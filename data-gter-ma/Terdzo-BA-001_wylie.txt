@#//
bka' brgyad gsang ba yongs rdzogs kyi phrin las byang bu 'jug bder bkod pa mchog gsang grub pa'i bde lam zhes bya ba bzhugs so //
bla ma dpal chen sgrub pa sde brgyad kyi lha la phyag 'tshal lo //
dkyil 'khor gcig tu rgyal kun gsang ba rdzogs //
bsgom pas grub ster 'brel tshad thar par sbyor //
klong dgu'i dkyil 'khor lha dang khyab bdag tu //
gdod nas grub pa thod phreng rtsal la 'dud //
grub brnyes rig 'dzin bye ba gshegs pa'i lam //
sras bcas rgyal ba'i thugs kyi thig le mchog
/gnas gsum mkha' 'gro'i gces pa'i dbyig mchog 'dir //
'jug bde'i khrigs su bsdeb la gnang ba stsol //
de'ang 'di nyid kyi dkyil 'khor chen por dbang gis rgyud smin cing dam tshig gi srog rtsa brtan pa'i sgrub pa po dngos grub don du gnyer bas /
mtshan nyid dang ldan pa'i gnas su dam tshig gi bris sku sogs rten bkram pa'i mdun du stegs bu gtsang mar dkyil 'khor ba dang bka' srung gi mchod gtor sman raka phyi mchod sogs phyag len ltar bkod /
nyer mkho'i yo byad rnams kyang tshogs par byas nas /
phrin las dngos la gsum /
sngon 'gro
/dngos gzhi /
rjes kyi las rim mo //
dang po la gnyis /
spyi dang bye brag go
/dang po cho ga spyi'i yan lag dang mthun par skyabs sems ni /
trAM rat+na maN+Da la /
paM pad+ma maN+Da la /
ma sUr+Ya maN+Da la /
a tsan+d+ra maN+Da la /
mdun gyi nam mkhar rin po che'i khri pad nyi zla ba'i gdan rnams gsal bar gyur /
rang gi snying ga'i hU~M las 'od zer 'phros pas bla ma rig 'dzin dpal chen gtso dgu'i dkyil 'khor gyi lha tshogs badzra sa mA dzaH
bla ma sangs rgyas 'khor dang bcas :
kun nas bdag la dgongs su gsol :
bla ma dkon mchog rnam gsum la :
byang chub ma thob bar du ni :
skyabs kyi mchog tu bzung bar bgyi :
sngon nas bsags pa'i sdig sgrib bshags :
'gro don sangs rgyas 'thob bya'i phyir :
smon pa'i byang chub sems ni bskyed :
sems can yongs su smin bya'i phyir :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
lan gsum /
rgyun bshags yan lag brgyad pas tshogs gsag pa ni /
rdo rje slob dpon sangs rgyas dpal //
sogs bya /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/dzaHhU~M baM hoH
tshogs zhing rnams rang la thim par gyur /
'byung gtor gtang ba ni /
raM yaM khaM/
stong pa'i ngang las b+h+rU~M las rin po che'i snod zab cing rgya che ba'i nang du khaM las glud gtor 'dod pa'i yon tan lnga dang ldan par gyur /
oM AHhU~M/
gsum /
sarba b+hUta A kar+Sha ya dzaHsa mgron 'gugs /
a kA ro gsum gyis bsngo /
hU~M:
yang dag don la mi mos shing :
mi dang mi min log 'dren bgegs :
lan chags re gtor 'di khyer la :
gnas 'di khor yug tshun chad du :
skad cig tsam yang 'da' ma byed :
gal te nga yi bka' 'das na :
bde gshegs mkha' 'gro kun 'dus nas :
lus ngag rdul phran bzhin du rlog :
ces bgegs gtor phyir dor ro //
gnyis pa bye brag gter gzhung gi rtsis 'gos bsdus pa sngon 'gro'i las bdun du gsungs pa'i dang po mtshams bcad pa la /
thog mar bka' bsgo ba ni /
stong pa'i ngang las skad cig gis bdag nyid dpal chen gtso dgu me 'bar ba'i klong na bzhugs pa'i sku las sprul pa yang sprul gyi khro tshogs skar ltar 'khrugs pas bgegs thams cad rgyang ring du bskrad par gyur /
hU~M:
rgyal ba zhi khro yongs rdzogs dkyil 'khor du :
snang srid rnam dag ye shes lha yi tshogs :
kun bzang chos kyi dbyings las ma g.yos kyang :
rig rtsal rnam dag thabs shes g.yung drung lha :
'di la log par lta ba'i dgra dang bgegs :
bdud sde dpung bcas thams cad phyir dengs shig :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga bAn bid+ya rA dza hU~M phaT:
mtshon cha me phung gi mtshams ni /
hU~M:
bdag nyid dpal chen khrag 'thung thugs ka nas :
drag po'i byin rlabs mtshon cha'i 'od zer 'phro :
mtshon cha'i gur chen ye shes me phung 'bar :
phyogs mtshams steng 'og kun tu khyab par srungs :
hU~M badzra tsakra tIk+Sha karma kI la ya dz+wa la raM:
khro bo rol pa'i mtshams ni /
thugs ka'i hU~M las khro bo TAk+ki rA dza mthing nag tho ba dang zhags pa 'dzin pa grangs med spros /
phyogs skyong bcu bkug ste phyogs bcur bsnol ba'i steng du hU~M yig rnams spros pa khro bo'i tshogs su gyur pas srung ba'i phrin las mdzad par gyur /
hU~M:
dregs pa lha chen phyogs skyong bsnol ba'i steng :
che mchog la sogs dpal chen khro rgyal tshogs :
gar dgu'i tshul gyis hU~M sgra sgrog cing bzhugs :
bar chad 'byung po thams cad rdul du rlog :
oM badzra kro d+ha swa b+hA ba sa ma ya ru lu ru lu hU~M phaT:
hU~M hU~M hU~M bi shwa badzra tsakra dz+wa la maN+Da la ha la ha la hU~M phaT:
gnyis pa brda sgo dbye ba ni /
snod bcud gdod nas gzhal yas khang dang lha'i rang bzhin du shes pas /
hU~M:
snang srid thams cad bde chen gzhal yas khang :
gzugs snang thams cad rang rig ye shes lha :
de nyid ma rtogs ma rig sgo bcad pas :
rang gsal ye shes 'char sgo da phyes shig :
b+h+rU~M pra be sha ya phaT:
gsum pa brda phyag 'tshal ba ni /
de dag rang sems las gzhan du ma grub par shes pas /
hU~M:
rang byung ye shes snying po sems kyi lha :
ma rtogs rang ngo rang gis ma shes pas :
ye nas rang dang 'grogs kyang zhal ma mjal :
rang gsal brda yis don dang mjal phyag 'tshal :
hU~M he ru ka a ti pU ho :
pra tIts+tsha ho :
bzhi pa dam bca' ba ni /
de ltar rtogs pa las nam yang mi 'da' ba'i blos /
hU~M:
dus gsum bde gshegs rgyal ba zhi khro'i tshogs :
bskal pa sngon 'das dus nas yi dam lha :
da lta gnyis med don dam rang ngo shes :
srog gi phyir yang mi gtang bsgrub lags so :
hU~M badzra tsit+ta sa ma ya hU~M:
lnga pa byin dbab pa ni /
thugs srog 'od zer gyis bskul bas rgyal ba thams cad sgrub chen yongs rdzogs kyi rnam par byon nas bdag gnas yo byad rnams la thim pas snod bcud ye shes kyi 'khor lor gyur par mos la dbyangs rol sbyar spos kyis mtshon par /
hU~M:
chos dbyings ye shes lnga yi pho brang nas :
chos sku skye med dbyings las ma g.yos kyang :
longs sku rigs lnga zhi khro 'khor dang bcas :
sprul sku yi dam dkyil 'khor lha tshogs rnams :
thugs dam dbang gis gnas 'dir gshegs su gsol :
sku gsung thugs kyi byin gyis brlab tu gsol :
ye shes lnga yi dbang mchog bskur du gsol :
gsang ba'i dkyil 'khor 'di la byin zhig phob :
khyed kyi thugs rje mchog gis bzung du gsol :
oM shrI badzra kro d+ha he ba de ba sarba duSh+TAM DA ki nI sa ma ya ru lu ru lu hU~M b+h+yo hU~M A be sha ya a A:
skabs 'dir chos dbang yab sras kyi phyag bzhes su tshig bdun gsol 'debs kyis byin dbab par yang bshad do //
drug pa mchod rdzas byin brlab pa ni /
mchod bya mchod byed gnyis med du shes pas /
hU~M:
rang dang gnyis med lha tshogs la :
mar me sman gtor rak+ta dang :
phyi nang gsang ba'i mchod sprin rnams :
thugs dam bskang phyir 'bul gyis bzhes :
zhes dang /
so sor brlab pa ni /
raM yaM khaM/
rang gi thugs ka nas raM yaM khaM 'phros pa ye shes kyi me rlung chur gyur pas mchod rdzas rnams kyi dngos 'dzin nyes skyon thams cad bsreg gtor bkrus te stong par gyur /
stong pa'i ngang las oM las rin po che'i snod yangs shing rgya che ba rnams su bdug spos me tog mar me dri chab zhal zas rol mo thogs pa'i lha mo re re la'ang dpag tu med par 'phro ba'i kun bzang mchod pa'i sprin phung nam mkha' mdzod lta bur zad mi shes pas khyab par gyur /
oM AHhU~M badzra d+hU pe hU~M:
badzra puSh+pe hU~M:
badzra A lo ke hU~M:
badzra gan+d+he hU~M:
badzra nai bid+ya hU~M:
badzra shab+da hU~M:
badzra sarba pU dza me g+ha hU~M:
bdud rtsi la /
raM yaM khaM/
stong pa'i ngang las yaM las rlung /
raM las me /
kaM las thod pa'i sgyed pu gsum gyi steng du AHlas ban+d+ha yangs shing rgya che ba'i nang du 'khor lo rtsibs bzhi pa'i lte ba dang rtsibs rnams la sha lnga bdud rtsi lnga sman lnga rnams gnas pa la /
rlung gis me sbar te zhu ba yongs su gyur pa las phyag mtshan bcu so so'i lte bar hU~M oM swA aM hA mUM lAM mAM pAM tAM gyis mtshan pa las 'od zer 'phros /
'khor 'das kyi bcud thams cad bsdus te thim pa yongs su gyur pa las rigs lnga yab yum lngar gyur pa'i sbyor mtshams nas byang chub kyi sems dkar dmar gyi rgyun babs pa'i steng du rigs lnga yab yum 'od du zhu nas thim pas bdud rtsi'i rgya mtsho chen por gyur /
oM AHhU~M sarba pany+tsa a mr-ita hU~M hrIHTha :
lan gsum /
gtor ma la /
raM yaM khaM/
stong pa'i ngang las thod pa dum bu gcig pa stong gsum dang mnyam pa'i nang du /
oM AHhU~M zhu ba las byung ba'i lha'i zhal zas 'dod yon lnga'i lha mo sprin gyi phung po lta bur 'khrigs par gyur /
oM AHhU~M ma hA ba liM ta te dzo ba liM ta ba la ba te gu h+ya sa ma ye swA hA:
lan gsum /
rak+ta la /
raM yaM khaM/
stong pa'i ngang las pad+ma 'bar ba'i snod chen por /
ra las rdo rje sgeg mo dmar mo'i mkha' nas khrag babs te /
nyon mongs pa bag chags dang bcas pa 'joms pa'i rak+ta'i rgya mtsho rba klong rgya mdud kyi tshul du 'khrugs pa la lha mo nyid 'od du zhu nas thim pas 'khor ba stongs par gyur /
oM AHhU~M ma hA rak+ta sa man+ta maN+Da la hU~M phaT:
lan gsum /
oM sarba ta thA ga ta pU dza :
ma hA pany+tsa :
ma hA ba liM ta :
ma hA rak+ta :
a ho su kha sa ma ye swA hA:
zhes mchod rdzas spyir byin gyis brlab bo //
bdun pa bshags pa ni /
rtsa gsum lha tshogs nam mkha' gang bar bzhugs pa la nyes ltung snying nas bshags pas nyams chag rtog sgrib gzhi med du dag par mos la /
hU~M:
bla ma yi dam mkha' 'gro thams cad dgongs :
bskal pa sngon nas da lta'i dus yan chad :
rtsa ba yan lag dam tshig nyams chag sogs :
rang gnong 'gyod sems drag pos mthol zhing bshags :
oM AHhU~M swA hA:
badzra sa ma ya dza :
na ra ka :
pre ta ka :
tIr+Ya ka :
ni bi sha :
de ba a li bi shud+d+he :
dak+Sha ka shud+d+he shud+d+he swA hA:
'dir spro na 'di nyid kyi gzhung las 'byung ba /
bde gshegs rgyal ba sogs sam /
ye shes sku mchog brjod par bya'o //
spyi don gnyis pa dngos gzhi la las rim nyer lngar gsungs pa'i dang po ting 'dzin rnam gsum ni /
de ting chos thams cad gdod nas spros pa dang bral ba'i gnas lugs la mnyam par bzhag ste /
hU~M:
spros med yang dag de bzhin nyid :
mnyam yangs phyogs bral kun tu gdal :
ma nor ma bcos chos kyi sku :
rang bzhin lhun grub ngang gis gsal :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
kun snang rang bzhin de nyid ma rtogs pa'i sems can rnams la snying rje phyogs med du brdal bas /
hU~M:
de bzhin kun khyab kun tu snang :
ma rig 'khrul snang 'khor ba'i klong :
gzung 'dzin bag chags rab tu 'thas :
ma rtogs sems can snying re rje :
oM d+harma d+hA tu swa b+hA ba bi shud+d+he maN+Da la hU~M:
rgyu ting stong nyid snying rje zung 'jug gi rang rtsal hU~M mthing sngon nam mkha' la zla ba lding ba ltar gnas par bsams la /
hU~M:
chos rnams rang byung rten 'brel te :
rgyu las ma byung gang yang med :
hU~M ni thams cad bskyed pa'i rgyu :
dgos 'dod 'byung ba'i yi ge bsgom :
tsit+ta badzra sa mA ti hU~M:
gnyis pa 'byung rim ni /
rgyu yi yi ge hU~M sngon las :
raM yaM khaM gsum rim bzhin 'phros :
hU~M:
bskal pa gsum gyis 'jig rten stong :
ye nas dag pa'i ngang nyid las :
snod bcud sbyang phyir 'byung rim brtsegs :
rnam dag yum lnga'i mkha' klong gsal :
hU~M e yaM ra suM keM raM b+h+rU~M:
hU~M:
e las nam mkha' mtha' dbus med :
yaM las rlung gi dkyil 'khor steng :
ra las rak+ta'i rgya mtsho 'khyil :
suM las zhing chen sa gzhi brdal :
keM las rus pa'i ri rab steng :
raM las bskal pa'i me dpung 'bar :
gsum pa gzhal yas khang bskyed pa ni /
hU~M:
b+h+rU~M las rin chen gzhal yas khang :
dur khrod rab 'jigs dkyil 'khor bskyed :
zla gam ye shes 'char sgo'i dbus :
chos sku 'gyur med e ru gsal :
b+han+d+ha skam rlon pho brang brtsigs :
rin chen mdzes pa'i dkyil 'khor dgu :
'khor lo rtsibs bzhi mu khyud bcas :
gru chad bar khyams sgo khyud rdzogs :
rang byung lhun grub ngo mtshar che :
dregs pa pad+ma nyi zla'i gdan :
gtso dang 'khor la 'tsham par gsal :
b+h+rU~M bi shwa bi shud+d+he b+hany+dza dz+nyA na e tsakra maN+Da la b+h+rU~M:
ru dra kro d+hi ti ra baM:
ma sUr+Ya maN+Da la :
a tsan+d+ra maN+Da la :
paM pad+ma maN+Da la :
bzhi pa lha bskyed pa ni /
hU~M:
rgyu yi yi ge gdan la babs :
spro bsdu'i sbyor bas dpal chen sku :
bdag nyid che mchog he ru ka :
mthing nag zhal gsum phyag drug pa :
zhabs bzhi gyad kyi dor stabs bgrad :
g.yas dkar g.yon dmar dbus mthing zhal :
rigs lngas dbu brgyan thugs srog hU~M:
spyan dgu zhal bgrad mche ba gtsigs :
g.yas kyi phyag gsum rdo rje gsor :
g.yon gyi phyag gsum b+han dmar 'dzin :
dur khrod 'jigs pa'i chas kyis brgyan :
gnam zhal yum chen kun bzang 'khril :
zhal gcig phyag gnyis sku mdog mthing :
g.yas pas gtsor 'khyud kha T+wAM bsnams :
g.yon pa dung dmar gtso la stob :
mkha' gsang byin rlabs ni /
ma sUr+Ya maN+Da la :
hU~M badzra oM:
a tsan+d+ra maN+Da la :
e aM:
sa ma ya ho :
sa ma ya satwaM:
ra ho haM:
rA ga yA mi :
dzaHhU~M baM ho :
sa ma ya mu dra :
pra be sha ya phaT:
oM oM oM:
hU~M hU~M hU~M:
phaT phaT phaT:
s+pha ra Na phaT:
hU~M hU~M hU~M hU~M:
yab yum sbyor ba'i byin rlabs las :
rigs bzhi la sogs 'khor bcas gsal :
bskal pa'i me dpung klong na bzhugs :
oM badzra kro d+ha ma hA shrI he ru ka hU~M phaT:
ma hA kro d+hI shwa ri satwaM:
hU~M:
dpal chen yab yum thugs ka nas :
phyogs bzhi mtshams bzhi'i dkyil 'khor du :
mthing nag hU~M chen yig 'bru spro :
khrag 'thung yab yum sras bcas bskyed :
hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M:
hU~M:
shar du badzra he ru ka :
badzra kro d+hI shwa rI yum :
rigs bzhi la sogs 'khor bcas gsal :
oM ru lu ru lu hU~M b+h+yo hU~M phaT:
hU~M:
lho ru 'jam dpal gshin rje gshed :
za byed bai tA nag mo yum :
rigs bzhi la sogs 'khor bcas gsal :
oM a kro te ka ya mAn+ta ka ha na ma tha b+hany+dza hU~M phaT:
hU~M:
nub tu dbang chen rta mchog dpal :
pad+ma gzi ldan khro mo yum :
rigs bzhi la sogs 'khor bcas gsal :
oM pad+mAn+ta kr-ita ma hA kro d+ha h+ya grI ba hu lu hu lu hU~M phaT:
hU~M:
byang du rdo rje gzhon nu che :
'khor lo rgyas 'debs dpal gyi yum :
rigs bzhi la sogs 'khor bcas gsal :
oM badzra kI li kI la ya sarba big+h+nAn baM hU~M phaT:
hU~M:
shar lhor bla med he ru ka :
nyid bzhi bde mchog chen mo yum :
ma lnga la sogs 'khor bcas gsal :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi ni ru lu ru lu hU~M b+h+yo hU~M phaT:
hU~M:
lho nub rig 'dzin thod pa rtsal :
rdo rje rnal 'byor gsang ba'i yum :
rigs bzhi la sogs 'khor bcas gsal :
oM badzra ma hA gu ru sarba hU~M phaT:
hU~M:
nub byang dregs pa kun 'dul dpal :
khams gsum srid pa spyi 'dul yum :
rigs bzhi la sogs 'khor bcas gsal :
oM badzra tsaN+Da sarba duSh+TAn hU~M phaT:
hU~M:
byang shar stobs ldan nag po che :
'byung ba lnga yi bdag mo yum :
rigs bzhi la sogs 'khor bcas gsal :
oM badzra sarba duSh+TAM e dza b+h+yo hU~M phaT:
hU~M:
nyi ma dang ni 'od zer bzhin :
dpal chen so so'i sprul 'khor bcas :
phyi rol sgo ba rigs bzhi ni :
ya mAn pradz+nyAn pad+mAn big :
lcags kyu zhags pa lcags sgrog dril :
tshom bu dgu yi lha tshogs rnams :
sku mdog phyag mtshan rgyan cha lugs :
ma 'dres yongs su rdzogs par gsal :
dzaHhU~M baM ho :
hU~M:
phyi rol lcags ri khor yug la :
mkha' 'gro dbang phyug ging lang+ka :
'bar ma ma sring bka' sdod tshogs :
bsam gyis mi khyab yongs rdzogs gtibs :
ma hA mu dra sa ma ya ho :
lnga pa byin brlab pa ni /
hU~M:
rang byung dkyil 'khor dpal chen tshogs :
mthu rtsal yongs su rdzogs bya'i phyir :
sku gsung thugs su byin rlobs la :
ye shes rnam lngas dbang skur cig :
lha tshogs rnams kyi dpral bar 'khor lo rtsibs brgyad pa'i lte bar rnam snang dkar po thugs kar oM gyis mtshan pa /
ljags pad+ma 'dab brgyad kyi lte bar snang ba mtha' yas dmar po thugs kar AHsa mtshan pa /
thugs rdo rje rgya gram gyi lte bar rdo rje sems dpa' mthing kha thugs kar hU~M gis mtshan pas dus gsum bde gshegs bla ma rig 'dzin thams cad kyi sku gsung thugs kyi byin rlabs yongs su rdzogs pa thob /
oM AHhU~M:
drug pa dbang bskur ba ni /
spyi bo'i gnas lngar dpa' bo 'bru lnga las rgyal ba rigs lnga sogs zhi ba bzhi bcu rtsa gnyis kyi lha tshogs rnams bzhugs nas dbang chen rab 'byams kyi dbang bskur ba thob ste 'gro don la dpa' bar gyur /
oM hU~M swA hrIHhA:
oM na maHsarba ta thA ga ta kA ya wa k+tsit+ta dz+nyA na pany+tsa badzra swa b+hA ba At+ma ko\u0f85 haM:
bdun pa spyan drang ba ni /
lha tshogs rnams kyi thugs ka'i hU~M las 'od zer 'phros pas ye shes sems dpa'i thugs rgyud bskul /
chos kyi sku las gzugs sku dpal chen gtso dgu'i lha tshogs su bzhengs nas byon par gyur /
hU~M:
rnam dag chos dbyings mnyam nyid las :
zhi khro yongs rdzogs sku bzhengs la :
srid gsum gdug pa'i tshogs bsgral phyir :
gnas 'dir spyan 'dren gshegs su gsol :
oM e h+ye hi sa ma ya dzaHhU~M baM hoHhriM hriM dza :
brgyad pa brtan bzhugs ni /
dam ye gnyis med du thim par mos la /
hU~M:
bde gshegs kun 'dus dkyil 'khor 'dir :
dam tshig ye shes dbyer med par :
chu la chu bzhag ji bzhin du :
du ma ro gcig brtan par bzhugs :
sa ma ya A be sha ya tiSh+Tha satwaM:
dgu pa phyag 'tshal ba ni /
rang gi thugs ka nas lha mo bsam gyis mi khyab pa sprul pa rnams kyis phyag mchod bstod pas bsnyen bkur bar mos la /
hU~M:
chos rnams rang bzhin ye nas dag :
rtog 'khrul 'jig rten sems can la :
sku gsung thugs yon phrin las ston :
dkyil 'khor lha la phyag 'tshal lo :
a ti pU ho :
na maHhriM:
bcu pa phyag rgya gar mchod ni /
hU~M:
gdul bya'i mos blo tha dad pas :
zhi dang khro dang 'dres pa'i tshul :
sku mdog zhal phyag bsam 'das kyang :
lha rnams gsal 'debs gar mchod 'bul :
hU~M:
dpal chen che mchog he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas kyi phyag gsum rdo rje gdengs :
g.yon gyi phyag gsum b+han dmar 'dzin :
yum chen gnam zhal kun bzang 'khril :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen badzra he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas gsum rtse dgu kha T+wAM rnga :
g.yon gsum dril b+han rgyu zhags bsnams :
yum chen kro d+hI shwa rI ma :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen 'jam dpal gshin rje gshed :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas gsum be con ral gri satwa :
g.yon gsum sdigs mdzub mdung b+han dmar :
yum chen badzra bai tA li :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen rta mgrin pad+ma dbang :
dbu gsum phyag drug zhabs bzhi bgrad :
g.yas dkar g.yon sngo dbus dmar zhal :
dbu gtsug rta skad phyogs bcur sgrog :
rigs lngas dbu brgyan thugs srog gsal :
g.yas gsum rdo rje kha T+wAM zhags :
g.yon gsum dril bu b+han dmar sgrog :
yum chen e ka dzA Ti ma :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen rdo rje gzhon nu che :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas gnyis rtse dgu rtse lnga ste :
g.yon gnyis me phung kha T+wAM ga :
mtha' gnyis ri rab phur bu 'dril :
yum chen 'khor lo rgyas 'debs ma :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen bla med he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas gsum rdo rje khyung sbrul zhags :
g.yon gsum dung dmar zhing gwa 'u :
yum chen nyid bzhi mu kha le :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen rig 'dzin thod pa rtsal :
zhal gcig phyag gnyis zhabs gnyis bgrad :
sku mdog dkar dmar rus rgyan mdzes :
rigs lngas dbu brgyan thugs srog gsal :
rdo rje dril bu'i phyag rgya bsgyur :
yum chen chos dbyings rnal 'byor ma :
gnyis med 'khril sbyor bde chen bskyed :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen dregs pa kun 'dul che :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
g.yas gsum rdo rje lha brgyad mgo :
g.yon gsum b+han dmar klu brgyad mgo :
yum chen srid pa spyi 'dul ma :
g.yas pas gtsor 'khyud kha T+wAM ga :
g.yon pa chags pa'i dung dmar stob :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
dpal chen stobs ldan nag po che :
dbu gsum phyag drug zhabs bzhi bgrad :
sku mdog mthing nag 'jigs pa la :
rigs lngas dbu brgyan thugs srog gsal :
g.yas gsum rdo rje lha brgyad snying :
g.yon gsum b+han dmar klu brgyad snying :
yum chen 'byung ba lnga yi bdag :
g.yas pas gzugs khams mkha' la 'degs :
g.yon pas 'dod khams sa la gnon :
yab yum thabs shes zung 'jug rgya :
phyag rgya gar gyi mchod pa bzhes :
hU~M:
so so'i rigs bzhi 'khor tshogs rnams :
zhal dang phyag mtshan cir yang bsgyur :
bde gshegs thams cad gar gyi bdag :
phyag rgya gar gyi mchod pa bzhes :
ma hA mu dra pU dza ho :
bcu gcig pa glu mchod ni /
hU~M:
stong pa'i rang bzhin cir yang snang :
snang ba'i mtshan nyid skye ba med :
glu ni 'du 'bral med pa'i glu :
bro ni bar chad med par brdung :
oM ma hA dz+nyA na te na hU~M te na te te hU~M:
bcu gnyis pa phyi mchod ni /
hU~M:
rgyal ba rgya mtsho'i dkyil 'khor du :
bdug spos me tog mar me dri :
zhal zas sil snyan mchod pa'i sprin :
dbyings nas bton te dbyings su 'bul :
oM pa na peM:
pe nu su ra to :
ti pu pa ra mu :
sarba ta thA ga ta sid+d+hi sa ma ya hoH
oM shrI badzra rA ga d+hU pe hU~M:
puSh+pe trAM:
A lo ke hU~M:
gan+d+he hrI:
nai bid+ya A:
gI ti shab+da hU~M:
bcu gsum pa nang mchod ni /
oM:
mchod pa'i phyag rgya chen po ni :
sems kyi yid bzhin sprin tshogs gtibs :
gzugs sgra dri ro reg bya chos :
'dod yon lnga ldan mchod par bzhes :
oM sarba pU dza sa ma ya ho :
bcu bzhi pa gsang mchod ni /
hU~M:
'dod chags zhe sdang gti mug che :
nga rgyal phrag dog nyon mongs lnga :
ye nas rigs lnga'i rang bzhin yin :
sbyor sgrol ting 'dzin dam mchod bzhes :
ha la pany+tsa pU dza ho :
bco lnga pa dug gsum mchod pa ni /
hU~M:
sha khrag rus pa rnam pa gsum :
dug gsum mchod pa bla na med :
ye nas sku gsum rang bzhin te :
rang grol nyid du mchod par bzhes :
ma hA mAM sa :
ma hA rak+ta :
ma hA kiM ni ri ti khA hi :
bcu drug pa sman mchod ni /
hU~M:
rang byung gdod nas rnam par dag :
rtsa brgyad stong las sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud lnga sems can kun bsgral phyir :
dug lnga sel ba'i bdud rtsi che :
oM AHhU~M sarba pany+tsa a mr-ita hU~M hrIHTha :
hU~M:
rtsa brgyad yan lag stong sbyar ba'i :
thun mong mchog dang khyad 'phags 'di :
dus gsum bla ma yi dam lha :
rgyal ba zhi khro'i lha tshogs la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
oM AHhU~M sarba pany+tsa a mr-ita kha raM khA hi :
hrI:
dam skong dbang dang shes rgyud lung ston pa'i :
nges pa'i don ston rtsa brgyud bla ma la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
oM AHhU~M sarba pany+tsa a mr-ita kha raM khA hi :
bde gshegs zhi ba che mchog gshin rje'i gshed :
rta mgrin phur pa yang dag rbod gtong la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
oM AHhU~M sarba pany+tsa a mr-ita kha raM khA hi :
rig 'dzin drag sngags dregs 'dul bka' sdod tshogs :
mkha' 'gro chos skyong gzhi gnas gter bdag la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
oM AHhU~M sarba pany+tsa a mr-ita kha raM khA hi :
mtheb srin sbyar bas bdud rtsi gnas gsum du reg cing lcer myangs la /
hU~M:
lce yi dam tshig rdo rje la :
dam tshig can gyis hU~M bsgoms te :
mtheb srin thabs shes phyag rgya yis :
myangs na dngos grub mchog thob 'gyur :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
bcu bdun pa gtor mchod ni /
hU~M:
dam rdzas rmad byung gtor chen po :
'dod yon lnga yi phung por 'bar :
thams cad tshim byed mchod sbyin che :
zhi khro yongs rdzogs thugs dam bskang :
ma hA ba liM ta khA hi :
bco brgyad pa rak+ta ni /
hU~M:
ru dra bsgral ba'i khrag chen po :
lcang lor bcas pa'i b+hany+dzar bskyil :
'khor ba dbyings su dag bya'i phyir :
dpal chen tshogs kyi zhal du 'bul :
ma hA rak+ta khA hi :
bcu dgu pa bdud rtsi gsang nan ni /
hU~M:
rgyu gnyis rkyen sbyar 'bru bcud 'di :
dug lnga sman sbyar dam pa'i rdzas :
dza gad dpa' bo'i bdud rtsi 'dis :
rgyal ba zhi khro'i thugs dam bskang :
ma hA pany+tsa a mr-ita dza gad khA hi :
nyi shu pa sbyor mchod ni /
hU~M:
dbyings rig gnyis med sbyor ba yis :
'khor 'das gnyis su med par sbyor :
gnyis med rtogs pa'i sbyor mchod 'dis :
rgyal ba yab yum mnyes gyur cig :
dzaHhU~M baM ho :
pad+ma yo gi nI sa ma ya pra be sha ya phaT:
nyer gcig pa sgrol mchod ni /
hU~M:
yang dag don rtogs blo yis ni :
ma rtogs sems can gnas su bsgral :
dus gsum bde gshegs de la mnyes :
mchog gi mchod pa chen po bzhes :
oM ma hA shrI he ru ka ma traM ru dra pra b+hany+dza tsakra hU~M phaT:
pra be sha ya phaT:
ti hU~M e yaM s+pha ra Na phaT:
nyer gnyis pa bstod pa ni /
oM:
mnyam nyid chos sku'i rang bzhin las :
kun bzang zag pa med par bde :
sems can don la de bzhin gshegs :
thugs rje'i sku la phyag 'tshal bstod :
A:
rtsol med rang byung chos sku'i sgra :
ma 'gags rang gsal 'dzin pa med :
chags med skyon bral pad+ma'i gsung :
yang dag gsung la phyag 'tshal bstod :
hU~M:
spros pa med pa dbyings kyi ngang :
ma skyes 'jigs med rdo rje'i thugs :
blang dor med pa chos kyi dbyings :
'gyur med thugs la phyag 'tshal bstod :
swA:
chos dbyings rol pa chen po las :
rtsal dang rol par mi dmigs kyang :
nam mkha' mdzod kyi cho 'phrul gyis :
yon tan re skong phyag 'tshal bstod :
hA:
rang bzhin cir yang ma nges kyang :
dkyil 'khor chen po'i cha bzung nas :
rtog med dregs pa ngang gis 'dul :
phrin las mdzad la phyag 'tshal bstod :
oM AHhU~M swA hA:
na mo hri da ya :
oM na ma :
tshom bu dgu so sor bstod pa ni /
hU~M:
dus gsum bde gshegs chos rnams rdzogs pa'i dpal :
zhi ba yongs rdzogs lha la phyag 'tshal bstod :
dus gsum bde gshegs yon tan rdzogs pa'i dpal :
che mchog yongs rdzogs lha la phyag 'tshal bstod :
dus gsum bde gshegs thugs mchog rdzogs pa'i dpal :
yang dag yongs rdzogs lha la phyag 'tshal bstod :
dus gsum bde gshegs sku mchog rdzogs pa'i dpal :
gshin rje yongs rdzogs lha la phyag 'tshal bstod :
dus gsum bde gshegs gsung mchog rdzogs pa'i dpal :
dbang chen yongs rdzogs lha la phyag 'tshal bstod :
dus gsum bde gshegs phrin las rdzogs pa'i dpal :
phur pa yongs rdzogs lha la phyag 'tshal bstod :
dus gsum bde gshegs gzi brjid rdzogs pa'i dpal :
ma mo yongs rdzogs lha la phyag 'tshal bstod :
dus gsum bde gshegs phyag rgya rdzogs pa'i dpal :
rig 'dzin yongs rdzogs lha la phyag 'tshal bstod :
dus gsum bde gshegs mngon spyod rdzogs pa'i dpal :
'jig rten yongs rdzogs lha la phyag 'tshal bstod :
dus gsum bde gshegs dmod mthu rdzogs pa'i dpal :
drag sngags yongs rdzogs lha la phyag 'tshal bstod :
phrin las bzhi bsgrub phyi nang bar chad sel :
sgo ba sgo ma'i tshogs la phyag 'tshal bstod :
rgyal ba'i spyan sngar bstan pa'i gnyer blangs pa'i :
bka' nyan srung ma'i tshogs la phyag 'tshal bstod :
phyi nang gsang ba'i mchod pa 'di bzhes la :
bla med sku gsung thugs kyi dngos grub rnams :
bdag sogs mos pa'i bu la bstsal du gsol :
don gyi bstod pa ni /
hU~M:
rnam dag ye shes thugs kyi dkyil 'khor du :
'gro don 'dod dgur bsgyur zhing gtso dang 'khor :
ji ltar sprul kyang ye shes rig pa'i rtsal :
rang shar rang grol bde gshegs g.yung drung lha :
rnam dag chos kyi dbyings las ma g.yos pa'i :
thams cad chos skur yongs rdzogs lha la bstod :
ces bstod la sngar spros pa'i lha mo rnams rang la bsdu'o //
nyer gsum pa bshags pa ni /
hU~M:
zhi khro bde gshegs yongs rdzogs dgongs :
sngon nas rang dang mnyam nyid don :
ma rtogs rigs mtshan so sor bzung :
dbyer med rnam dag klong du bshags :
sa ma ya e ho shud+d+he a :
oM shrI badzra he ru ka sa ma ya :
ma nu pA la ya :
badzra he ru ka twe no pa tiSh+Tha :
dr-i D+ho me b+ha ba :
su toSh+yo me b+ha ba :
a nu rak+to me b+ha ba :
su po Sh+yo me b+ha ba :
sarba sid+d+hi m+me pra yats+tsha :
sarba karma su tsa me tsit+taM shre yaHku ru hU~M ha ha ha ha ho :
b+ha ga wAn :
badzra he ru ka ma me muny+tsa :
he ru ko b+ha ba :
ma hA sa ma ya satwa AHhU~M phaT:
nyer bzhi pa dzapa? bzla ba la gnyis /
zhi bar bsnyen pa /
khro bor sgrub pa'o //
dang po ni /
dkyil 'khor gtso dgu'i lha rnams kyi dbu gtsug tu rigs bdag kun bzang yab yum /
spyi bor gnas lngar so so'i rigs lnga 'khor dang bcas pa bzhugs pa'i gnas gsum 'bru gsum dang thugs srog sa bon sngags phreng gis bskor ba /
lha thams cad kyi zhal nas sngags bzlas pas thugs rgyud bskul /
sngags phreng las 'od zer 'phros pas stong gsum thams cad zhi ba'i lha dang sngags sgras gang /
phyogs bcu'i rgyal ba sras bcas kyi byin rlabs tshur bsdus nas thim par gyur /
ces dmigs la dzapa? bskul ni /
hU~M:
gsang ba yongs rdzogs dkyil 'khor du :
che mchog dpal dgu'i dbu rgyan nang :
thabs shes nyi zla pad+ma'i steng :
mi bskyod rnam par snang mdzad dang :
rin 'byung snang mtha' don yod grub :
yum chen kun bzang sangs rgyas spyan :
mA ki gos dkar dam tshig sgrol :
rgyal ba yab yum phyag mtshan bcas :
kun bzang yab yum dgyes par sbyor :
sras mchog sems dpa' sems mar bcas :
sprul sku thub drug mthar byed brgyad :
mnyen lcug 'khril ldem gzhon tshul can :
gsal 'tsher lhun sdug gzi brjid 'bar :
dbu rgyan cod pan phreng ba dang :
do shal dpung rgyan se mo do :
rin chen dar dpyang chas rnams rdzogs :
gsung ni yang snying sngags sgra sgrog :
thugs ni rang byung ye shes gsal :
dzapa? kyis sku gsung thugs rgyud bskul :
spros pas stong gsum sku yis gang :
sku las gsung byon sngags 'brug ldir :
bsdus pas chos dbyings mkha' la thim :
ma gsal bar du bskyed cing bsgom :
ma grub bar du mi gtang ngo :
dam pa rigs brgya'i rtsa sngags ni /
oM A li kA li dz+nyA na pany+tsa satwa kro d+ha mu na ye swA hA:
zhi ba zhe gnyis kyi rtsa sngags ni /
oM bo d+hi tsit+ta ma hA su kha dz+nyA na d+hA tu A:
rigs lnga yab yum gyi snying po ni /
oM AHhU~M swA hA:
mAM lAM mAM pAM tAM:
zhes pa rnams so sor bzlas la /
stong tshig 'bul ba 'gre
/gnyis pa la gsum /
phra mo'i ting nge 'dzin yid la gsal bas rang gi gnas sbyong ba /
bzlas brjod bsnyen pa'i 'phro 'dus ye shes lha nye bar bsnyen pa /
gsang ba byang chub sems kyi 'phro 'dus dngos grub yum gyi mkhar bsdu ba'o //
dang po ni /
thugs kar ye shes sems dpa' rdor sems dkar po'i rnam par bzhugs pa'i thugs rin po che zur brgyad pa'i nang du nyi ma'i gdan la ting 'dzin sems dpa' rdo rje sngon po'i lte bar hU~M mthing nag gi mtha' skor du sngags phreng gis bskor bar gyur /
ces gsal btab la bzla'o //
gnyis pa ni /
bzlas pa'i rkyen gyis thugs ka'i sngags phreng gyen du byung /
ljags steng AHla bskor /
shangs bug g.yas nas yar brgyud spyi bo'i oM la bskor ba byas nas phyir byung ba shangs bug g.yon gyi sgor thon /
yum gyi shangs bug g.yas nas zhugs te thugs ka'i hU~M la bskor cing gsang ba'i pad+mor babs par gyur /
ces bzla /
gsum pa ni /
yum mkha'i sngags phreng las 'od zer phyogs bcur 'phros pas rgyal ba thams cad mchod /
thugs rje byin rlabs dngos grub thams cad bsdus nas yum gyi pad+mar bskyil ba de rdo rje'i lam brgyud thugs ka'i hU~M la thim par gyur /
ces mos /
de dag gi dzapa? bskul ni /
hU~M:
dbus phyogs 'khor lo'i gzhal yas su :
zla gam dbang chen e dkyil du :
byol song gtso brgyad dregs pa'i steng :
thabs shes nyi zla 'od kyi dkyil :
ma chags pad+ma'i ge sar la :
bcom ldan che mchog he ru ka :
yum chen gnam zhal dbyings phyug ma :
gnyis med 'khril sbyor cha lugs ni :
sgeg pa dpa' ba 'jigs su rung :
rgod dang gshe dang snying rje rngam :
'bar khro zhi sogs gar dgur ldan :
sku la dur khrod chas rnams rdzogs :
gsung ni drag po'i sngags sgra sgrog :
thugs ni sgrol mdzad srog dang bcas :
dzapa? kyis sku gsung thugs rgyud bskul :
phaT kyis spros pas stong gsum gang :
bsdus pas yum gyi mkha' la 'khyil :
gsang ba'i sbubs nas thugs kar thim :
ma gsal bar du bskyed cing bsgom :
ma grub bar du mi gtang ngo :
zhes bskul /
bzla bya'i sngags ni gtso bo la /
oM badzra kro d+ha ma hA shrI he ru ka hU~M phaT:
dpal brgyad la /
oM ru lu ru lu hU~M b+h+yo hU~M:
oM hrIHSh+TI bI kr-i tA na na hU~M phaT:
oM ha ya grI ba hu lu hu lu hU~M phaT:
oM badzra kI li kI la ya hU~M phaT:
oM gu h+ya dz+nyA na shrI he ru ka kro d+hI shwa rI hU~M phaT:
oM badzra ma hA gu ru sarba sid+d+hi hU~M phaT:
oM badzra tsaN+Da sarba duSh+TAn hU~M phaT:
oM badzra sarba duSh+TAn e dza b+h+yo hU~M phaT:
khyung dang bka' sdod la /
hU~M:
yang sprul khyung chen bka' sdod tshogs :
bzlas brjod bsnyen pa'i mchod pa bzhes :
khrA+oM ga ru Da hU~M phaT:
sarba DA ki nI sa ma ya hrIM hrIM hU~M phaT:
ces gnam lcags kyi thog rgod ltar bzla /
lha tshogs bdun brgya nyer lnga'i zhal nas drag sngags 'brug sgra stong gsum gang bar bsgrags pas khams gsum chos nyid du bsgral /
ba spu'i bu ga tshun chad nas ye shes kyi me mgar gyi tshwa tshwa lta bur 'phros pas snang srid me phung gis gang /
phyi sems can kun gyi las nyon phung po /
nang sgrub po'i rnam rtog 'khrul 'dzin /
bar gdon bgegs thams cad gzhob tu bsregs nas skye med dbyings su thim par gyur /
ces mos la /
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM hU~M phaT:
ces gnam lcags kyi thog rgod ltar bzla /
mthar stong tshig mchod bstod ni /
hU~M:
ye shes lha tshogs spyan 'dren gshegs :
phyi nang gsang ba'i tshogs mchod 'bul :
sku gsung thugs yon phrin las bstod :
nyams chag 'gal 'khrul ci mchis bshags :
oM AHhU~M ma hA pany+tsa ba liM ta rak+ta khA hi :
bzlas pa thams cad grub nas gzhi bstod rgyas par bya bar bshad kyang spyi dril tsam ni /
hU~M:
bcom ldan bde gshegs kun bzang rigs lnga yab :
gdug pa 'dul phyir khrag 'thung sku lngar ston :
bzang mo la sogs kro d+hI yum rnams 'khril :
sems dpa' lcam dral mthar byed thub pa drug :
dregs pa 'joms mdzad gtum rngam tshogs dang bcas :
zhi khro yongs rdzogs lha la phyag 'tshal bstod :
ces pa tsam bya'o //
nyer lnga pa dngos grub blang ba ni /
las byang gi dkyus dang rgyun du mi dgos kyang grangs dus rtags kyi bsnyen pa rdzogs pa'i tshe /
thugs ka'i hU~M las 'od zer 'phros pas bla ma rig 'dzin yi dam rgyal ba'i dkyil 'khor mkha' 'gro dam can rnams kyi thugs rgyud bskul /
byin rlabs dngos grub thams cad 'od zer kha dog lnga ldan gyi tshul du byon nas rang gi gnas gsum du thim par bsams la /
hU~M:
lha dang rig 'dzin mkha' 'gro dgongs :
'dir 'dus rig 'dzin bdag cag rnams :
smin grol gnyis kyis rgyud sbyangs shing :
bskyed rdzogs gnyis kyis las gzhung bsrangs :
bsnyen sgrub rnam gsum mtha' ru phyin :
las dang thugs rje mthun pa yi :
zhi rgyas dbang drag yid bzhin gter :
sku gsung thugs kyi dngos grub stsol :
oM AHhU~M kA ya wA ka tsit+ta sid+d+hi hU~M AH
zhes pa rnams kyis dngos gzhi grub /
rjes kyi las khrigs bcu gcig tu gsungs pa las /
dang po tshogs mchod ni /
zhing lpags kyi khar thabs shes kyi bza' btung gtso bor gyur pa'i yo byad bsags /
chu chang nang gsum gyis sbyangs te byin gyis brlab pa ni /
oM uts+tshush+ma pai tA li kro d+ha nI sarba dra byaM saM sho d+ha ni hU~M phaT swA hA:
hU~M:
rdo rje lta bu'i ye shes kyis :
chos kun thams cad sgyu mar rig :
rig pa'i ye shes raM yaM khaM:
tshogs kyi dngos po bsreg sbyang bkru :
raM yaM khaM:
tshogs kyi yo byad stong pa'i ngang :
a dang ma las nyi zla yi :
snod du 'bru gsum zhu ba las :
'dod yon lnga ldan phung por gyur :
oM AHhU~M:
tshogs zhing spyan 'dren pa ni /
hU~M:
rgyal ba zhi khro'i lha tshogs rnams :
ye shes rol pa'i tshogs la gshegs :
dam tshig dkyil 'khor gnas 'dir bzhugs :
bdag dad gus pas phyag 'tshal lo :
hU~M:
gzugs sgra dri ro reg bya chos :
mdzes snyan dri zhim ro bda' zhing :
reg bde glu gar chos yid tshim :
'dod yon mchod pas thugs dam bskang :
de nas tshogs kyi bskang ba'i yul snyan gsan dbab pa ni /
hU~M:
zhi khro rgyal ba yongs rdzogs lha :
'gro la phan mdzad thugs rje'i bdag :
sems can kun gyi gnyen gcig pu :
kun nas bdag la dgongs su gsol :
zhes brjod pas chos sku las gzugs skur bzhengs par bsams la thog mar nyams chag bshags pa ni /
hU~M:
shar nas badzra ak+Sho b+h+ya :
rdo rje rigs kyi thugs dam las :
zhe sdang dam tshig nyams so 'tshal :
'di yang mi 'chab mthol lo bshags :
hU~M:
lho nas rat+na saM b+ha trAM:
rin chen rigs kyi thugs dam las :
nga rgyal dam tshig nyams so 'tshal :
'di yang mi 'chab mthol lo bshags :
hU~M:
nub nas pad+ma d+he ba hrI:
pad+ma rigs kyi thugs dam las :
'dod chags dam tshig nyams so 'tshal :
'di yang mi 'chab mthol lo bshags :
hU~M:
byang nas a mo g+ha sid+d+hi :
las kyi rigs kyi thugs dam las :
phrag dog dam tshig nyams so 'tshal :
'di yang mi 'chab mthol lo bshags :
hU~M:
dbus nas bai ro tsa na bzhugs :
de bzhin rigs kyi thugs dam las :
gti mug dam tshig nyams so 'tshal :
'di yang mi 'chab mthol lo bshags :
de nas skong ba ni mchod rdzas thogs te dkyil 'khor bskor la /
hU~M:
bskang ngo bskal pa'i bar du thugs dam bskang :
bskang ba med de khams gsum yongs kyis bskang :
sbyor ba med de khams gsum yongs kyis sbyor :
sgrol ba med de khams gsum yongs kyis sgrol :
ye sbyor ye sgrol chen pos thugs dam bskang :
thugs dam gnyan po skong ba'i dam rdzas ni :
rtsa brgyad stong las sbyar ba'i bdud rtsi dang :
khyad par rmad du byung ba'i gtor ma dang :
'khor ba rgyu las bsgral ba'i rak+ta dang :
rnam dag rgyu bsgral bam chen rdzas mchog dang :
'bru bcud stong las sbyar ba'i dza gad dang :
phyi nang gsang ba'i longs spyod sna tshogs kyis :
bka' brgyud bla ma rnams kyi thugs dam bskang :
zhi ba lhun gyis grub pa'i dkyil 'khor nas :
bzhi bcu rtsa gnyis rgyal ba'i thugs\u0f8e
khro bo rol pa'i dkyil 'khor chen po nas :
che mchog yon tan lha tshogs thugs\u0f8e
khrag 'thung rol pa'i dkyil 'khor chen po nas :
yang dag thugs kyi lha tshogs thugs\u0f8e
gshin rje rol pa'i dur khrod chen po nas :
'jam dpal sku yi lha tshogs thugs\u0f8e
dbang chen rol pa'i dur khrod chen po nas :
pad+ma gsung gi lha tshogs thugs\u0f8e
phur pa rol pa'i dur khrod chen po nas :
phur pa phrin las lha tshogs thugs\u0f8e
sha khrag rgya mtshor 'khyil ba'i dkyil 'khor nas :
ma mo rbod gtong lha tshogs thugs\u0f8e
thugs rje gdung 'tshob sku yi dkyil 'khor nas :
rig 'dzin bla ma'i lha tshogs thugs\u0f8e
dug lnga me ltar 'bar ba'i dkyil 'khor nas :
'jig rten mchod bstod lha tshogs thugs\u0f8e
gtum drag me ltar 'bar ba'i dkyil 'khor nas :
dmod pa drag sngags lha tshogs thugs\u0f8e
dkyil 'khor dgu yi bar khyams khor yug nas :
bka' srung dam can rgya mtsho'i thugs\u0f8e
zhing chen gcal du bkram pa'i dkyil 'khor nas :
pho nya las byed tshogs kyi thugs\u0f8e
sangs rgyas bstan pa bsrung bar zhal bzhes pa'i :
sngags bdag sde dpon sum cu'i thugs\u0f8e
pho rgyud mgon po'i tshogs kyi thugs dam bskang :
mo rgyud lha mo'i tshogs kyi thugs\u0f8e
gnod sbyin nor lha'i tshogs kyi thugs\u0f8e
drang srong gza' yi tshogs kyi thugs\u0f8e
dam can dpe srog gtsang gsum thugs\u0f8e
yul lha gzhi bdag rnams kyi thugs dam bskang :
zhes mtshan don bye brag tu bskang /
hU~M:
dur khrod gsang ba mchog gi dkyil 'khor 'dir :
gsang ba'i dkyil 'khor gzhung bzhin bkod nas kyang :
bsgrub rdzas gnyan po tshul ltar bkram lags na :
rgyal ba zhi khro'i thugs dam gnyan bskangs te :
rnal 'byor bdag la g.yar dam sor stsol cig :
oM ru lu ru lu hU~M b+h+yo hU~M:
zhes dang yig brgya brjod /
skabs 'dir sger srung ma ning /
dregs pa'i sde dpon /
mkha' ri bsnyo kha rnams kyi gtor 'bul gyi phyag len snang ngo //
de nas tshogs phud rim pa gsum spros pa'i dang po phud mchod ni /
hU~M:
bla med mchog gi mchod sbyar bas :
ye shes lnga yi 'od zer 'phro :
'dod yon lha mos rab brgyan 'bul :
dam skong dbang dang dngos grub stsol :
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
lan gsum /
bar pa bshags pa ni /
hU~M:
ma rig bdag cag lus ngag sems :
bag med dam 'gal 'byor tshogs chung :
bla ma yi dam mkha' 'gro yi :
thugs dang 'gal gyur bzod par gsol :
a ho ma hA su kha sa ma ya ho :
tha ma bsgral ba'i thog mar gzhung gi rtsis mgo gnyis pa che ba bskyed pa ni /
hU~M:
snang srid thams cad gzhal yas khang :
gzugs snang thams cad he ru ka :
thams cad thams cad bran du khol :
nga las che ba su yang med :
hU~M hU~M hU~M hU~M hU~M hU~M hU~M hU~M hU~M:
gsum pa phrin las bskul ba ni /
hU~M:
chos sku skye med ngang nyid las :
gzugs sku 'jigs pa'i cha lugs bzhengs :
zhi rgyas dbang dang mngon spyod las :
bcol ba'i phrin las sgrub par mdzod :
hU~M hU~M hU~M:
badzra sarba duSh+TAn :
oM shAn+tiM:
swA puSh+TiM:
AHwa shaM:
hA mA ra ya phaT:
sarba sid+d+hi ku ru hU~M:
rbod zor sarba zlog b+h+yo :
dmigs bya'i gzugs rten la 'gugs gzhug ni /
na mo /
sangs rgyas kyi bka' bden pa dang /
chos kyi bka'\u0f8e
dge 'dun gyi bka'\u0f8e
rgyal ba zhi khro'i lha tshogs rnams kyi bka'\u0f8e
bka' srung pho nya las mkhan rnams kyi bka'\u0f8e
gzhan yang gsang sngags dang rig sngags dang gzungs sngags dang /
snying po dang /
phyag rgya dang /
sngags 'chang bdag gi sngags dang phyag rgya ting nge 'dzin gyi bden pa'i stobs kyis bdag cag rnal 'byor pa dpon slob yon mchod dgon sde grwa tshan 'khor dang bcas pa la gnod cing 'tshe bar byed pa'i gzugs can gyi dgra
/gzugs med kyi bgegs /
khyad par du byad ma rbod gtong lha dang bcas pa rnams /
mgon byed kyi lha'am /
tshe dang dbang thang ngam bsod nams dang dus kyi dbang du ma btang bar /
da lta nyid du ling+ga 'di la khug cig
/drag sngags so lnga pa'i sham bur /
nr-i tri hur thum dza :
dzaHhU~M baM ho :
A be sha ya a A:
lan gsum gyis bkug la phur thun bskul ba ni /
hU~M:
chos kyi dbyings nas rang byung grub pa'i lha :
khro bo rol pa'i dur khrod chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
hU~M:
nga ni dpal chen he ru ka :
sras 'khor sprul pa bye ba 'bum :
bka' sdod rab 'jigs pho nyar bcas :
bka' brgyad lha tshogs dus la babs :
g.yas kyi phyag na phur pa 'dril :
g.yon gyi phyag na lcags kyus 'gugs :
lcags kyus zungs la phur pas thob :
gnod byed dgra bgegs rdul du rlogs :
drag sngags so lnga pa'i gsham du /
dgra bgegs gnod byed 'byung po thams cad mA ra ya hU~M phaT:
ces brjod de tshe lung khrus lung gi dgongs pas phur pa gdab cing bsgral pa'i sha khrag bdud rtsir spar ba bstab pa ni /
hU~M:
dpal chen khrag 'thung lha tshogs zhal phye zhig :
bag chags kun sbyong 'khor ba'i lam dgag phyir :
dgra bgegs bsgral pa'i dug gsum sha khrag rus :
za byed mi 'gyur chos nyid klong du rol :
badzra yak+Sha kro d+ha bi dza ya khA hi :
de nas las rdor gyis tshogs rdzas btegs la /
ho :
zhal zas tshogs kyi mchod pa 'di :
'dod yon ma spangs longs spyod rgyan :
dngos grub sna tshogs 'di las 'byung :
rnal 'byor dgyes par tshogs la rol :
sid+d+hi pha la a la la ho :
zhes slob dpon nas brtsam ste 'dus pa rnams la drang /
nang gi sreg blugs dang ldan pas rol pa'i mthar /
smon lam ni /
hU~M:
sngon nas da lta yan chad du :
rnal 'byor bdag cag 'khor bcas rnams :
bsod nams dge ba'i tshogs 'khor gyis :
tshe dbang longs spyod brtan rgyas shog :
ces sogs gdab /
bzhi pa lhag chog la thog mar gtsang lhag yar gnas la 'bul ba ni /
hU~M:
chos dbyings skye med rnam dag las :
skye ba'i cho 'phrul zhi khro'i tshogs :
'dir spyon rgyan gyi mchod gtor bzhes :
sku gsung thugs kyi dngos grub stsol :
ces gtsang lhag dang bdud rtsi gsang nan snod zur du bkod na lhan cig nam mkhar 'bul /
dme gtor la gtsang phud kyi ras ma btab /
de la slob dpon gyis dam tshig gi kha phru btab pa sogs phyag len ma nor bar byas la /
oM AHhU~M pany+tsa a mr-ita hU~M ha hoHhrIH
lhag ma'i dam tshig 'dod yon gyi phung po zad mi shes pas nam mkha' gang bar gyur /
e A ral+li hriM hriM dzaH
oM badzra puSh+pe nas 
shab+da pra tIts+tsha swA hA/
zhes brlab cing mgron bkug ste mchod la /
hU~M:
dang po phud kyis mi mchod du :
bka' brgyad yongs rdzogs lha rnams gnyan :
bar du lhag mas mi mchod du :
ma dang mkha' 'gro lhag la dgyes :
tha ma gcig tu mi bsre ru :
chos nyid ye nas rgyu 'bras gcig :
hU~M:
dpal gyi bka' nyan lhag sdud ma :
rigs bzhi mkha' 'gro shugs 'gror bcas :
dbang phyug chen mo nyer brgyad dang :
mkha' 'gro sum cu rtsa gnyis dang :
skyes mchog ging chen bco brgyad po :
ma bdun sring bzhi 'bar ma brgyad :
pho nya drug cu rtsa bzhi'i tshogs :
lang+ka dur khrod bdag mo dang :
'bum phrag yangs pa'i mkha' 'gro ma :
lha srin sde brgyad thams cad kyang :
dam tshig bsrung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag gtor ma 'di bzhes la :
sngon tshe dpal gyi bka' bzhin du :
bcol pa'i phrin las sgrub par mdzod :
oM ma hA shrI he ru ka sa ma ya de bI kro d+ha sarba ba liM ta kha kha khA hi khA hi :
oM AHhU~M uts+tshiSh+Ta badzra a d+hiSh+Tha sa mu dra krA ma sa ma ya hU~M phaT:
hU~M hU~M hU~M:
hrI hrI hrI:
b+h+yo b+h+yo b+h+yo :
a ra li dza :
zhes sgrub khang gi lho nub tu bskyal lo //
skabs 'dir spyi lugs ltar thugs dam bskul ba mdor bsdus ni /
hU~M:
mi mngon dbyings na bzhugs pa rgyal ba zhi khro'i tshogs :
A:
bzhengs shig bzhengs shig chos kyi dbyings nas bzhengs :
hU~M:
bskul lo bskul lo sems can don la bskul :
hrI:
mdzod cig mdzod cig bcol ba'i phrin las mdzod :
A:
chos sku skye ba med pa'i ngang nyid las :
oM:
skye ba'i cho 'phrul longs spyod rdzogs pa'i sku :
hU~M:
sprul skus 'gro ba sems can don mdzad pa :
hrI:
zhi khro bka' brgyad lha tshogs thugs dam can :
oM:
gzugs snang thams cad sku yi rang bzhin la :
A:
sgra grags thams cad gsung gi ngo bor snang :
hU~M:
dran rtog thams cad thugs kyi dgongs par 'dus :
hrI:
phyogs bcu dus bzhi'i bde gshegs bcom ldan 'das :
sgrub pa bka' brgyad dpal gyi bka' sdod bcas :
mi mngon dbyings nas gnas 'dir sku skyod cig :
dam rdzas bdud rtsi 'bar ba 'di bzhes la :
thugs dam rgyud bskul bcol ba'i phrin las mdzod :
lnga pa gtor skyong ni /
hU~M b+h+yo :
sngon tshe 'das dus bskal pa dang po la :
'og min dga' ldan gnas mchog dam pa ru :
bcom ldan dpal chen khrag 'thung chen po yis :
snang srid ma mo dam la btags pa'i tshe :
gau ri la sogs gnas kyi ma mo brgyad :
siM ha la sogs yul gyi phra men brgyad :
rta gdong la sogs ye shes sgo ma bzhi :
so so'i gzugs mchog dam pa bstan nas kyang :
ji ltar zhal bzhes dam las ma g.yel bar :
mchod gtor 'di bzhes bcol ba'i phrin las mdzod :
de 'og bar gyi bskal pa dbus ma la :
bal yul yang le shod kyi dben gnas su :
slob dpon chen po pad+ma 'byung gnas dang :
slob ma mkhas pa bi ma mi tra yis :
rdo rje dbyings kyi dkyil 'khor zhal phye tshe :
rdo rje rigs kyi srung ma yongs 'dus nas :
so so'i gzugs mchog dam pa bstan nas kyang :
ji ltar zhal bzhes dam las ma g.yel bar :
mchod gtor 'di bzhes bcol ba'i phrin las mdzod :
de 'og bskal pa dus kyi tha ma la :
bsam yas lhun gyis grub pa'i gtsug lag tu :
slob dpon chen po pad+ma 'byung gnas dang :
slob ma'i dwangs ma rje 'bangs grogs gsum gyis :
zhi khro yongs rdzogs dkyil 'khor zhal phye tshe :
sgrub pa bka' brgyad dam can yongs 'dus nas :
so so'i gzugs mchog dam pa bstan nas kyang :
ji ltar zhal bzhes dam las ma g.yel bar :
mchod gtor 'di bzhes bcol ba'i phrin las mdzod :
de 'og lnga brgya dus kyi snyigs ma la :
dpal ri pad+ma 'od kyi gzhal yas su :
slob dpon chen po pad+ma thod phreng dang :
thugs rje chen po'i rnal 'byor chos dbang gis :
gsang ba sgrub chen dkyil 'khor zhal phye tshe :
dregs pa'i sde dpon chen po sum cu yis :
so so'i gzugs mchog dam pa bstan nas kyang :
ji ltar zhal bzhes dam las ma g.yel bar :
mchod gtor 'di bzhes bcol ba'i phrin las mdzod :
drug pa gtor zor ni /
hU~M:
ma nyes dpang du dkon mchog bzhugs :
dgra bgegs ma gtogs sku zur cig :
bka' brgyad lha tshogs dmag dpung skyed :
dgra bgegs snying la gtor zor rgyob :
badzra sarba duSh+TAn trig nan :
e hur thuM dza :
dgra bgegs nr-i tri sha truM mA ra ya rbad :
bdun pa brtan ma skyong ba ni /
gtor ma 'bru gsum gyis bdud rtsir brlabs la /
hU~M:
bstan pa skyong mdzad ma dang sring :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn+tiM dpal :
klu mo gzi 'bar la sogs pa'i :
brtan ma bcu gnyis gtor ma longs :
mi mthun gnod pa'i phyogs rnams zlog :
oM AHhU~M badzra a mr-ita khA hi :
ma ma hriM ma ma hriM khA hi khA hi :
brgyad pa gtor bro ni /
mdun du e sgrom 'bar ba'i nang du dgra bgegs bcug pa'i steng nas gtor gzhong ri rab tu gyur pas mnan pa la khro bo rol pa'i bros gzir bar bsams la /
rgyas par spro na gzhung ltar las bzhi'i bro brdung /
mdor bsdu na /
hU~M:
zhi khro bka' brgyad rol pa'i bro :
dgra bgegs dam sri'i steng du brdung :
g.yas su bskor te dgra la brdung :
dgra yang phye mar 'thag pa'i bro :
g.yon du bskor te bgegs la brdung :
bgegs kyang dum bur gtub pa'i bro :
g.yas g.yon thabs dang shes rab bro :
ru dra dam sri thal bar rlog :
oM laM hU~M laM satwaM b+ha ya nan :
oM sum+b+ha ni sogs hU~M bzhi'i sngags brjod /
kha cig gis skabs 'dir tshe 'gugs mdzad pa ltar na rigs mthun nas len /
dngos grub bskul ba gong gi de'am sgrub khog ltar na /
hU~M:
bde gshegs rgyal ba kun gyi thugs dam dang :
sbyor lam tshogs lam gnas pa'i dam can tshogs :
rnal 'byor bdag la sngon gyi thugs dam gyis :
tshe dbang chos dang las bzhi lhun 'grub dang :
rkang mgyogs mig sman ril bu mkha' spyod dang :
srid nor zas gos mthu rtsal dngos grub stsol :
a la la ho :
hU~M:
chos sku mchog las kun 'byung longs spyod rdzogs :
'gro don lhun grub sprul sku gcig gi ngang :
ma bcos gnyis med sku gsum lhun gyis rdzogs :
mchog gi dngos grub bdag la bstsal du gsol :
ces bdud rtsi sogs dngos grub kyi rdzas la longs spyod /
gtang rag gi don du sngags tsam gyis mchod /
bstod pa mdor bsdus bya /
dgu pa nongs pa bzod par gsol zhing lhag chad kha skong ba ni /
yi ge brgya pa mang du brjod /
ma rnyed yongs su ma tshang sogs dang dbyangs gsal lan gsum bzla'o //
bcu pa dkyil 'khor bsdu ba ni /
hU~M:
dang po chos sku skye med ngang nyid las :
'gro don skye ba'i cho 'phrul tshom bu dgu :
zhi khro yongs rdzogs 'gro ba kun btul nas :
slar yang chos dbyings rnam dag klong du bsdu :
oM AHhU~M badzra mu :
rgyun spyod ni /
hU~M:
ngar 'dzin rnam dag sgyu lus 'ja' 'dra 'di :
dpal chen sku gsung thugs kyi rgyas btab ste :
bden pa dbyer med lta spyod zung 'brel bas :
rgyun du 'gro ba 'dren pa'i spyod lam bya'o :
oM AHhU~M badzra hri :
bcu gcig pa smon lam dang shis brjod ni /
hoH
bsod nams ye shes tshogs gnyis mthu byin gyis :
bdag gzhan 'gro ba ma lus thams cad kun :
zhi rgyas dbang drag phrin las mnga' brnyes shing :
sku gsum lhun grub 'gro don mthar phyin shog :
me tog 'thor la /
khyab bdag kun tu bzang dang rdo rje sems //
dga' rab shrI siM o rgyan yab yum dang //
chos kyi dbang phyug yab sras brgyud par bcas //
rtsa brgyud bla ma rnams kyi bkra shis shog
/chos sku mi 'gyur kun tu bzang po'i klong //
longs sku rigs lnga sku lnga ye shes lnga //
sprul sku sna tshogs 'gro don yid bzhin gter //
bde gshegs zhi ba'i lha tshogs bkra shis shog
/chos dbyings rnam dag ngang las ma g.yos kyang //
thabs kyis khro bo'i skur ston gdug pa 'dul //
che ba'i che mchog lha yi lhar gyur pa //
sgrub chen bka' brgyad lha yi bkra shis shog
/thos bsam sgom pa mthar phyin bla ma mchog
/dngos grub kun stsol yi dam yongs rdzogs lha //
bar chad sel mdzad mkha' 'gro chos skyong tshogs //
bkra shis des kyang deng 'dir bde legs shog
/ces brjod par bya'o //
gsang ba yongs rdzogs kyi las byang gter gzhung rigs lnga'i rgya can la rang gzhung nas kha skong dgos rigs chos bdag sman lung pa'i phyag bzhes sangs rgyas dwags ston yab sras kyi rgyun las byung ba rtse le dang lnga pa'i gsung rnams tshad thub tu bzhugs kyang cung zad mang bas 'dir khyer bde snying por bzung ste bkod pa'o //
yo ga rnam gsum zab rgyas gsang ba kun //
yongs rdzogs snying khrag dang mtshungs sgrub chen 'di //
srid pa ji srid dbyar gyi mtsho ltar 'phel //
sngags bstan nub pa med pa'i btsas gyur cig
/rgyal kun gsang gsum yon tan phrin las bcas //
dkyil 'khor gcig bsdus pho brang dgu klong du //
bdag sogs 'gro kun mngon par byang chub nas //
sku dang zhing khams bsam yas spro byed shog
/ces pa'ang sangs rgyas gnyis pa pad+mA ka ra'i rjes zhugs rtags tsam gyi rig pa 'dzin pa 'chi med bstan gnyis g.yung drung gling pas dpal chen po'i pho brang shrI de bI ko Ti rdo rje thugs kyi pho brang du sbyar ba dge legs 'phel //

//
