@#/
khro bo chen po sme ba brtsegs pa'i sgo nas rnal 'byor pa rang gi grib bsal ba'i cho ga bdud rtsi'i chu rgyun zhes bya ba bzhugs so //
bla ma rdo rje sems dpa' dang //
yi dam sme brtsegs khro bo dang //
mkha' 'gro sme brtsegs ma la 'dud //
gzhan gyi grib sel logs su bstan //
rnal 'byor rang gi grib sel ni //
zan ni gtsang ma gcig la ni //
mchod rten nag po'i phyogs bzhi ru //
mdun sbrul g.yas sbal rgyab tu bya //
g.yon du phag nag gzugs bya'o //
'brang rgyas phyed dkar phyed nag dang //
gtsang ma'i snod du changs bu gsum //
gtor chung nywa yus brgyan byas bzhag
/rang gi srin lag g.yon pa la //
skud nag phyir log bkal ba dkris //
gdan la 'dug ste 'di skad do //
deng nas byang chub snying por mchis kyi bar //
bla ma sangs rgyas chos dang dge 'dun dang //
rdo rje sems dpa' khro bo sme ba brtsegs /
khro mo sme brtsegs rnams la skyabs su mchi //
'gro ba'i sdig ltung grib dang sdug bsngal kun //
bsal nas dag pa'i sa la 'god par shog
/bdag gi spyi bor zla steng hU~M yig las //
'od 'phros don gnyis byas nas 'dus pa las //
bcom ldan rdo rje sems dpa' kun da'i mdog
/mtshan dpe rab rdzogs dar dang rin chen brgyan //
rdo rje dril 'dzin phyed skyil bzhugs pa yi //
gnas gsum yig 'bru gsum las 'od 'phros pas //
rgyal ba sras bcas yi dam chos skyong rnams //
bu yug 'tshub bzhin byon nas sku la thim //
thugs kar zla steng hU~M la yig brgyas bskor //
bdud rtsi'i rgyun babs sdig sgrib dag par gyur //
oM badzra satwa sa ma ya sogs yig brgya dang /
oM badzra satwa hU~M/
zhes ci nus bzla /
mchod rten bran /
oM AHbig+h+nAn+ta kr-ita hU~M phaTaH
oM swa b+hA wa sogs /
mchod rten stong pa'i ngang las pad nyi'i steng //
hU~M yig mthing nag 'od du zhu ba las /
khro bo sme brtsegs dbu dgu mdung thabs brtsegs //
sku mdog dug chen ha la bzhin du gnag
/phyag bzhi zhabs bzhi 'byung bzhi'i gdan la bzhugs //
g.yas kyi dang pos me dkyil gru gsum bag chags sreg
/'og mas sa dkyil gru bzhi bag chags gnon //
g.yon pas chu dkyil zlum pos bag chags bkru //
'og mas rlung dkyil zla gam bag chags gtor //
sku la dug gi me dpung sngo dmar 'bar //
gdan mtshams phyogs bzhir dug gsum ma rig pa'i //
ngo bo bya sbrul phag gsum sbal nag bcas //
gtso bo'i dpral bar oM dang mgrin par AH
thugs ka'i hU~M las 'od 'phros ye shes pa //
spyan drangs dam tshig pa dang dbyer med gyur //
spro na spyan 'dren ma lus sems can sogs bya'o //
oM b+hur khung d+his sa mA dzaH
dzaHhU~M baM hoH
rgyas par rab 'byams rgya mtsho sogs gang 'os dang bstun /
oM b+hur khung d+his ar+g+haM sogs nas shab+da AHhU~M/
de nas gtor ma changs bu la chu gtsang bran la /
oM AHbig+h+nAM sogs /
oM swa b+hA wa sogs /
stong pa'i ngang las b+h+rU~M las rin chen snod //
yangs shing rgya che'i nang du khaM nag po //
zhu bas bdud rtsi'i rgya mtsho nag por gyur //
oM AHhU~M/
lan gsum /
khro bo'i ljags rtse 'od zer sbu gu yis //
bdud rtsi gsol bas tshims shing dgyes par gyur //
na maHsarba ta thA ga ta a wa lo ki te oM sam+b+ha ra sam+b+ha ra hU~M/
nyer gcig brjod la gtor ma changs bu mchod rten du 'bul /
de nas srin mdzub la dkris pa'i skud pa nag po'i sne nas lag g.yas kyis bzung la /
oM badzra satwa sa ma ya sogs yig brgya brjod cing mchod rten la bskor ba gcig byas te /
rang gi sdig sgrib dang mi gtsang ba thams cad 'od nag po'i rnam par thon /
skud pa 'di la thim pa nyid du gyur /
ces mdud pa gcig bya /
de lta bu gsum mam bdun nam nyer gcig bya'o //
de nas skud pa mchod rten gyi dbu la btags nas /
bdag gi bag chags sdig sgrib nyams chag dang //
phrag dog mi gtsang grib kyis gos pa rnams //
thams cad khro bo khyod la mchod par 'bul //
sku gsung thugs rgyud mnyes shing thugs dam bskangs //
sku lus gzi mdangs rgyas par mdzad du gsol //
de nas 'brang rgyas dkar nag gris bgos la /
dkar po yar bzhag
/nag po mchod rten mdun du bzhag la bran nas /
hU~M/
bla ma yi dam dpa' bo mkha' 'gro dang /
khro bo khro mo chos skyong srung ma'i tshogs //
'khor dang bcas pa gsan cing dgongs su gsol //
nyams dang dri ma'i tshogs rnams byang bar mdzod //
nyams dang tshogs 'dres nyams pa'i skong ba byas //
nyams pa snod med rnams la chos bshad byas //
nyams pa'i zas zos nyams pa'i skom 'thungs dang //
nyams pa can dang gtam 'dres kha rlangs 'dres //
nyams pa can dang phyag dang gos stan 'dres //
nyams grib skyon gyur rme rmugs nal gsum dang //
ro bag sme btsog sdig sgrib la sogs te //
bag chags byur gyis gos pa'i nyes pa yis //
bla ma yi dam dpa' bo mkha' 'gro dang /
khro bo khro mo chos skyong srung ma yi //
thugs dang 'gal bar gyur pa ci mchis dang //
rme btsog dri ma'i tshogs kyis gos gyur pa /
khyed kyi thugs dgongs nam mkha' lta bu la //
mthol zhing bshags so gnong zhing 'gyod lags pas //
dag cing byang nas nyams grib med par mdzod //
nyams grib nad gdon thams cad dag nas kyang //
sku gsung thugs dang yon tan phrin las kyis //
bdag cag lus ngag yid gsum byin gyis rlobs //
rang gi gti mug las gyur pa'i grib dang sdig sgrib thams cad phag la thim par bsam la /
hU~M/
'byung ba lnga 'dus phung po la //
nyon mongs sgrib pa'i bag chags kyis //
gos par gyur pa'i dri ma rnams //
gti mug phag la thim gyur cig
/oM ma hA ma d+hA li ka ye swA hA/
rang gi zhe sdang las gyur pa'i grib dang sdig sgrib thams cad sbrul la thim par bsgom la /
hU~M/
'byung ba lnga 'dus phung po la //
nyon mongs sgrib pa'i bag chags kyis //
gos par gyur pa'i dri ma rnams //
zhe sdang sbrul la thim gyur cig
/oM ma ma kro ta kro ta ye swA hA/
rang gi 'dod chags las gyur pa'i grib dang sdig sgrib thams cad bya la thim par bsgom la /
hU~M/
'byung ba lnga 'dus phung po la //
nyon mongs sgrib pa'i bag chags kyis //
gos par gyur pa'i dri ma rnams //
'dod chags bya la thim gyur cig
/oM ma hA ki li ki li sngo ta ye swA hA/
rang gi ma rig pa'i las las gyur pa'i grib dang sdig sgrib thams cad sbal pa la thim par bsgom la /
hU~M/
'byung ba lnga 'dus phung po la //
nyon mongs sgrib pa'i bag chags kyis //
gos par gyur pa'i dri ma rnams //
ma rig sbal pa 'di la thim gyur cig
/oM ma ma raM raM ye swA hA/
de ltar ma rig pa dang dug gsum so so'i gzugs la thim pa de khro bo la mthun rdzas su 'bul bas mnyes par bsgom la /
hU~M/
'byung ba lnga 'dus phung po la //
byur dang nad gdon sdig sgrib rnams /
khro chen sme ba brtsegs pa la //
mchod par 'bul bas dgyes par mdzod //
oM ma ma su su ye swA hA/
oM ma ma raM raM ye swA hA/
oM ma ma kar kar ye swA hA/
oM ma ma chur chur ye swA hA/
zhes brjod /
de nas /
hU~M/
rang gi spyi bo'i rdor sems sku lus las //
bdud rtsi'i rgyun bab tshangs bug nas zhugs te //
bdud rtsis lus gang lus ngag yid gsum gyi //
sdig sgrib nad gdon grib dang mi gtsang ba //
thams cad sol khu'i rnam par lus las thon //
sme ba brtsegs la mchod pa'i tshul du 'bul /
khro bo shin tu dgyes nas gzi mdangs 'bar //
mthu nus stobs rtsal phun sum tshogs par gyur //
oM badzra satwa sa ma ya sogs yig brgya lan gsum dang /
oM b+hur kuM ma hA pra mA na ye b+hurtsi b+hurki bi ma le u tsuSh+ma ma hA kro d+ha hU~M phaT/
ces khro bo sme brtsegs kyi sngags lan gsum dang /
oM g+har khaM 'dzir khaM u tsuSh+ma kro ta phaT swA hA/
zhes khro mo sme brtsegs kyi sngags lan gsum rnams brjod cing /
mchod rten gyi steng du khrus byas la /
bdag ni mi shes rmongs pa yis //
dam tshig las ni 'gal zhing nyams //
bla ma mgon pos skyabs mdzod cig
/gtso bo rdo rje 'dzin pa ste //
thugs rje chen po'i bdag nyid can //
'gro ba'i gtso la bdag skyabs mchi //
rtsa ba yan lag dam tshig rnams //
nyams chag 'gal 'khrul mthol lo bshags //
sdig sgrib nyes ltung dri ma'i tshogs //
thams cad dag par mdzad du gsol //
de skad gsol ba btab pa yis //
rdo rje sems dpa' 'od zhu nas //
bdag la thim pas bdag nyid ni //
yi dam lha yi skur gsal gyur //
oM AHhU~M/
de nas mchod rten gtor ma sogs //
grong khyer gyi ni lho phyogs sam /
khang pa mi mngon sa ru ni //
rol mo dang bcas bskyal nas kyang //
oM sum+b+ha ni sum+b+ha hU~M/
zhes sogs mtshams bcad srung 'khor bsgom //
dper na rma byas dug 'thung na //
sgro la mdongs re 'byung ba yin //
de bzhin sme brtsegs grib sogs kyis //
mchod na sku lus gzi mdangs rgyas //
rang gi nyams grib dag pa yin //
sme brtsegs grib sel zab mo 'di //
gzhung gi 'khrugs bsal lag len bsres //
sme brtsegs bsnyen pa'i rnal 'byor pa //
rA ga'i ming can de yis bris //
nyes bshags dge bas sgrib dag shog
/b+ha wan+tu ///
/
