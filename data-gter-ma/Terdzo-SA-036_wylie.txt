\u0f88
bla ma'i thugs sgrub rig 'dzin bde 'dus las :
phyag rdor drag sngags kun 'dus kyi dbang chog dug gsum g.yul las rnam rgyal bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
bde 'dus rdo rje dbyings kyi lha la 'dud :
dpal chen bde 'dus thugs kyi sgrub pa las :
dbang mchog dug gsum g.yul las rnam rgyal bstan :
gdan gsum mtshan tshang slob dpon gyis :
snod ldan bu mchog rjes 'dzin na :
gzhung bzhin dkyil 'khor skabs shes bya :
slob bu khrus byas bgegs bskrad la :
srung 'khor bsgom la ma dal dbul :
nges shes phyir du lo rgyus brjod :
'jug pa'i phyir du gsol ba gdab :
bde gshegs yongs rdzogs 'dus pa'i sku :
rigs kyi bdag po bdag la dgongs :
gsang chen nges pa'i dkyil 'khor du :
mos pa'i skal ldan bcug tu gsol :
bla mas :
ho :
rab khros thugs kyi dkyil 'khor 'dir :
'jug skabs khe nyen shin tu che :
srog dang bsdos nas dam tshig rnams :
ngo lkog zol med bsrung nus sam :
slob bus :
kyai lags :
sngon nas dad pa'i las can bdag :
lus srog ltos pa med par 'bul :
sku gsum go 'phang myur ba'i lam :
zab gsang bdag la bstsal du gsol :
bla mas :
ho :
tshur shog skal ldan snying stobs can :
rmad byung dkyil 'khor 'dir bcug nas :
nyon mongs dug lnga rab sbyangs te :
go 'phang chen por deng khyod 'god :
mna' chu sbyin :
ho :
'di ni dam tshig rdo rje'i chu :
nyams na dug yin bsrung na rtsi :
khe nyen shes pas 'di longs spyod :
sa ma ya i dan na ra kan :
ho :
gsang chen nges pa'i dkyil 'khor 'dir :
'jug pa'i sgo ni dad pa yin :
dad pa can gyi mi rnams kyis :
brgyad khri bzhi stong snying po 'grub :
'di ni 'phags pa'i nor yin pas :
phal gyi skye bo'i yul las 'das :
dang po skyabs sems 'dun pa rnam dag gi dmigs pa ni :
'o :
khyed rang rnam pa'i mdun gyi nam mkhar gtum drag khro bo'i rgyal po lag na rdo rje'i lha tshogs sprin phung gtibs pa bzhin gsal ba'i drung du :
chos thams cad kyi sngon 'gro gzhi rten skyabs 'gro dang :
rgyal sras dam pa'i spyod pa byang chub chen por thugs bskyed pa :
rgyud dag phyir tshogs gsag pa dang gsum :
so so'i tshig don yid la bcangs te 'di'i rjes zlos mdzod :
hU~M:
gdod nas dag pa gzhon nu bum sku'i klong :
ma 'gags rang shar zhi khro longs spyod rdzogs :
sna tshogs rang grol dpal chen dkyil 'khor lhar :
snying nas dad pa gsum gyis skyabs su mchi :
lan gsum :
sems bskyed :
hU~M:
srid pa'i rang bzhin sdug bsngal me 'obs la :
dga' ba'i tshal ltar chags pa'i 'gro ba kun :
mngon gyur kun bzang dgongs klong ma sgrol bar :
dpal chen srog ltar sgrub par dam bca' 'o :
lan gsum :
tshogs gsag yan lag brgyad pa ni :
ho :
rdo rje slob dpon sangs rgyas dpal :
dus gsum bzhugs la phyag 'tshal lo :
mchog gsum bsten pa'i zhing gyur la :
gnyis med yid kyis skyabs su mchi :
dngos 'byor yid kyis rnam sprul pa'i :
dag pa'i mchod pa bzhes su gsol :
dngos grub chu bo gcod pa'i bgegs :
nyes byas ma lus bshags par bgyi :
phyogs bcu 'khor gsum dag pa'i chos :
ma chags spyod la rjes yi rang :
dag pa'i mtha' bzhi dri ma med :
rdzogs pa'i byang chub sems bskyed do :
bde gshegs dbang phyug sems can la :
dag pa gsum gyi lus 'bul lo :
tshe rabs bgrangs pa'i las rnams kun :
bsdus te byang chub chen por bsngo :
lan gsum :
slob bur las bum chu 'thor zhing :
oM badzra a mr-itas bsangs :
swa b+hA was sbyangs :
stong pa'i ngang las rang gnas 'di nyid lcang lo can gyi zhing dang gzhal yas khang :
e dbyings rtsub 'gyur gyi tshal du gsal :
hU~M hU~M hU~M zhes brjod pas :
bdag nyid kyi thugs ka nas ye shes kyi me 'od sna lnga rnam pa khyung 'dra ba lhab lhab tu 'phros :
slob bu'i phung khams skye mched yongs su dag ste dang po'i yin lugs ngang du sbyangs pa'i rig pa 'od kyi gong bu de hU~M yig mthing ka 'od zer 'bar ba zhig tu gyur :
hU~M de las 'od 'phros don gnyis byas :
skad cig las pad nyi sde brgyad brdzis pa'i steng du :
dus gsum sangs rgyas thams cad kyi mthu stobs gcig tu bsdus pa'i ngo bo :
gtum drag khro bo'i rgyal po lag na rdo rje mthing nag me'i tshwa tshwa 'phro ba spyan gsum srid pa gsum la gzigs pa :
rngams pa'i zhal gdangs shing mche ba bzhi gtsigs pa :
sku las 'od 'phros pas bar gcod gdon bgegs thams cad 'joms pa :
phyag g.yas kyi khyung chen gyis steng gdon za zhing rdo rjes bar gdon 'thag pa :
g.yon pa sdigs mdzub kyis sbrul zhags 'dzin pas 'og gdon 'dul zhing byad phur 'joms pa :
dpal gyi chas bcus brgyan cing :
ye shes kyi me dpung 'bar ba'i klong na 'gying stabs su bzhugs pa'i gnas bcur khro bo chen po bcu dang bcas pa gsal ba de'i dpral bar oM:
mgrin par A:
thugs kar hU~M:
hU~M las 'od zer 'phros pas :
ye shes kyi dkyil 'khor 'khor bcas bsam gyis mi khyab par byon nas khyed rang rnams la sib sib thim pa'i mos pa mdzod :
spyan 'dren ni :
hU~M:
srid gsum gdug pa rab btul te :
ye shes dbyings su sbyor ba'i phyir :
rdo rje gtum po'i lha tshogs rnams :
chos kyi dbyings nas gshegs su gsol :
da lta snyigs ma lnga bdo'i dus :
mi mthun gdug pa kha dar zhing :
log byas ngan dbang mthu btsan dus :
brtse bas dgongs la byin chen phob :
lnga bdo'i bdud dpung mi chom na :
dpal chen khyed kyi thugs bskyed gang :
mthu dang nus pas ci zhig bya :
'dir gshegs dbang dang dngos grub stsol :
oM badzra pA Ni tsaN+Da ma hA ro Sha Na badzra sa ma ya dzaHdza :
dz+nyA na badzra A we sha ya A:
zhes bzlas :
su pra tiSh+Tha badzras brtan par byas :
sku dang bum pa spyi bor bzhag :
oM:
chos dbyings rnam dag mkha' klong nas :
'gag med 'gro don skur snang ba :
sangs rgyas thugs mchog rdo rje 'chang :
sku yi byin rlabs dbang bskur bas :
lus la lha skur smin gyur cig :
oM badzra pA Ni tsaN+Da ma hA ro Sha Na hU~M phaT:
kA ya a b+hi Shiny+tsa oM:
gnas bcur khro bcu'i hU~M bcu bskur :
hU~M:
dug gsum las skyes mi dge bcu :
sbyong mdzad dpal chen khro rgyal bcu :
rngam brjid rgyan rdzogs dbang bskur bas :
phyogs bcu'i gdon rnams kun bcom ste :
pha rol phyin bcu thob par shog :
hU~M hU~M hU~M hU~M hU~M hU~M hU~M hU~M hU~M hU~M:
gardza gardza :
ha na ha na :
da ha da ha :
pa tsa pa tsa :
b+han+d+ha b+han+d+ha :
hu lu hu lu :
tiSh+Tha tiSh+Tha :
tshin+d+ha tshin+d+ha :
b+hin+d+ha b+hin+d+ha :
s+pho Ta s+pho Ta :
dzaHhU~M baM ho :
sarba duSh+TAn dgra bgegs sha trum mA ra ya hU~M hU~M phaTa? phaTa?:
dpal chas gtad :
hU~M:
thal chen khrag zhag byug pa'i rdzas :
glang ko zhing lpags stag sham gos :
thod phreng sbrul chun gdub bu'i rgyan :
rngam brjid dpal chen chas rdzogs shog :
oM badzra pA Ni :
g+ha ya d+ha ra a b+hi Shiny+tsa hU~M hU~M:
ha h+ya phaT:
zhes dbang bskur pas sangs rgyas thams cad kyi sku'i yon tan bsdus :
slob ma'i spyi bo'i oM la thim :
lus kyi nad gdon sdig sgrib thams cad sbyangs :
lus drag sngags kun 'dus kyi rdo rje'i ngo bor gyur :
oM su pra tiSh+Tha badzra ye swA hA:
b+han+d+ha mgrin par bskur la :
A:
zag med bde skyong snod mchog tu :
mnyam sbyor ye shes bdud rtsir bskyil :
rlung sngags grags stong longs sku'i dbang :
skal ldan bu yis thob gyur cig :
oM badzra pA Ni tsaN+Da ma hA ro Sha Na hU~M phaT:
wA ka a b+hi Shiny+tsa A:
bzlas lung ster ba ni :
'o :
khyed rang rnams dang mdun gyi gsang bdag gnyis ka'i thugs kar rdo rje'i lte bar nyi ma la gnas pa'i hU~M yig sngon po :
mdun bskyed kyi thugs rgyud bskul :
thugs ka'i sngags phreng bar med zhal nas thon :
rang gi zhal du zhugs :
thugs ka'i sa bon gyi mthar 'khod par mos la sngags kyi rjes zlos mdzod :
oM badzra pA Ni tsaN+Da ma hA ro Sha Na hU~M phaT:
ces dbang bskur pas sangs rgyas thams cad kyi gsung gi yon tan bsdus :
slob bu'i mgrin pa'i AHla thim :
ngag gi nad gdon sdig sgrib thams cad sbyangs :
thugs sgrub drag sngags kun 'dus kyi gsung rdo rje'i ngo bor gyur :
oM su pra tiSh+Tha badzra ye swA hA:
rig ma gtad la :
hU~M:
gsang ba bas kyang cher gsang ba :
gsang chen ye shes khyab gdal che :
dga' bzhi bde stong bskyed mdzad yum :
zab lam chos sku'i dbang bskur ro :
oM badzra pA Ni tsaN+Da ma hA ro Sha Na hU~M phaT:
tsit+ta a b+hi Shiny+tsa hU~M:
zhes dbang bskur pas sangs rgyas thams cad kyi thugs kyi yon tan bsdus :
slob bu'i thugs ka'i hU~M la thim :
yid kyi nad gdon sdig sgrib sbyangs :
thugs sgrub drag sngags kun 'dus kyi thugs rdo rje'i ngo bor gyur :
oM su pra tiSh+Tha badzra ye swA hA/
shel rdo mdzod spur gdengs :
a :
bskur bya skur byed las 'das pa'i :
rnam thar sgo gsum bla na med :
rdo rje lta bu'i ye shes dbang :
skal ldan mchog la don dbang bskur :
d+harma d+hA tu a a a :
dbugs thengs gcig la a nyer gcig brjod la gsal stong nam mkhar blta :
phyi rol dpe yi nam mkha' dang :
nang dbyings chos dbyings nam mkha' ste :
nam mkha' gsum po gcig tu bsgom :
ka dag rig pa'i rtsal dbang thob :
lag na rdo rje'i ngo bo mjal :
gu h+ya tsit+ta rgya :
zhes dbang bskur pas sangs rgyas thams cad kyi sku gsung thugs kyi yon tan bsdus :
slob bu'i gnas gsum gyi 'bru gsum la thim :
sgo gsum gyi sdig sgrib thams cad sbyangs :
lus ngag yid gsum drag sngags kun 'dus kyi dag chen ye shes rdo rje gsum gyi ngo bor gyur :
oM su pra tiSh+Tha badzra ye swA hA:
gtor dbang ni :
gtor ma 'di nyid thugs sgrub drag sngags kun 'dus kyi gtso 'khor du mos la :
de rnams khyed rang rnams kyi spyi bor byon :
gdon bgegs log 'dren thams cad tshar bcad :
sku las byung ba'i bdud rtsi dkar dmar mthing gsum gyis lus ngag yid gsum gang :
thugs sgrub drag sngags kun 'dus kyi sku gsung thugs yon tan phrin las yongs su rdzogs pa'i dbang phyug par gyur :
oM AHhU~M:
dus gsum sangs rgyas sku gsung thugs :
yon tan phrin las 'dus pa'i dpal :
byin rlabs gtor mas dbang bskur bas :
dbang bzhi yongs rdzogs phrin las bzhis :
'gro ba'i don rab byed par shog :
oM badzra pA Ni ma hA ba liM ta kA ya wAk+ka tsit+ta sid+d+hi pha la a b+hi Shiny+tsa hU~M:
gtor zan bdud rtsi bsres te sbyin :
gtor ma'i lha 'od zhu slob bur thim :[ \u0f88\u0f88\u0f88\u0f88\u0f88\u0f88\u0f88\u0f88 ]!
de nas bka' sdod srog dbang ni :
thun mong ma yin skyes bu mchog :
'gro don nus pa'i slob bu la :
gu ru yid bzhin nor bu sbyin :
maN+Dal phul la gsol ba gdab :
kye :
bla ma dpal chen gsang ba'i bdag :
sku gsung thugs kyi sgo phyes la :
yid bzhin nor bu rin po che :
dbul phongs bdag la bstsal du gsol :
zhes lan gsum gsol ba gdab :
slob dpon drag sngags 'dus par gsal ba'i thugs ka nas hU~M dang yi ge baiHser po 'phros :
slob bu'i snying khar phog :
de skad cig gis yi ge baiHser po las byung ba'i mgon po yid bzhin nor bu rnam thos sras :
'khor rta bdag brgyad :
gnod sbyin bye ba 'bum gyis bskor bar bsam :
bdag dang slob bu'i gnas gsum gyi sa bon las 'od zer ser po dzaHyig gis mtshan pa dpag med 'phros :
byang phyogs lcang lo can nas mgon po yid bzhin nor bu 'khor bcas sprin gseb nas mu tig gi khu 'phangs 'gril ba ltar spyan drangs te gnyis su med par bstim :
spyan 'dren pa ni :
kun gyi gnas gsum oM AHhU~M:
gsal ba'i sku las 'od 'phros pas :
lcang lo can gyi zhing khams nas :
bai :
mgon po chen po stobs po che :
phongs pa kun las rab sgrol phyir :
thugs rjes 'gro ba'i don la dgongs :
byang phyogs skyong mdzad gshegs su gsol :
skyabs gsum ngo bo'i spyan snga ru :
ji ltar zhal bzhes la dgongs te :
snyigs ma'i 'gro ba skyob slad du :
thugs rje'i dbang gis gshegs su gsol :
dus ngan dbang gyur sems can rnams :
mgon po'i thugs rjes g.yel lam ci :
dam bcas g.yel ba med pa ru :
sgrub pa'i 'bras bu bstsal du gsol :
oM badzra pA Ni tsaN+Da ma hA ro Sha Na hU~M phaT:
bai shra ma Na ye ma hA rA dza A kar+ShA ya dza :
dzaHhU~M baM ho :

oM su pra tiSh+Tha badzra ye swA hA:
gnam lcags rdo rje spyi bor bskur :
hU~M:
dbang bskur rdo rje chen po ni :
khams gsum kun gyis phyag bya ba :
sangs rgyas kun gyi gsang gsum gyi :
gnas las byung ba sbyin par bya :
oM ma hA a b+hi Shiny+tsa mAM:
oM AHhU~M swA hA:
zhes dbang bskur pas sku gang dri ma dag :
chu'i lhag ma gyen du 'khyil ba las rigs kyi bdag pos dbu brgyan par gyur :
zhes dregs pa spyi 'dul gyi rjes gnang ngo :
bzlas pa sngags kyi rjes gnang sbyin :
dpon slob gnyis ka drag sngags kun 'dus su gsal ba'i thugs kar zla ba la hU~M:
bla ma'i thugs nas 'od zer 'phros :
mdun bskyed rnam sras kyi thugs rgyud bskul :
thugs ka'i sngags phreng las 'od zer 'phros :
don gnyis byas :
'jig rten khams kyi dngos grub thams cad bsdus te sngags phreng la thim :
de nyid slob bu'i khar zhugs :
snying ga'i hU~M mthar lan gsum 'khod par bsam :
oM badzra pA Ni tsaN+Da ma hA ro Sha Na hU~M phaT:
oM bai shra ma Na ye sarba sid+d+hi pa shang ku ru ye swA hA:
oM dzam b+ha la ye swA hA:
oM pur+Na b+ha drA ye swA hA:
oM ma Ni b+ha drA ye swA hA:
oM ku be rA ye swA hA:
oM saM tha dza na ye swA hA:
oM gu h+ya tha na ye swA hA:
oM pany+tsi ka ye swA hA:
oM pi tsi kuN+Da li ye swA hA:
zhes rjes zlos lan gsum bya :
slob dpon la me tog 'thor zhing :
sngags bdag bdag la bstsal lags kyis :
sngags bdag bdag la byin gyis rlobs :
lan gsum :
slob dpon gyis bgrang phreng spyi bor bzhag ste me tog 'thor :
sngags bdag 'di la bstsal lags kyis :
sngags bdag 'di la byin gyis rlobs :
slob bu'i lag g.yas su rgyal mtshan dang g.yon du ne'u le gtad :
hU~M:
dgos 'dod kun 'byung rgyal mtshan dang :
gter chen mi zad ne'u le 'di :
sbyin pas khams gsum yongs khengs pa'i :
dngos grub 'dod pa 'jo gyur cig :
oM rat+na sid+d+hi pha la AHhU~M:
slob ma drag sngags kun 'dus su gsal ba'i snying gar rnam sras kyi gtor ma dang :
oM baiHswA hAH   dzaMHgser gyi bris pa ster ba gsang sgrub bo :
zhes pa gser gyi bris pa'i srog snying sbyin :
rnam sras slob bu'i snying gar thim :
lus dang grib ma'i tshul du bzhugs par mos :
ho :
mgon po chen po 'khor bcas rnams :
sangs rgyas stong gi phrin las su :
'jig rten skyong bar zhal bzhes bzhin :
da lta snyigs ma lnga bdo 'dir :
thugs rjes dgongs pa'i dus la bab :
sngon gyi dam tshig ma g.yel bar :
rtags dang mtshan ma ston pa dang :
skal ldan slob bu 'di rnams kyi :
lus dang grib bzhin 'grogs nas su :
dpal bcu grub pa brgyad la sogs :
khams gsum dbang bsdus dngos grub stsol :
oM bai shra ma Na ye sarba sid+d+hi pa shaM ku ru ye swA hA:
kA ya sid+d+hi oM:
wAk+ka sid+d+hi A:
tsit+ta sid+d+hi hU~M:
yid la bsam pa'i dpal gter zhing :
dpal 'byor nyams rtogs gzi 'od rgyas :
snang srid chos kun dbang du bsdus :
bsam don lhun grub bkra shis shog :
rdzas brgyad bskur ba ni :
dur+Was tshe ni 'phel bar byed pa ste :
rdo rje sems dpa'i tshe yang rab grub cing :
nyon mongs skye 'chi rgyun chad dur+Wa yi :
bkra shis des kyang deng 'dir bde legs shog :
me long ye shes rgya mtsho chen po ste :
ye shes rgya mtsho nyid du dag gyur pa :
rnam dag chos la thogs med longs spyod pa :
bkra shis des kyang sgrib pa dag gyur cig :
dung ni chos kyi sgra rnams sgrog pa'i tshul :
ye shes rgya mtsho mchog tu dag gyur te :
snying po rnam dag ye shes mchog thob nas :
bkra shis des kyang chos sgra sgrog par shog :
g+hi wang dug gsum 'joms pa nad kyi sman :
sman mchog chos nyid rab tu rtogs gyur nas :
nyon mongs zug rngu med par gyur pa yi :
bkra shis des kyang dug gsum zhi gyur cig :
li khri dmar po dbang gi rang bzhin te :
chos rnams ma lus dbang du bsdus nas ni :
chos kyi rgyal srid rab tu brtan gyur pa'i :
bkra shis des kyang rgyal srid thob gyur cig :
bilba rgyu rkyen 'bras bur bcas pa'i chos :
'jig rten 'jig rten 'das pa'i spyod pa kun :
byang chub snying po mchog tu gyur pa yi :
bkra shis des kyang don kun 'grub par shog :
zho ni kun gyi snying por gyur pa ste :
snying po rnam dag ye shes mchog thob nas :
yon tan kun gyi dbyings su gyur pa yi :
bkra shis des kyang sdug bsngal zhi gyur cig :
yungs dkar rdo rje'i rigs te thams cad 'grub :
bgegs rnams ma lus rab tu 'joms byed cing :
mthu stobs yon tan phun sum tshogs gyur pa :
bkra shis des kyang bgegs rnams zhi bar shog :
rtags brgyad bskur ba ni :
dbu la bkra shis mi nub gdugs ltar skyob :
spyan la bkra shis rin chen gser gyi nya :
ljags la bkra shis pad+ma lo 'dab rgyas :
tshems la bkra shis dung dkar g.yas su 'khyil :
mgul la bkra shis bum pa bzang po mchog :
thugs la bkra shis dpal be'u 'od zer 'phros :
sku la bkra shis mi nub rgyal mtshan 'dzin :
zhabs la bkra shis 'khor lo rtsibs stong ldan :
brgyad po des kyang deng 'dir bde legs shog :
sna bdun bskur ba ni :
lha rdzas las grub lte ba shin tu zlum :
rtsibs stong ldan zhing mu khyud rab mnyam bzang :
sdang ba'i dgra las rnam par rgyal gyur pa'i :
'khor lo rin chen deng 'dir bkra shis shog :
rin chen ngo bo lha rdzas bai DUr+Ya :
kun tu dpag tshad tsam du snang byed cing :
dri med nyin mo ji bzhin mtshan de bzhin :
nor bu rin chen deng 'dir bkra shis shog :
gzugs mdzes lta na sdug cing tshul bzang ba :
pags mdog legs pa 'jam zhing dri mchog ldan :
yid 'ong 'dod dgu'i reg bya dang ldan pa'i :
btsun mo rin chen deng 'dir bkra shis shog :
gang yang rgyal ba mu tig mdangs ldan pa'i :
gser sogs mang po thugs la phul ba ltar :
bzod ldan mtshungs pa'i khyim bdag nor ldan te :
blon po rin chen deng 'dir bkra shis shog :
yan lag thams cad legs skyes sa la ni :
rab gnas ri 'dra gangs chen glang po che :
rgyal po la 'os mkha' la rab 'gro ba'i :
glang po rin chen deng 'dir bkra shis shog :
tho rengs dus su phyogs rnams ma lus pa :
yongs su bskor zhing slar yang ldog gyur cing :
rma bya'i mgrin pa'i spu ltar yid 'ong ba'i :
rta mchog rin chen deng 'dir bkra shis shog :
'gro dang ldog dang kun nas 'ongs gyur pa :
dpa' brtan 'byor pa'i dpung gi tshogs dang bcas :
ma lus bdud dpung 'joms par byed pa yi :
dmag dpon rin chen deng 'dir bkra shis shog :
shis brjod dam tshig maN+Dal bsngo :
rjes chog spyi ltar shes par bya :
e ma yid bzhin bsam 'phel rgyal :
thugs sgrub 'di yi byin rlabs kyis :
'dzam gling bde zhing dge bcu 'phel :
phyi yi dmag 'khrugs mu ge zhi :
nang du nad gdon bgegs mi tshugs :
gsang ba rig rtsal nyams rtogs rgyas :
sus bsgrubs 'khor 'das spyi dpal che :
thugs kyi rdo rje thob par 'gyur :
gsang zhing rgya ldan chos 'di yis :
snyigs ma'i sdug bsngal skyob par shog :
las can bu dang 'phrad par shog :
chos 'di dpal mgon sde lngas srungs :
tsit+ta rgya :
tsit+ta rgya :
tsit+ta rgya :
gu h+ya rgya :
kha thaM:
bdag 'dra sur+Ya'i ming 'dzin pas dbus ri nag po'i rtse nas gdan drangs pa'o //
dge'o //

//
