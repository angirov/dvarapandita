@#//
gsang thig bla ma dang mkha' 'gro'i tshogs mchod skabs bshags skong sogs nyer mkho grub thob thugs tig las khol du phyung ba bzhugs so //
na mo gu ru /
gsang thig bla sgrub 'od kyi thig le dang mkha' 'gro bde chen rgya mtsho'i phrin las kyi tshogs mchod skabs /
dkyus tsam du rang gzhung gis 'thus kyang /
rgyas par spro na tshogs mchod kyi thog mthar sbyor rgyu grub thob thugs tig gi sgrub thabs skor lnga'i phag mo'i phrin las las byung ba la /
thog mar bshags skong ni /
thun mong nyams chag bshags skong ni :
sgrub pa'i rten dang maN+Dal mdun :
mchod gtor tshogs kyi longs spyod bsham :
bdag nyid lha yi rnal 'byor gyis :
gnas dang yo byad bsang zhing sbyang :
stong pa'i ngang las skad cig gis :
gnas yul gsang ba mchog gi zhing :
mchod gtor ye shes rol pa'i rgyan :
nam mkha' mdzod kyi sprin du gyur :
oM AHhU~M:
nam mkha' mdzod kyi sngags rgyas spel :
rang gi thugs srog sa bon las :
'od zer lcags kyu'i rnam par 'phros :
rtsa gsum chos srung rab 'byams kun :
mdun gyi nam mkhar spyan drangs bsam :
oM AHhU~M b+ha ga wAn ma hA kA ru Ni ka sa ma ya ho :
sa ma ya satwaM:
e h+ye hi :
badzra sa ma ya dza :
zhes dang /
spro na /
oM/
ye shes sku mchog sogs sh+lo ka gcig mthar rol mo dang bcas drang /
brjod med shes rab sogs phyag mchod bshags pa spyi btang du byas la /
de nas bye brag bshags pa gsum gyi rim pa gzhung las /
lus kyi nyams chag bskang ba'i phyir :
gdung ba'i shugs bskyed brkyang phyag 'tshal :
ho :
dgongs klong dbyer med brda yis mtshon :
snyan brgyud bdud rtsis skal ldan skyong :
byin rlabs thugs rje'i bdag nyid che :
rtsa brgyud bla ma la phyag 'tshal :
chos sku'i ngang las longs spyod rdzogs :
sprul pa'i sgyu 'phrul cir yang ston :
dngos grub rnam gnyis char bzhin 'beb :
yi dam zhi khro la phyag 'tshal :
lhan skyes ngang las ma g.yos bzhin :
zhing sngags DA ki'i sprin phung 'phro :
mchog thun phrin las glog ltar 'khyugs :
gnas gsum mkha' 'gro la phyag 'tshal :
rig 'dzin bla ma'i bka' bzhin du :
rnal 'byor sgrub mchog bu bzhin skyong :
legs nyes stangs 'dzin bar chad sel :
chos srung gter bdag la phyag 'tshal :
phyag byar 'os pa thams cad la :
sgo gsum gus pas dad phyag 'tshal :
nyams chag sdig sgrib zhi ba dang :
ye shes rgyas par byin gyis rlobs :
oM gu ru sarba ta thA ga ta kA ya wa ka tsit+ta pra Na me Na ban+da naM ka ro mi :
ngag gi nyams chag bskang ba'i phyir :
rdo rje sems dpa'i sgom bzlas bya :
a :
bdag gi spyi bor pad zla'i steng :
bla ma rdor sems he ru ka :
yab yum thugs ka'i sngags phreng dang :
sku las byang sems bdud rtsi'i rgyun :
sbyor mtshams nas byung tshangs bug zhugs :
lus gang sdig sgrib nyes ltung rgyu :
'bras bu nad gdon sdug bsngal kun :
dag cing dri ma med par bsam :
stobs bzhi'i gnad dang ldan pa yis :
yi ge brgya pa dzapa? tu bzla :
mthar ni gdung bas smre bshags bya :
oM:
bla ma dpal ldan rdo rje sems :
bdag la re sa khyed las med :
thugs rje'i spyan gyis gzigs mdzod la :
nyams chag sdig ltung sbyong mdzad gsol :
bdag cag nyon mongs gzhan dbang dang :
mi shes bag med ma gus pas :
rang bzhin kha na ma tho dang :
bcas pa'i bslab las 'gal ba kun :
dag cing tshangs par bstsal du gsol :
khyad par rdo rje theg pa yi :
rtsa ba sku gsung thugs mchog dang :
yan lag dam tshig nyi shu lnga :
med phyal gcig pu lhun grub sogs :
rang bzhin lta ba'i dam tshig las :
nyams 'gal ral bar gyur pa kun :
snying nas 'gyod pas mthol bshags na :
sgrib med tshangs pa'i dngos grub stsol :
nyid dang dbyer med byin rlobs shig :
snying nas gdung bas gsol btab pas :
bla ma rdo rje sems dpa' yis :
sdig ltung dag pa'i gnang ba bstsal :
dgyes pas 'od zhu rang la thim :
yid kyi nyams chag bskang ba'i phyir :
rang yang kun gzhi ma bcos pa'i :
ngang la yid ni 'dzin pa bral :
rnam dag spros bral chos kyi sku :
chos kyi sku la gnyis su med :
ye bsrung thig le nyag gcig ngang :
spang blang las 'das phyal pa che :
rang byung rang shar lhun gyis grub :
nyams chag rtog sgrib dbyings su grol :
ma bcos rdzogs pa chen po 'o :
a a a :
zhes brjod gnyug ma khyab gdal ngang :
spro bsdu bral bar mnyam par bzhag :
de ni bshags pa'i las rim mo :
zhes so //
skong gi rim pa la gsum las /
thun mong dang khyad par gyi skong ba ni gzhung las /
skong gi cho gar rnam pa gsum :
thun mong nyer spyod rdzas kyis bskang :
oM:
dngos su 'byor dang yid kyis sprul :
rab 'byams zhing gi mchod pa'i sprin :
rtsa gsum rgya mtsho'i tshogs la 'bul :
dgyes bzhes dam skongs dngos grub stsol :
oM gu ru sarba ta thA ga ta de wa DA ki nI sa pa ri wA ra ar+g+haM pA d+yaM puSh+pe d+hU pe A lo ke gan+d+he nai wid+yA shab+da pra tIts+tsha swA hA:
spro na tshig dang sngags so sor phral te bya /
khyad par sman rag gtor mas bskang :
oM:
rtsa gsum 'khor lo'i b+han+d+ha ru :
ye shes byang sems bdud rtsir bskyil :
bde ba chen po'i dam tshig 'dis :
rtsa brgyud bla ma yi dam lha :
gnas gsum mkha' 'gro'i thugs dam bskang :
nyams chag sdig ltung dbyings su zhi :
gzung 'dzin rtog sgrib rang sar grol :
dbang dang byin rlabs dngos grub stsol :
ma hA pany+tsa a mr-ita khA hi :
A:
'khor lo lnga yi b+hany+dza ru :
gnyis snang bsgral pa'i rak+tas bskang :
gzi brjid chen po'i dam tshig 'dis :
rtsa brgyud bla ma yi dam lha :
gnas gsum mkha' 'gro'i thugs dam bskang :
nyams chag sdig ltung dbyings su zhi :
gzung 'dzin rtog sgrib rang sar grol :
dbang dang byin rlabs dngos grub stsol :
ma hA rak+ta khA hi :
hU~M:
phung khams skye mched gtor gzhong du :
bde chen longs spyod gtor mar bshams :
'dod yon rgyan gyi dam tshig 'dis :
rtsa brgyud bla ma yi dam lha :
gnas gsum mkha' 'gro'i thugs dam bskang :
nyams chag sdig ltung dbyings su zhi :
gzung 'dzin rtog sgrib rang sar grol :
dbang dang byin rlabs dngos grub stsol :
ma hA ba liM ta khA hi :
mchog tu snang gsal mar mes bskang :
ho :
sgron ma rnam bzhi'i kong bu ru :
snang ba bzhi yi mar me sbar :
'od gsal chen po'i dam tshig 'dis :
rtsa brgyud bla ma sogs /
ma hA dz+nyA na dI pe pra tIts+tsha swA hA:
zhes so //
rmad du byung ba sbyor sgrol tshogs kyi skong ba rang gzhung ltar la /
bla sgrub skabs bsgral bstab kyi rjes dang /
mkha' 'gro la phyi'i tshogs mchod kyi rjes /
spro na skong bshags gzhan yang bya bar gsungs pa ltar rtsa gsum spyi'i skong ba bya mos na /
nang gi sgrub thabs skor lnga'i spyi'i phrin las khog phub las /
skong rdzas nam mkha' mdzod kyis brlab :
hU~M:
cir snang dag pa rab 'byams zhing khams su :
'dod yon mi zad mchod pa'i phyag rgya che :
bde ba'i longs spyod rnam pa thams cad pa :
mi zad nam mkha' mdzod kyi 'khor lo 'dis :
dgongs pa brda dang snyan du brgyud pa yi :
dus gsum rig 'dzin bla ma'i thugs dam bskang :
zhi khro rab 'byams sgyu 'phrul drwa ba'i sprin :
yi dam dkyil 'khor yongs kyi thugs dam bskang :
nye rgyu'i grogs mdzad mchog thun phrin las bdag :
gnas gsum dpa' bo mkha' 'gro'i thugs\u0f8e
legs nyes stangs 'dzin sangs rgyas bstan pa srung :
rdo rje'i chos skyong rgya mtsho'i thugs\u0f8e
'dod rgu'i char 'beb dngos grub stsol mdzad pa :
gnod sbyin nor lha gter bdag thugs\u0f8e
snang srid gzhir bzhengs ye shes rol pa shar :
'khor 'das mgron gyur kun gyi thugs\u0f8e
hU~M:
thugs dam dgyes par skong ba'i rdzas mchog ni :
mchod yon zhabs bsil me tog bdug pa dang :
mar me dri chab zhal zas rol mo sogs :
lha rdzas nyer spyod mchod pas thugs\u0f8e
gzugs mdzes sgra snyan dri zhim ro bda' dang :
reg bya 'jam 'khril gsang ba pho nya mo'i :
'dod yon bde chen gcig tu lhun rdzogs pa'i :
rmad byung nang gi mchod pas thugs\u0f8e
bkra shis rdzas rtags rgyal srid rin chen bdun :
gling bzhi ri rab lha mi'i 'byor pa'i phul :
bcu drug bde ster rdo rje'i rig ma sogs :
ngo mtshar rnam mang mchod pas thugs\u0f8e
rtsa brgyad yan lag stong sbyar a mr-i ta :
khams gsum 'khor ba rgyun gcod dmar chen po :
bza' bca' btung ba longs spyod gtor ma'i tshogs :
khyad par gsang ba'i mchod pas thugs\u0f8e
rtsa rlung byed rtsol dbu ma'i dbyings su bsgral :
thig le zag med lhan cig skyes par sbyor :
zung 'jug shin tu rnam dag rdzogs pa che :
bla med gsang ba'i mchod pas thugs\u0f8e
zhi rgyas dbang drag las sgrub phyag rgya dang :
rdzas dang longs spyod 'byor pa'i khyad par sogs :
bzhed rgur 'char ba'i dam tshig rmad po che :
sgyu 'phrul rgyan gyi rol mos thugs\u0f8e
bdag cag 'khor ba thog ma med pa nas :
tha ma da lta'i lus blangs yan chad du :
bsags pa'i sdig sgrib nyes ltung dri ma'i tshogs :
snying nas 'gyod pas bshags shing bsdam par bgyi :
hU~M:
de ltar bskangs shing bshags pa la brten nas :
dkyil 'khor lha tshogs dgyes pa'i gzi byin skyed :
rnal 'byor bdag la brtse bas nyer dgongs te :
mchog thun dngos grub rgya mtsho'i phrin las mdzod :
nyams chag rtog sgrib mi mthun phyogs kun zhi :
tshe bsod dpal 'byor ye shes snang ba rgyas :
rlung sems dbang 'dus gzung 'dzin dgra dang bgegs :
tshar gcod drag po'i phrin las 'grub par mdzod :
bstan 'dzin zhabs brtan thugs bzhed lhun gyis grub :
bshad sgrub bstan dar dge 'dun 'dus pa 'phel :
snod bcud dus kyi rgud pa kun zhi zhing :
chos mthun bde skyid rgyas pa'i phrin las mdzod :
'gal rkyen bar chad rdo rje'i mkhar du srungs :
byad phur rbod gtong dmod pa'i stobs kyis bzlog :
gdug pa can rnams bsad gzir bskrad nas kyang :
phyogs las rnam par rgyal ba'i phrin las mdzod :
mthar thug snang zhen lha dang sngags su dag :
rtsa rlung thig le'i rtog tshogs dbyings su thim :
sku dang ye shes phrin las rmad byung ba'i :
mchog dngos myur du 'grub pa'i phrin las mdzod :
ces so //
de nas rang gzhung chog khrigs las 'byung ba'i sger skong sbyor ba sogs grub nas lhag ma bsngos rjes /
rdo rje'i glu blang bar gsungs pa nyi zla kha sbyor chen po'i rgyud las gsungs pa sogs grub na legs mod /
'on kyang 'jug pa bde ba'i dbang du byas na /
phrin las khog phub las /
oM AHhU~M ho :
a ho ma hA su kha a la la ho :
gsang ba mchog gis dgyes pa'i grong na gsang chen rol pa'i rnal 'byor pa :
lhan cig skyes dga'i bde ba'i thabs kyis stong pa'i 'od gsal mngon du gyur :
zung 'jug ye shes skye 'gag gnas bral rdo rje nam mkha'i dkyil lta bu :
'khor 'das dbyer med srid zhi kun khyab thig le gcig tu lhun gyis grub :
ma hA su kha dz+nyA na gIrti a la la ho :
zhes blang dgongs pa'i lta gding bskyed :
ces so //
smon lam gdab pa ni /
sgrub thabs skor lnga'i phag mo'i tshogs mchod las /
ho :
rab 'byams dkyil 'khor lha tshogs dgongs su gsol :
bdag cag rnal 'byor mched dang lcam dral gyis :
dam tshig chen po'i mchod pa phul pa'i mthus :
nyams chag rtog sgrib mun pa dbyings su sangs :
mchog thun dngos grub ye shes snang ba rgyas :
bla ma yi dam mkha' 'gros rjes bzung nas :
rdo rje'i lam las rnam grol 'bras bu'i mchog :
dka' ba med par tshe 'dir 'grub par shog :
nam zhig mi rtag skye 'chi byung srid tshe :
ye shes sgron me'i snang bas shul mtshon te :
'og min bde chen zhing der dbugs phyungs nas :
phyam gcig lhan skyes ye shes sku 'grub shog :
ces so //
shis brjod ni /
khog phub las /
oM:
bkra shis gang zhig tshogs kyi spyod pa la brten nas :
gnas skabs gegs zhi bsod nams ye shes phrin las 'phel :
mthar thug sa bcu lam lnga'i go 'phang myur du 'grub :
rtag tu dpal gnas dge legs snang ba 'bar gyur cig :
rol mo 'khrol zhing bde nyams bskyang :
zhes so //
zhes pa'ang gter chen bla ma rin po che nyid nas rjes su gnang ba ltar zab gter bdag po rang nyid kyis cha lag tu bkod pa dge legs 'phel //

//
