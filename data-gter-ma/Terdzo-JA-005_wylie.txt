gsol 'debs bsdus pa ni :
hrI:
dus gsum sangs rgyas kun gyi ngo bo nyid :
byin rlabs rtsa ba o rgyan chos kyi rje :
'gro mgon pad+ma 'byung gnas sprul pa'i sku :
drin can bla ma mchog la gsol ba 'debs :
hrI:
zhi khro yi dam 'dus pa'i rang bzhin can :
dngos grub rtsa ba thugs rje spyan ras gzigs :
rta mgrin dbang chen 'khor 'das spyi dpal gtso :
yi dam lha tshogs rnams la gsol ba 'debs :
hrI:
ma mo mkha' 'gro yongs kyi gtso mo ste :
bar chad sel mdzad rdo rje phag mo'i sku :
rigs kyi lha mo gsang ba ye shes dbyings :
ma mo mkha' 'gro'i tshogs la gsol ba 'debs :
hrI:
bla ma yi dam mkha' 'gro'i tshogs rnams la :
bdag gzhan rab gus gdung bas gsol ba 'debs :
khyed kyi ye shes thugs rje'i byin rlabs kyis :
mi rtog ting 'dzin ye shes bskyed du gsol :
nyams rtogs rig pa'i rtsal chen sbar du gsol :
sku gsum zhing khams 'byongs par mdzad du gsol :
bskyed rdzogs bden gnyis 'bras bu khong chud cing :
phyir mi ldog pa'i sa chen thob nas kyang :
sems can thams cad sangs rgyas ma thob bar :
'gro ba'i don gnyis lhun grub 'byung bar shog :
ces gsol ba btab :
phur tshugs su gsol ba 'debs pa ni :
mos gus rtse gcig pa'i sgo nas :
hrIH
dus gsum gyi bla ma yi dam mkha' 'gro sangs rgyas dang byang chub sems dpa' thams cad kyi sku gsung thugs yon tan phrin las thams cad kyi ngo bo gyur cing mdzad pa'i phrin las la tha dad mi mnga' bar gyur pa o rgyan chen po gu ru pad+ma 'byung gnas la gsol ba        'debs so :
lus ngag yid gsum smin cing grol bar mdzad du gsol :
zhes phur tshugs su mi phyed pa'i dad pas mos gus thun mong ma yin pa rgyud la lhang lhang ma skyes bar du gsol ba gdab bo :
zhes pa'ang maN+Dal gyi cho ga yid bzhin nor bu las so //
maN+Dal bsdus pa ni /
bdag gzhan gyi lus longs spyod la sogs pa mchod pa'i dngos po rnam par dag pa ci mchis pa thams cad maN+Dal du blos blangs la 'bul zhing :
phyogs bcur dus bzhir bzhugs pa'i sangs rgyas byang sems 'phags pa'i tshogs rnams dang :
bla ma yi dam dpa' bo mkha' 'gro dam can rgya mtshor bcas pa la :
lha mi'i 'dod yon longs spyod dpal 'byor bzang pos nyer spras maN+Dal 'di :
bdag gzhan sgo gsum mos blos 'bul gyis 'gro ba'i don du bzhes su gsol :
oM AHhU~M:
badzra gu ru d+he wa d+hA ki nI:
sarba bud+d+ha bo d+hi satwa :
badzra ma hA kro ta :
ha ri ni sa :
ra tsa hri ya :
ma hA ka ru Ni ka rat+na maN+Da la pU dza me g+ha sa mu dra s+pha ra Na sa ma ye hU~M:
zhes pas maN+Dal phul la :
lus ngag yid gsum gdung shugs mos gus dang ldan pas thal mo sbyar nas :
kye kye :
dus gsum sangs rgyas bla ma o rgyan rje :
dngos grub gter 'byung yi dam zhi khro'i tshogs :
bar chad bgegs 'dul mkha' 'gro chos skyong rnams :
'gro ba sems can kun gyi gnyen gcig po :
mgon po mchog gyur rnams la gsol ba 'debs :
skyabs med 'khor bar 'khyams la thugs rjes zungs :
bla ma yi dam mkha' 'gro 'dus pa'i sku :
rigs gtso rdo rje sems dpa' 'od dpag med :
re ba'i skyabs gnas ltos pa'i gnyen gcig po :
bdag sogs re sa khyed las gzhan med pas :
'khor ba'i gcong rong zab mo nyam nga ba :
nyon mongs sdug bsngal 'dam nas drang du gsol :
'gyur med rje btsun pad+ma badzra rtsal :
khyod la bdag nyid sgo gsum bran du 'bul :
gnas skabs mthar thug bye brag thams cad du :
bde sdug re ltos 'dun stangs khyed shes pas :
bla med mchog gi dngos grub bstsal du gsol :
thun mong yid bzhin dngos grub bstsal du gsol :
gnas skabs bde 'bras dngos grub bstsal du gsol :
byin rlabs dbang gi dngos grub bstsal du gsol :
bla ma yi dam mkha' 'gros phrin las mdzod :
dbang bzhi bskur cing rgyud bzhi smin pa dang :
phrin las rnam bzhi'i 'gro don mthar phyin nas :
bdag dang mtha' yas sems can thams cad kun :
khyed dang dbyer med gcig par gyur nas kyang :
'gro rnams 'dren pa'i bla mar bdag gyur te :
ji srid 'khor ba dong nas ma sprugs bar :
de srid theg chen chos kyi 'khor lo ni :
skyo dub med par khyed ltar bskor bar shog :
spyi dril chen mo oM AHhU~M hrIHbadzra gu ru pad+ma sid+d+hi d+he wa d+hA ki nI:
bo d+hi tsit+ta ma hA su kha :
badzra ma hA kro d+ha shAn+ti ka :
hrIHma ha ri ni sa ra tsa hri ya sarba sid+d+hi :
kA ya wA ka tsit+ta :
dz+nyA na satwa a mi d+he wa :
ma ma tsit+ta saM b+ha wa a d+hiSh+Tha naM:
ma ma A yur+dz+nyA na sid+d+hi pha la :
bar dang /
d+harma kA ya sarba karma sid+d+hi sid+d+hi hU~M hU~M hU~M:
zhes pas thams cad kyis mgrin gcig tu gsol ba gdab :
!
dzapa? bskul zhing bzlas pa bya ba ni :
hU~M hrI:
dur khrod gsang chen rol pa'i dkyil 'khor 'dir :
zla gam 'dab brgyad brtsegs pa'i khri steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
dus gsum rgyal ba 'dus pa'i sku gsung thugs :
bla ma yi dam zhi khro d+hA ki dang :
phrin las bzhi sgrub dpa' bo dpa' mo'i tshogs :
yab yum 'khor bcas sprul pa'i cha lugs ni :
sgeg pa dpa' ba 'jigs su rung ba dang :
rgod dang gshe dang snying rje rngam par ston :
'bar ba zhi dang khro sogs gar dgur ldan :
brjid pa'i sku la dur khrod chas rnams rdzogs :
gsung gi snying po sgra sgrog sngags dang bcas :
thugs ni sgrol 'gyur srog bcas ye shes sems :
dzapa? kyis rgyud bskul mi g.yo sku gsung thugs :
phaT kyis spros pas stong gsum sku yis gang :
hU~M gis bsdus pas yum gyi mkha' la 'khyil :
yab yum gsang ba'i gnas nas thugs kar thim :
ma gsal bar du bskyed cing 'bad pas bsgom :
ma grub bar du ting 'dzin mi gtang zhing :
yengs med rtse gcig gus pas bsgrub par bgyi :
oM AHhU~M gu ru shrI pad+ma badzra hrI:
d+hU ma g+ha ye d+hA ki nI na ma swA hA:
oM AHhU~M gu ru shrI bud+d+ha thod phreng rtsal bai ro tsa na oM:
sarba bud+d+ha d+hA ki nI hU~M:
oM AHhU~M gu ru shrI badzra ak+Sho b+h+ya :
badzra su kha d+ha ri hU~M:
oM AHhU~M gu ru shrI pad+me b+ha sha ha :
d+hA ki nI ku ru kul+le hrIHswA hA:
oM AHhU~M gu ru shrI a tsar+ya ma hA badzra shin+taM pad+ma g+hu ru ti b+h+yoHd+hA ki nI hU~M:
oM AHhU~M gu ru shrI badzra ma hA kro d+ha artsig nirtsig :
ma ma ru lu ru lu hU~M b+h+yoHhU~M:
oM AHhU~M gu ru shrI bud+d+ha ka pA li dpa' bo hU~M:
bud+d+hi pra d+hA ki nI ma ma ru lu swA hA:
oM AHhU~M gu ru shrI badzra kro d+ha ha ya grI wa :
ma ma e ka tsa ti hU~M:
oM AHhU~M gu ru shrI badzra pA Ni ma hA kro d+ha :
ma ma sid+d+hi hU~M:
oM AHhU~M gu ru shrI yak+sha sa ma ya :
hrIHma hA ri ni sa :
ra tsa hri ya :
ma ma yo gi ni sarba duSh+TAn hU~M phaT:
hU~M hrI:
ye shes lha tshogs spyan 'dren gshegs su gsol :
phyi nang gsang ba'i dzapa? bsnyen mchod par 'bul :
sku gsung thugs dang yon tan phrin las bstod :
nyams chag 'gal 'khrul ci mchis mthol lo bshags :
thod phreng rtsal dang :
badzra ma hA kro d+ha hrIHma ha ri ni sa ra tsa hriHya sarba d+hA ki nI hU~M:
zhes pas dzapa? bskul ba dang dzapa? dang dzapa? bstod rnams bya :
bstod pa bsdus pa ni /
hU~M hrI:
'dus pa yongs kyi gtso mchog he ru ka :
pad+ma badzra tshogs la phyag 'tshal bstod :
ye shes gtso mchog thugs mchog 'bar ba'i ngang :
bud+d+ha thod phreng tshogs la phyag 'tshal bstod :
'gyur med yon tan thams cad rab rdzogs pa'i :
mi bskyod rdo rje'i tshogs la phyag 'tshal bstod :
ma chags skyon bral khams gsum dbang du sdud :
pad+ma dbang chen tshogs la phyag 'tshal bstod :
phrin las mnga' bdag gdug pa ma lus 'dul :
thod phreng rtsal chen tshogs la phyag 'tshal bstod :
khro gtum drag shul sngags bdag dregs pa'i gtso :
mdog dmar me phreng tshogs la phyag 'tshal bstod :
dpa' bo dpa' mo gtso mchog 'dus pa'i sku :
sangs rgyas dpa' bo'i tshogs la phyag 'tshal bstod :
khro rgyal dbang chen 'bar ba zil gnon gtso :
rta mgrin yab yum tshogs la phyag 'tshal bstod :
gza' klu sa bdag bran bkol dmangs su 'beb :
lag na rdo rje'i tshogs la phyag 'tshal bstod :
bla ma yi dam dpa' bo mkha' 'gro'i tshogs :
chos skyong bka' sdod srung ma las mkhan bcas :
thams cad dgongs 'dus zhi khro 'bar ba'i tshogs :
che ba'i che mchog ngo mtshar rmad byung ba :
sku gsung thugs dang yon tan phrin las rdzogs :
thabs mkhas thugs rjes sprul bsgyur du ma yis :
mchog dang thun mong dngos grub yongs stsol zhing :
skal ldan rnams la ye shes spor mdzad pa :
bla ma dgongs 'dus dkyil 'khor lha tshogs la :
dga' mgu dwangs ba'i tshul gyis phyag 'tshal bstod :
dbang bzhi bskur dang rgyud bzhi smin la sogs :
phrin las rnam bzhi'i dngos grub bstsal du gsol :
zhes pa la sogs pas bstod :
zhes pa rnams las byang tshangs pa'i sgra dbyangs las khol du phyungs pa dge /
!
rtsa sngags spyi dril chen mo ni /
oM AHhU~M hrIHbadzra gu ru pad+ma sid+d+hi d+he wa d+hA ki nI:
bo d+hi tsit+ta ma hA su kha :
badzra ma hA kro d+ha shAn+ti ka :
hrIHma ha ri ni sa ra tsa hri ya sarba sid+d+hi :
kA ya wA ka tsit+ta :
dz+nyA na satwa a mi d+he wa :
ma ma tsit+ta saM b+ha wa a d+hiSh+Tha naM:
ma ma A yur+dz+nyA na sid+d+hi pha la hU~M swA hA:
bsdus pa yang snying du dril ba ni /
oM A hU~M hrI:
badzra g+hu ru d+he wa d+hAk+ki nI sarba sid+d+hi pha la hU~M A:
zhes pa'o //

//
