@#//
'jam dpal gshin rje gshed king kang dmar chung gi las byang bzhugs so //
bskal pa'i me ltar 'bar ba gshin rje gshed //
king kang dmod pa'i drag sngags gnam lcags thog
/bstan pa'i ru dra dgra bgegs gnod byed mun //
yongs 'joms gnan pa'i las khrigs 'dir bshad do //
gang zhig 'di ltar bsgrub par 'dod pas /
rten dang brub khung ling+ga thun sogs bcas kyi rim pa rnams gter gzhung las ji ltar 'byung ba bzhin la zhal shes phyag len gyis brgyan pa mngon par 'du bgyis nas /
ting nge 'dzin gsal 'debs ngag 'don gyi rim pa ni /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i bgegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bdag dang mtha' yas sems can rnams //
dus gsum bzhugs la lus 'bul lo //
tshe rabs bgrangs pa'i dge ba rnams //
bsdus nas byang chub mchog tu bsngo //
zhes lan gsum gyis rgyud dag par byas te rol mor bcas /
ya b+h+yoH
skad cig rdzus skyes tshul du bdag dang rten //
'jam dpal gshin rje gshed po sku mdog dmar //
gcer bu rgyan med nya sul hrang nge ba //
rab khros 'jigs su rung ba'i phyag mtshan ni //
dgra bgegs 'gugs par byed pa'i lcags kyu dang //
gnod byed kun 'joms lcags kyi tho ba thogs /
kham nag ral pa phyed yar gyen du brdzes //
phyed mar thur 'phyang rting par sham me ba //
stobs ldan me rlung 'khrugs pa'i dbus na gsal //
zhes pas bdag dang rten rdzas gtor ma rnams lhar bskyed do /
a+yai /
gnod byed dgra bgegs ma lus brub pa'i khung //
dug gsum las las grub pa'i btson khang ni //
gru gsum dmar nag ri rab bang rim can //
'og phyogs 'dod chags khrag mtsho khol ba'i gzhi //
nang dmar zhe sdang rang bzhin me dpung 'bar //
phyi nag gti mug bying ba'i mun pa 'thibs /
kha dog mthil yangs zin nas thar med gnas //
bdud kyi btson ra gshin rje'i pho brang che //
bshan pa'i grong khyer gsod dang gcod la rngams //
sha khrag zas la rab dga' de yi mthar /
khor yug lcags sreg sa gzhi gru bzhi'i steng //
rtsang dmar 'jig rten las grub shan pa'i tshogs //
nyi shu rtsa gcig 'khor bcas gsal bar gyur //
ces pas brub khung las byed dang bcas pa bskyed do //
nr-i triH
de'i nang bkod pa'i ling+ga bsgral ba'i zhing //
bstan pa spyi dang rnal 'byor sgos kyi dgra //
dam nyams gnod byed dgra bo a mu ka
/gzugs brnyan ri mor bris la ming byang btab //
rnam shes rten du bcas la zag rdzas byug
/nyam thag mya ngan 'dug stangs rkang lag bcings //
mngon sum lta bur gsal ba nyid du gyur //
ces pas ling+ga gnod byed dngos su bskyed do //
dza dzaH
bdag dang mdun bskyed thugs nas rang 'dra ba'i //
sprul pa yang sprul dpag tu med 'phros pas //
dam nyams dgra bo'i rnam par shes pa ni //
skyob byed lha dang ban bon srung ma'i skyabs //
mdor na gar yod gar gnas de dag ni //
mtho ba srid pa'i rtse mo man chad nas //
dma' ba na rag dmyal ba yan chod du //
bros shing sdod pa'i rang dbang med pas na //
'gugs byed lcags kyus snying kha'i gnas nas bzung //
las kyi rlung dmar drag pos mdun nas 'khrid //
'joms byed tho bas spyi bo'i gtsug nas rdung //
'jigs pa'i mun pa nag pos rgyab nas ded //
las byed pho nyas hab sgra di ri ri //
rang dbang med par btson bzhin khrid nas kyang //
pho rnams g.yas dang mo rnams g.yon du bskor //
bdag mdun brub khung mthar slebs 'khor rnams kyis //
klad la g.yug cing lcags sreg sa gzhir brdabs /
kho yi khong pa'i nang gi tshe dang bcud //
thams cad yar skyugs bdag la tshur thim pas //
dngos grub gsos gyur bdag gi gzi mdangs rgyas //
bcud bral sgye stong bzhin gyur dgra bo ni //
'go ba'i lha lnga skyob byed dang bral bar //
lus rid nag po kem kem song ba ni //
rnam shes mar me 'chi kha'i 'od tsam dang //
bcas te brub khung nang gi ling+gar thim //
zhes pas dmigs bya'i rnam shes gnad la dbabs te 'gugs pa'i dmigs pas gsal btab /
brub khung khar gu gul gyis bdug cing bshud pa dang grong pa'i gtses sgra sogs dang bcas nas /
na mo /
rtsa brgyud bla ma yi dam zhi khro'i tshogs //
dpa' bo mkha' 'gro dam can srung mar bcas //
sngags 'chang bdag gi sngags dang ting nge 'dzin //
dkon mchog gsum sogs bka' yi bden pa dang //
phrin las 'jam dpal shor sang nyi ma khros //
gshin rje gshed po king kang dmar nag dang //
las kyi mtha' sdud nag po ti pa tsa //
ma lus 'khor dang bcas pa'i bden pa'i mthus //
bla ma'i sku dgra bstan dang bstan 'dzin smod /
khyad par sngags 'chang bdag dang sbyin bdag la /   zhes pa kha bsgyur ni /
rang don sgrub tshe /   khyad par bdag nyid sgrub po dpon slob la /
gzhan don spro bar byed na /   rgyu sbyor yon bdag che ge mo la /
spyi 'gro'i sgyur so tshig rkang gcig po sbyor /   khyad par bdag cag yon mchod thams cad la /
mchan /
snga dgra lag bdar phyi dgra yid la sems //
da dgra gnod cing 'tshe ba'i dgra dang bgegs /
kha 'jam gting rtsub zhe nas smod pa dang //
do bsdo phod 'dzugs bsam ngan sbyor rtsub dang //
mthu dang nus pa bu lon bzhin du bsnyag
/'gro lam rtsang 'dzugs za lam dug sbyor bsham //
dmigs yul gzugs ling bkod pa 'di rnams kyi //
rnam shes bla tshe srog dang bcas pa rnams //
gnam sa gling bzhi gling phran ri rab gseng //
nyi zla'i go bar chos bon srung ma'i skyabs //
gang na gnas kyang ling+ga 'di nyid la /
khug cig badzra aM ku sha ya dzaH
/ske nas chings shig badzra pA sha hU~M//
yan lag sdoms shig badzra s+pho Ta baM//
myos par gyis shig badzra g+haN+De hoH
phyes shig badzra pra be sha ya phaT//
dbyer med stims shig A be sha ya AH
zhes 'gugs 'ching sdom zhing myos par byed pa sogs kyis skabs dang sbyar te phyag rgya bzhi dang dbye ba dang bstim pa'i phyag rgya sogs bsgyur zhing bden bdar lan gsum dang nyer gcig sogs skabs dang sbyar /
many+dzu shrI ya mAn+ta ka ya ma rA tsa dgra bgegs dzaHhU~M baM hoH
dgra bo'i bla sha re ma ti 'grim 'grim 
sha ma ru ti thum thum 
myogs myogs 
yed yed 
sha ma ru ti khug khug 
ling myogs 
ling sha 
ling thuM 
tsa mun tri dzaHhU~M baM ho :
zhes bla 'gugs kyi sngags nan tan bskyed la bzla 'o //
dzaH
ling+gar bla srog khug pas dgra bo dngos //
phyin chad 'chor ba med pa de lus la //
skad cig nyid la g.yas su sbrul dkar po //
lhan cig skyes pa'i lha yin dgra bo yis //
dam tshig nyams pas kho yi bdud du babs //
spyi bo tshangs pa'i bu ga nas mar 'jib //
snying kha yan chad khong khrag thams cad drangs //
de bzhin g.yon du dug sbrul nag po gcig
/byung ba'ang mnyam por yong ba'i 'chi bdag bdud //
yin te kho yi dam nyams rang gshed gyur //
gsang ba'i gnas nas mar la khong khrag rnams //
drangs te mchin khri man chad 'jib cing zos //
sbrul dkar g.yas dang g.yon gyi nag po gnyis //
'jib cing 'thab cing dgra bo'i snying khrag la //
za kha ma mthun lus kyi g.yas g.yon du //
'khril zhing mjug gnyis gsang ba'i gnas su mdud //
mgo gnyis spyi bor mgul pa mdud byas nas //
lus la 'khyud cing klad khung g.yas g.yon gyi //
rna bar kha gdangs lces bldags so yis 'drad //
de tshe spyi bo'i sna tshogs rdo rje ni //
las kyi rlung gis bskor bas shugs drag 'khor //
gsor ltar bsnun pas klad khrag snying khrag rnams //
zho ltar dkrugs pa sbrul chen gnyis kyis 'jib //
dkar nag sbrul gnyis je cher stobs ldan gyur //
ces pas rang gshed gnad la dbab pa'i dmigs pa 'di la nan tan bya'o //
oM king kang thuM ril nri myogs sgribs dgra bo wA ka satwaM b+ha ya nan :
big nan :
dgra thuM de sho de shaM byur brubs :
bi sha tsakra ha la ha la :
hal ta hal ta :
hU~M sa ma ya sgribs hring :
dgra bo satwaM b+ha ya rak+sha nan :
hU~M hU~M laM laM hU~M laM thuM laM:
dgra bo mA ra ya rbad nan chings shig :
zhes sngags ring 'di la sgrub pa'i dngos gzhi bya zhing /
gong gi dmod mo rnams brjod /   thun sngags sogs /
khug rtags byung nas /
tshogs dang bsgral las bya /
gsad sngags dang sngags ring sbrel lo //
tad+ya thA:
du shan du shan :
rak+sha rak+sha :
dgra bo'i snying rtsa srog rtsa khrag rtsa la 'dus 'dus :
dgra bo'i snying rtsa srog rtsa khrag rtsa la 'jibs 'jibs :
dgra bo'i snying rtsa srog rtsa khrag rtsa la chod chod :
mA ra ya rbad sod :
zhes gsad sngags 'di khug rtags byung nas sngags ring dang sbrel nas bzla 'o //
dmod byang zur bkol ltar 'dir brjod /   dmod byang grub rjes sngags nus skyed byed dbyangs gsal tshar gsum bzla /
mchod bstod byed /
grol nyin thun tha mar dzapa? bzlas sngags sogs /
thun brab bsgral las dngos byas zhal bstab grub rjes mchod bstod byed /mchan /)
a+yai hU~M/
dzapa? bzlas sngags pa'i thun rdzas rnam pa lnga //
phur bu la sogs mtshon cha sna tshogs pa //
rno ba'i dbal dang dug gi nus pa ldan //
gnam lcags rab tu 'bar ba'i thog ltar gyur //
ces bzlas pa'i mthar dmod mo brjod nas phur sngags   oM badzra kI li kI la ya sarba big+h+nAn baM hU~M phaT/mchan /
btabs te thun rdzas nus ldan du bskyed do //
dzaH
lhan skyes ngo bo sbrul med dgra bo yi //
lus kyi steng du drag po'i rdzas kyi thun //
brgyab pas thams cad mtshon cha'i char du gyur //
tshal pa tshal pa dum bu dum bur gtubs //
zhes pas bsgral ba'i dmigs pa'i gnad rnams gsal btab la thun brab cing ling+ga bsgral gtub bya'o //
yaH
sha kham khrag thigs tsam yang ma lus par //
las byed pho mo rnams kyis dgyes par gsol //
gnod byed nri tri sha trUM mA ra ya dug gsum sha khrag rus pa la kha raM khA hi /
zhes rgyun par sman raka bran zhing mthar ling ro tshogs phud dang bcas gtor ma la phul zhal du bstab bo //
ya b+h+yoH
'jam dpal gshin rje gshed po sku mdog dmar //
gcer bu rgyan med nywa sul hrang nge ba //
rab khros 'jigs rung gnan pa'i las mdzad phyir //
gnam lcags las grub tho chen dgra satwa g.yas //
'dzin byed lcags kyu g.yon gyi phyag na bsnams /
kham nag ral pa phyed yar gyen du brdzes //
phyed mar thur 'phyang rting par sham me ba //
stobs ldan me rlung 'khrugs pa'i dbus su gsal //
sgrub rten ral gri g.yas pas sar 'phyar zhing gnan pa'i 'og dong nang du btab pa'i tshul bya /
tho chen dgra satwa bsnun pas sa gzhi gas //
mtha' yi rgya mtsho sngo mer gsal bar gyur //
de dbus klu bdud nag po ti pa tsa //
chu srin 'bar ba'i gdong can yar la bzhengs /
kha gdangs gnam sar bgrad cing ljags glog 'khyug
/tshems dang mche ba gangs ri lta bur gtsigs //
spyan gnyis nyi ma zla ba lta bur gsal //
sbrul zhags nad rkyal 'dzin khyod zhal phyes shig
/gnam sar bgrad pa khyod kyi kha nang du //
dam nyams dgra bo gnod par byed pa po //
mi nor 'khor dang bcas pa 'di dag rnams //
zas su bstab bo gtad do nri tri dzaH
zhes ling+ga gnod byed dang bcas pa dong du 'phangs nas klu bdud la zas skal du gtad cing /
rten rdzas kyi rnga ma nag po lag pa g.yas pas thogs la g.yab mo g.yab cing sngags dmod dza tshar gcig brjod de /
khong tshud sa bdag klu gnyan kun dga' zhing //
phru gu thams cad tsir sgra dir dir sgrog
/gnan pa'i las sbyar dam nyams dgra bo rnams //
bskal pa ma stongs bar du mi thar bar //
chu srin kha gdangs nyi zla gzas zin bzhin //
mun nag thum gyi ngang nas rgya mtsho'i gting //
rim bdun sa 'og gshin rje'i grong khyer song //
skabs 'dir dur rdo sna tshogs rdo rje'i ri mo can gyis bkab la rdos mnan la lag tshags dam par bya'o //
nam mkha' rlung me chu sa ri rab 'og
/nri tri sarba satwam+b+ha ya la nan //
nam zhig byang chub sems mchog ma skyes bar //
mnan pa yin pas ldang bar ma byed cig
/sangs rgyas don yod grub pas rgyas btab bo //
dmigs med chos kyi dbyings su sa mA d+hi //
zhes rang bzhin rdzogs pa chen po'i gnas lugs kyi steng du mnyam par bzhag go
/dum pa rgya ston zhang khrom zab gter lugs //
rlung sgrub ces grags ches zab nus ldan yang //
gab dkrugs dgongs don 'di ltar ma rtogs pas //
sgrub pa'i tshul la phal cher rmongs par mthong //
'ga' zhig spros 'dod gzhan nas rgyas bkab ste //
rnam par g.yengs la ngal ba don med cing //
la la ting 'dzin bral ba'i bzlas pa dang //
dmod tshig tsam gyis sgrub pa byed pa sogs //
'khrul par byed pa'i ring lugs kho nar bas //
de phyir rig 'dzin brgyud pa'i bka' srol bzhin //
tshigs gcad ngag 'don dmigs pa bsgom bde zhing //
rnam pa gsal bas rang gzhan spro ba bskyed //
sbyor dngos rjes tshang byin rlabs nus ldan 'di //
dam ldan slob bu rjes 'jug rnams kyi don //
snyigs dus sngags nag mthu ldan dba~Xng po~X'i sde~Xs //
lo paN skyes mchog mang pos byin brlabs gnas //
sol nag thang chen yul gyi ri bo'i spo //
btsan rdzong thob rgyal lha rtser yi ger bkod //
bsgrubs nas gnod byed dgra sde cham la phab //
byin rlabs nus ldan nyams su myong bar byas //
kun la ma ston bstan pa'i btsas su spel //
dge'o ///
/
