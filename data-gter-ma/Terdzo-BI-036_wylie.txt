bka' bsgo 'o //
byin rlabs bka' bsgo mtshams gcod sogs dgos zer na /
rang nyid skad cig thugs rje chen por gsal bas nad pa dang gdon la snying rje chen po skyed la /
na mo rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
dkon mchog gsum gyi bden pa dang /
chos nyid rnam par dag pa'i bden pa dang /
rgyu 'bras bslu ba med pa'i bden pa dang /
bden pa chen po'i mthus /
bsrung bya 'di la gnod cing 'tshe bar byed pa'i gdon bgegs gang yin pa thams cad gnod cing 'tshe ba'i bsam pa spongs la gnas gzhan du dengs shig
/chos rnams thams cad rgyu las byung //
de rgyu de bzhin gshegs pas gsungs //
rgyu la 'gog pa gang yin pa //
dge sbyong chen pos 'di skad gsungs //
sdig pa ci yang mi bya zhing //
dge ba phun sum tshogs par spyad //
rang gi sems ni yongs su 'dul //
'di ni sangs rgyas bstan pa yin //
rang gi lus la dpe longs la //
gzhan la gnod pa ma byed cig
/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa des sngon byang chub sems pa'i spyad pa spyod pa na bden pa dang bden pa'i tshig gang gis dam bcas pa dang /
tshig brjod pa gang yin pa'i dam bcas pa dang tshig brjod pa de dag thams cad yongs su rdzogs par gyur cig
/dam bcas pa dang tshig brjod pa de dag thams cad pha rol tu son pa'i bden pa dang /
bden pa'i tshig des /
bsrung bya 'di'i dus ma yin pa'i 'jigs pa dang skrag pa dang /
yams kyi nad dang gnod pa 'di dag nub par gyur cig
/oM ak+Sho b+h+yai dza big+h+nAn ta kr-i ta hU~M phaT/
'jigs pa med pa sbyin pa /
byang chub sems dpa' sems dpa' chen po 'phags pa spyan ras gzigs dbang phyug de la phyag 'tshal lo //
bsrung bya 'di'i nad gdon bar chad kyi 'jigs pa 'di las yongs su thar bar mdzad du gsol /
oM pad+ma tshin+d+ha ma Ni dz+wa la hU~M/
bcom ldan 'das sman gyi bla bai DUr+Ya 'od kyi rgyal po'i bden pas /
'di'i nad thams cad da lta nyid du zhi bar gyur cig
/oM k+Sha pa ya k+Sha pa mik+Sha swA hA/
sangs rgyas dkon mchog gi bka' bden no zhe na /
chos dkon mchog gi bka' bden no zhe na /
dge 'dun dkon mchog gi bka' bden no zhe na /
phyi'i gnod sbyin pho mo zhi bar gyur cig
/bar 'byung ba'i na tsha zhi bar gyur cig
/nang dug lnga'i rnam rtog zhi bar gyur cig
/oM ma Ni pad+me hU~M hrIHphaT/
bla ma dam pa rnams kyi bka' bden no zhe na /
yi dam lha tshogs rnams kyi bka' bden no zhe na /
mkha' 'gro chos skyong rnams kyi bka' bden no zhe na /
phyi'i gnod sbyin pho mo zhi bar gyur cig
/bar 'byung ba'i na tsha zhi bar gyur cig
/nang dug lnga'i rnam rtog zhi bar gyur cig
/oM ma Ni pad+me hU~M hrIHphaT/
de nas rang nyid thugs rje chen po gnas 'gyur nas rta mgrin nag por gsal bas /
hU~M/
nyon cig bgegs dang log 'dren tshogs //
nga ni dpal chen rta mgrin sku
/nga yi bka' la ma 'da' bar /
khyod gnas 'dir ma 'dug gzhan du dengs //
ci ste mi 'gro 'dug gyur na //
dpal chen rta mgrin thugs khros nas //
mtshon cha ral gri lcags kyu yis //
bgegs khyod kyi lus ngag yid gsum rnams //
rdul phran bzhin du brlag par byed //
de bas rang rang gnas su dengs //
oM badzra kro d+ha h+ya grI wa hU~M phaTaH
gnod byed 'byung po u tsa ta ya hU~M phaTaH
hU~M/
nyon cig bgegs dang log 'dren tshogs //
nga ni badzra rta mgrin sku
/nga yi bka' la ma 'da' bar /
khyod gnas 'dir ma 'dug gzhan du dengs //
ci ste mi 'gro 'dug gyur na //
badzra rta mgrin thugs khros nas //
mtshon cha rdo rje lcags kyu yis //
bgegs khyod kyi lus ngag yid gsum rnams //
rdul phran bzhin du brlag par byed //
de bas rang rang gnas su dengs //
ha badzra kro d+ha h+ya grI wa hU~M phaTaH
gnod byed 'byung po u tsa ta ya hU~M phaTaH
hU~M/
nyon cig bgegs dang log 'dren tshogs //
nga ni rat+na rta mgrin sku
/nga yi bka' la ma 'da' bar /
khyod gnas 'dir ma 'dug gzhan du dengs //
ci ste mi 'gro 'dug gyur na //
rat+na rta mgrin thugs khros nas //
mtshon cha rin chen lcags kyu yis //
bgegs khyod kyi lus ngag yid gsum rnams //
rdul phran bzhin du brlag par byed //
de bas rang rang gnas su dengs //
ri rat+na kro d+ha h+ya grI wa hU~M phaTaH
gnod byed 'byung po u tsa ta ya hU~M phaTaH
hU~M/
nyon cig bgegs dang log 'dren tshogs //
nga ni pad+ma rta mgrin sku
/nga yi bka' la ma 'da' bar /
khyod gnas 'dir ma 'dug gzhan du dengs //
ci ste mi 'gro 'dug gyur na //
pad+ma rta mgrin thugs khros nas //
mtshon cha pad+ma lcags kyu yis //
bgegs khyod kyi lus ngag yid gsum rnams //
rdul phran bzhin du brlag par byed //
de bas rang rang gnas su dengs //
hrIHpad+ma kro d+ha h+ya grI wa hU~M phaTaH
gnod byed 'byung po u tsa ta ya hU~M phaTaH
hU~M/
nyon cig bgegs dang log 'dren tshogs //
nga ni karma rta mgrin sku
/nga yi bka' la ma 'da' bar /
khyod gnas 'dir ma 'dug gzhan du dengs //
ci ste mi 'gro 'dug gyur na //
karma rta mgrin thugs khros nas //
mtshon cha rgya gram lcags kyu yis //
bgegs khyod kyi lus ngag yid gsum rnams //
rdul phran bzhin du brlag par byed //
de bas rang rang gnas su dengs //
ha karma kro d+ha h+ya grI wa hU~M phaTaH
oM sum+b+ha ni dang /
oM b+hur khung ma hA sogs sme brtsegs sngags ring thung gnyis /
na maHtsaN+Da badzra sogs rnam 'joms sngags thung /
a rtsig dang gal che na rta mgrin nag po'i rbad brgyad sogs gang 'os 'don zhing /
phreng lcag
/nas lcag brab /
rang nyid rta mgrin nag po'i sku dang phyag mtshan las me kha dog sna lnga 'phros nas /
nad pa'i nad gdon lus sha khrag dang bcas pa gzhob thul thul bsregs nas stong par bsgom mo //
de nas de'i lus o rgyan sman bla sogs yi dam du gsal btab gnas gsum du oM AHhU~M bsgom /
phreng ba mgor bzhag la /
sor mo rgyal ba rigs lnga /
phreng ba yi dam gyi sku brgya rtsa brgyad /
mdo 'dzin bla ma yi dam mkha' 'gro gsum du gsal ba las 'od zer phyogs bcur 'phros pas /
rang gi ngag nas brjod pa'i bla ma yi dam mkha' 'gro chos skyong de dag sangs rgyas kyi zhing de thams cad nas char bab pa ltar byon nas de la thim par bsgom zhing /
na mo /
drin chen rtsa ba dang brgyud par bcas pa'i dpal ldan bla ma dam pa thams cad kyis byin gyis rlobs shig
/bka' brgyud phyi'i bla ma /
sgrub brgyud nang gi bla ma /
yang dag don gyi bla ma /
rgyal ba dgongs pa brgyud pa /
rig 'dzin brda'i brgyud pa /
gang zag snyan khungs brgyud pa /
gter chos smon lam brgyud pa /
mkha' 'gro gtad rgya brgyud pa /
thugs rje byin rlabs brgyud pa /
bka' bab don gyi brgyud pa /
phyag chen brgyud pa'i bla ma /
rdzogs chen brgyud pa'i bla ma /
zhi byed brgyud pa'i bla ma /
dmar khrid brgyud pa'i bla ma /
gcod yul brgyud pa'i bla ma /
chos drug brgyud pa'i bla ma /
sbyor drug brgyud pa'i bla ma /
rim lnga brgyud pa'i bla ma /
rgya chen spyod pa'i brgyud pa /
zab mo lta ba'i brgyud pa /
nyams len byin rlabs kyi brgyud pa'i bla ma thams cad kyis byin gyis rlobs shig
/yi dam bya ba'i rgyud kyi lha tshogs /
spyod pa'i rgyud kyi lha tshogs /
rnal 'byor rgyud kyi lha tshogs /
bla med rgyud kyi lha tshogs //
pha rgyud gsang ba 'dus pa /
ma rgyud ma hA mA yA/
spyi rgyud dus kyi 'khor lo //
snying po kyai rdo rje /
yang snying 'khor lo bde mchog
/rdo rje gdan bzhi //
sangs rgyas thod pa /
gshin rje dmar nag
/dgra nag gdong drug
/rdo rje 'jigs byed kyi lha tshogs rnams kyis byin gyis rlobs shig
/bskyed pa ma hA yo ga'i lha tshogs /
lung a nu yo ga'i lha tshogs //
rdzogs pa chen po a ti yo ga'i lha tshogs /
'dus pa mdo'i lha tshogs //
dngos grub bam gyi lha tshogs //
'chi med tshe'i lha tshogs /
sgyu 'phrul zhi khro'i lha tshogs /
'jam dpal sku'i lha\u0f8e
pad+ma gsung gi lha\u0f8e
yang dag thugs kyi lha\u0f8e
che mchog yon tan lha\u0f8e
phur pa phrin las lha\u0f8e
ma mo rbod gtong lha\u0f8e
rig 'dzin slob dpon lha\u0f8e
pad 'byung zhi ba'i lha\u0f8e
rig 'dzin khros pa'i lha\u0f8e
bdud 'dul gro lod kyi lha tshogs thams cad kyi byin gyis rlobs shig
/pho gdon rgyal 'gong dam sri //
mo gdon bsen mo gson 'dre //
klu gdon gnyan dang sa srin //
steng gdon gza' dang rgyu skar //
'og gdon klu dang sa bdag
/bar gdon btsan dang the'u rang //
gdon rigs stong phrag brgyad cu'i gnod pas mi tshugs par srungs shig
/nad rlung las gyur pa nyi khri gcig stong //
mkhris pa las gyur pa nyi khri gcig stong //
bad kan las gyur pa nyi khri gcig stong //
'dus pa las gyur pa nyi khri gcig stong thams cad da lta nyid du zhi bar byin gyis rlobs shig
/tshe dang bsod nams dpal dang 'byor pa //
stobs dang mnga' thang dbang thang rlung rta nyams dang rtogs pa'i yon tan thams cad /
zla ba yar gyi ngo bzhin du dar zhing rgyas par byin gyis rlobs shig
/tshe mi shigs pa'i rdo rje lta bu /
mi 'gyur ba g.yung drung lta bu /
mi nub pa rgyal mtshan lta bu /
'chi ba med pa tshe'i dngos grub thob par byin gyis rlobs shig
/oM hrIHbadzra kro d+ha h+ya grI wa hu lu hu lu hU~M phaTaH
badzra rak+Sha rak+ShaH
gal che na yi dam gyi sngags la rak+Sha btags shing /
lus la rdo rje'i go khrab bkon par dmigs la /
rgyal ba sras bcas bden pa'i byin rlabs dang //
bden par smra ba rnams kyi bden tshig gis //
'gro ba 'di la bdag gis srung zin gyis //
'di la sus kyang gnod pa ma byed cig
/oM badzra rak+Sha rak+Sha hU~M hU~M phaTaH
ces brjod la nad pa la rig pa gtad la nyams len thun gcig skyong ngo //
'di ma Ni bka' 'bum /
mdo pad+ma dkar po /
dkon mchog brtsegs pa /
sman mdo /
rta nag sgrub skor la sogs pa mdo rgyud man ngag du ma'i don bsdus shing /
rang gi nyams myong dang yang bstun nas byin rlabs che bar nges pas 'gro ba dpag tu med pa la phan par gyur cig
/ces dge slong rnal 'byor spyod pa rA ga a s+yas 'brug lo khrums zla ba'i gnam gang nyin bris pa mang+ga laM/
b+ha wan+tu ///
/
