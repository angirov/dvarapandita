A+o~M swasti /
khyod mtshan thos pa tsam gyis kyang //
'chi ba'i 'jigs pa kun bsal nas //
'chi med mchog stsol lhag pa'i lhar //
btud nas de sgrub rmad byung bri //
nyang chos gter kha gnyis 'dus /   'dir bla ma longs skur sgrub pa rdzong chen tshe'i sgrub thabs dang 'brel bar dbang bskur ba la gsum ste /
sbyor ba yo byad kyi bsham dang /
dngos gzhi sgrub pa'i thabs /
byin rlabs dbang gi cho ga'o //
dang po yo byad bsham pa ni /
stegs bu'i khar maN+Dal sgo rdzogs lte ba pad 'dab bzhi pa rigs dang mthun pa'i tshon gyis bris pa'i dbus su /
many+dzi'i steng rin po che'i bum pa nyer lnga'i bcud kyis bkang ba mgul chings dmar pos dkris pa'i khar me long la mtshal gyis sngags bris pas bkab /
de'i khar spod kyis bran pa'i tshe zan bum gzugs pad 'da' bzhi dang ril bus bskor ba nyi zla'i rgyan can bzhag
/de dag gi g.yas g.yon du tshe ril dang tshe chang /
rgyab tu tshe mda'/
mdun du mchod gtor /
mthar chu gnyis nyer spyod dang bcas pas bskor /
las bum rdor dril sogs yo byad rnams tshogs par bya'o //

//gnyis pa sgrub thabs la /
bgegs bskrad /
mtshams gcad /
skyabs sems rnams sngon du 'gro bas /
rang nyid skad cig gis mgon po tshe dpag tu med pa sku mdog dmar po zhal gcig phyag gnyis pa /
phyag g.yas pad phreng thugs kar 'dzin cing g.yon mnyam gzhag gi phyag rgyas bum pa dkar po bdud rtsis gang ba 'dzin pa /
zhabs skyil krung gis bzhugs pa /
dar dang rin po che'i rgyan can mtshan dpe'i gzi byin 'bar ba'i skur gyur /
de'i thugs kar hU~M yig dmar po /
de las 'od zer 'phros pas don gnyis byas tshur 'dus b+h+rU~M du gyur /
de'i 'od kyis zhing khams thams cad kyi bcud bsdus b+h+rU~M la thim /
de zhu ba las gzhal yas khang gru bzhi sgo bzhi rta babs dang bcas pa'i lte bar pad+ma 'dab ma bzhi pas mtshan par gyur /
de'i dbus su rang nyid gnas pa'i thugs ka'i hU~M gi 'od zer gyis phyogs bcu'i pad+ma'i bcud bsdus hrIHyig tu gyur /
de zhu ba las 'dab bzhi'i phyi rol du pad 'dab brgyad pa'i phreng bar gyur /
de'i dbus su trAM yig chu bur brdol ba lta bu'i 'od zer gyis phyogs bcu'i rat+na thams cad kyi bcud bsdus trAM la thim /
de zhu ba las pad 'dab brgyad kyi phyi rol du rin po che'i gur khang zur brgyad par gyur pa'i dbus su rang nyid 'od du zhu ba thugs ka'i hU~M la thim /
hU~M las 'od zer 'phros phyogs bcu'i sangs rgyas thams cad kyi sku gsung thugs kyi bcud bsdus hU~M la 'dres 'od lnga'i gzi byin 'bar bar gyur /
yang de las 'od zer 'phros phyogs bcu'i sangs rgyas thams cad tshe dpag tu med par gyur nas hU~M la thim /
de nyid ye shes rin po che lnga'i rang bzhin rdo rje rtse lnga pa rwa phyogs mdog can gyi lte bar hU~M dmar po'i dbus su nr-i ljang gus mtshan pa /
rdo rje'i lte ba'i phyi rol du na mo rat+na tra yA ya :dang /
A+o~M puN+ye puN+ye ma hA puN+ye a pa ri mi ta puN+ye a pa ri mi ta puN+ya dz+nyA na saM b+ha ro pa tsi te :dang /
A+o~M sarba saMskAr pa ri shud+d+ha d+harma tA ga ga na sa mud+ga te swa b+hA ba bi shud+d+he ma hA na ya pa ri bA re swA hA:
zhes pa rnams sum rim g.yas skor du 'khod pa las sngags kyi rang sgra dang 'od zer 'bar bar gyur /
sngags de tshar gcig brjod pa'i rkyen gyis /
rdo rje'i lte ba'i nr-i las 'od zer 'phros /
hU~M dang rdo rje rin po che'i khang bu sogs nang rim gyis bskul bas snang grags thams cad tshe dpag tu med pa'i skur gyur te nyi zer gyi rdul phran lta bus stong gsum gang bar bsam nas A+o~M badzra A yu She hU~M b+h+rU~M nr-i dza :
zhes bzlas pa bya /
yang nr-i las 'od zer sngar bzhin 'phros pas tshe'i bar chad thams cad tshar bcad /
brtan g.yo snod bcud kyi tshe bcud thams cad bsdus te nr-i la thim pas bkrag mdangs gzi brjid dang ldan par bsam nas bzlas pa bya'o //
rdzogs rim ni /
snod bcud thams cad gzhal yas khang la thim /
de rin po che'i gur khang la /
de sngags rim gsum la /
de rdo rje la /
de hU~M la /
de nr-i la /
de dbus su hril gyis 'dus nas dngos med stong gsal 'chi med gnyug ma'i don la mnyam gzhag bya ste /
'chi med gnyug ma'i don la bsam /
de ltar thun bzhi'i rnal 'byor pas :
bcu thub pa ni brgya thub 'gyur :
'phos nas bde ba can du skye :
zhes gsungs pa bzhin no //
!
//gsum pa byin rlabs dbang gi cho ga ni /
sngar bshad pa'i yo byad kyi bsham dang ldan pas /
rtsa bar /
rang smin thugs rjes gzhan don du :
tshe dbang rim pa 'di ltar bskur :
zhes gsungs pa las mchod rdzas byin rlabs sngon du 'gro bas thog mar mdun bskyed sgrub pa ni /
swa b+hA bas stong par sbyangs /
stong pa'i ngang las 'byung ba rim brtsegs ri rab kyi steng b+h+rU~M las gzhal yas khang gi nang du pho brang nang ma bum pa'i rang bzhin mtshan nyid tshang bar /
a las bdud rtsi'i rgya mtsho'i dbus su paM las pad+ma 'dab ma bzhi pa'i lte bar hrIHdkar po las mgon po tshe dpag tu med pa sku mdog dkar po zhal gcig phyag gnyis pa zhi zhing 'dzum pa'i ngang tshul can /
phyag gnyis mnyam gzhag gi phyag rgyas tshe'i bum pa bdud rtsis gang ba 'dzin pa /
zhabs rdo rje'i skyil krung gis bzhugs pa /
yum gos dkar mo dmar mo pad+ma dang bum pa 'dzin pas 'khyud pa /
gnyis ka'ang dar dang rin po che'i rgyan can mtshan dpe'i gzi byin 'bar ba'o //
pad 'dab bzhi'i shar du sangs rgyas spyan ma dkar mo /
lhor mA ma kI sngon mo /
nub tu gos dkar mo dmar mo /
byang du dam tshig sgrol ma ljang gu rnams g.yas rang rtags kyi phyag mtshan   rdo rje rin chen pad+ma rgya gram /dang g.yon bum pa 'dzin pa'o //
gtso bo'i sbyor mtshams nas 'od zer 'phros pas pho brang phyi ma'i pad 'dab bzhi la /
shar du lA s+ye dkar mo shel bum /
lhor mA l+ye ser mo gser bum /
nub tu gIrti dmar mo mchong bum /
byang du nIrti ljang gu g.yu bum 'dzin pa /
gru bzhi la mer d+hU pe ma dkar mo /
srin por me tog ma ser mo /
rlung du mar me ma dmar mo /
dbang ldan du dri chab ma ljang gu /
brgyad ka g.yas tshe dar g.yab pa /
shar sgor dkar mo mgyogs ma lcags kyu /
lho sgor ser mo mgyogs ma zhags pa /
nub sgor dmar mo mgyogs ma lcags sgrog
/byang sgor sngon mo mgyogs ma dril bu 'dzin pa /
thams cad kyang zhi 'dzum mdzes pa'i nyams can g.yon tshe'i bum pa 'dzin pa'o //
de rnams kyi spyi bor A+o~M/
mgrin par AH
snying gar hU~M/
hU~M las 'od zer 'phros pas bde ba can nas ye shes pa 'khor bcas badzra sa mA dzaHzhes spyan drangs /
dzaHhU~M baM hoHgnyis su med par gyur :
hrI:
bcom ldan mgon po tshe dpag med :
mkha' mnyam sku gsung thugs mnga' ba :
rnam dag sku gsung thugs su ldan :
tshe dpag med la phyag 'tshal lo :
na mo pu ru sha ya ho :
zhes phyag bya'o //
de nas phyi'i mchod pa lnga ni /
hrI:
bcom ldan tshe yi lha tshogs la :
phyi yi mchod pa 'bul ba ni :
me tog bdug spos mar me dri :
zhal zas sil snyan yid 'ong rnams :
spyan shangs thugs ka sku lus dang :
zhal dang snyan du mchod par 'bul :
A+o~M A yurde ba sa pa ri bA ra puSh+pe d+hU pe A lo ke gan+d+he nai bid+yA shab+da pU dza ho :
nang mchod 'dod yon lnga ni /
hrI:
rdo rje tshe yi lha tshogs la :
nang gi mchod pa 'bul ba ni :
mchod pa'i phyag rgya chen po ste :
'dod pa'i mchod sprin rgya mtsho gtibs :
gzugs sgra dri ro reg bya chos :
'dod yon lnga yi mchod tshogs 'bul :
A+o~M A yurde ba sa pa ri bA ra kA ma gu Na pU dza ho :
gsang ba'i mchod pa ni /
hrI:
'chi med tshe yi lha tshogs la :
gsang ba'i mchod pa 'bul ba ni :
yab yum gnyis med mkha' gsang las :
byang sems dkar dmar bde ba'i mchog :
bde ba'i ro snyoms mchod par 'bul :
sku lus rgyas phyir bzhes su gsol :
A+o~M A yurde ba sa pa ri bA ra bo d+hi tsit+ta ga Na gu h+ya pU dza ho :
zhes phul la /
bdag gi snying ga nas 'od zer 'phros dkyil 'khor gyi lha rnams mchod /
phyag gi bum pa nas bdud rtsi'i dwangs ma tshur drangs bdag gi tshangs bug tu thim pas lus gang ba dang 'chi med kyi dngos grub thob par bsam zhing /
A+o~M badzra A yuHShe hU~M b+h+rU~M nr-i dza :
zhes bzlas pa ci nus su byas pa'i mthar /
slar yang snying ga'i 'od zer gyis bskul bas gtso bo yab yum gyi sbyor mtshams nas byang chub kyi sems kyi rgyun babs /
lha thams cad zag med kyi bdud rtsir dkar mer gyis zhu ba rang gi snying ga dang sgrub pa'i rdzas la thim par bsam zhing /
slar yang lha skur gsal btab nas mchod do //
de nas tshe 'gugs pa ni /
A yuHdz+nyA na b+h+rU~M zhes brjod pas /
yum gos dkar mo'i thugs kar nyi zla kha sbyor gyi lte bar tshe'i rang bzhin thig le dkar po nr-is mtshan par bsam nas /
A+o~M badzra A yuHmuk+taHhoHsa ma ya bo d+hi tsit+ta badzra aM ku sha dzaHdza :
zhes brjod pas thugs ka nas 'phros pa'i 'od zer gyis 'khor 'das snod bcud kyi tshe bcud thams cad bsdus te thugs ka'i tshe rten la thim par bsam nas /
tshe mda' g.yab cing /
hU~M:
bcom ldan mgon po ye shes tshe dpag med :
thugs rje'i sku mchog yon tan rgya mtsho'i gter :
mkha' dbyings rnam dag yum gyi gzhal yas su :
byang chub bde ba rol pa thabs kyi gtso :
gnyis med byang chub sems kyi bdud rtsi 'di :
skal ldan bdag cag rnams la bstsal du gsol :
A+o~M badzra A yu She hU~M b+h+rU~M nr-i dza :
zhes dang /
hU~M:
shar gyi phyogs nas tshe 'gugs ma :
lA s+ye dkar mo tshe yi bdag :
phyag na shel gyi bum pa bsnams :
bum pa'i rang bzhin gzhal yas khang :
gzhal yas khang la phyi nang med :
bum pa'i gzungs thag lu gu rgyud :
lu gu rgyud kyang pad+ma'i phreng :
bum pa'i mgul chings le brgan dar :
le brgan dar ni mnyam pa nyid :
bum pa'i kha rgyan dpag bsam shing :
dpag bsam shing la dgos 'dod 'byung :
shar gyi phyogs nas tshe khug cig :   tshe sngags bzla /
hU~M:
lho yi phyogs nas tshe 'gugs ma :
mA l+ye ser mo tshe yi bdag :
phyag na gser gyi bum pa sogs 'gre /
hU~M:
nub kyi phyogs nas tshe 'gugs ma :
gIrti dmar mo tshe yi bdag :
phyag na mchong gi bum pa sogs 'gre /
hU~M:
byang gi phyogs nas tshe 'gugs ma :
nIrti ljang mo tshe yi bdag :
phyag na g.yu yi bum pa sogs 'gre /
hU~M:
sha yi khams nas tshe nyams na :
sa yi khams nas bcud sdus la :
sangs rgyas spyan mas tshe khug la :
tshe yi dngos grub 'dir stsol cig :    tshe sngags bzla ba 'gre /
hU~M:
khrag gi khams nas tshe nyams na :
chu yi khams nas bcud sdus la :
mA ma kI yis tshe khug la :
tshe yi dngos grub 'dir stsol cig :
hU~M:
drod kyi khams nas tshe nyams na :
me yi khams nas bcud sdus la :
gos dkar mo yis tshe khug la :
tshe yi dngos grub 'dir stsol cig :
hU~M:
dbugs kyi khams nas tshe nyams na :
rlung gi khams nas bcud sdus la :
dam tshig sgrol mas tshe khug la :
tshe yi dngos grub 'dir stsol cig :
hU~M:
sems kyi khams nas tshe nyams na :
nam mkha'i khams nas bcud sdus la :
kun tu bzang mos tshe khug la :
tshe yi dngos grub 'dir stsol cig :
hU~M:
'gro ba yongs kyi tshe la dbang sgyur ma :
dkar mo mgyogs ma zhi byed 'od 'phro'i tshogs :
dpal dang gzi brjid 'dren pa'i las mdzad ma :
rdo rje tshe mchog 'gugs pa'i las mdzod cig :   tshe sngags bzla ba 'gre /
hU~M:
'gro ba yongs kyi tshe la dbang sgyur ma :
ser mo mgyogs ma rgyas byed 'od 'phro'i tshogs :
dpal dang gzi brjid 'dren pa'i las mdzad ma :
rat+na tshe mchog 'gugs pa'i las mdzod cig :
hU~M:
'gro ba yongs kyi tshe la dbang sgyur ma :
dmar mo mgyogs ma dbang sdud 'od 'phro'i tshogs :
dpal dang gzi brjid 'dren pa'i las mdzad ma :
pad+ma tshe mchog 'gugs pa'i las mdzod cig :
hU~M:
'gro ba yongs kyi tshe la dbang sgyur ma :
sngon mo mgyogs ma drag byed 'od 'phro'i tshogs :
dpal dang gzi brjid 'dren pa'i las mdzad ma :
karma tshe mchog 'gugs pa'i las mdzod cig :
de dag re re'i mthar /
A+o~M badzra A yu She hU~M b+h+rU~M nr-i dza :
zhes pa'ang ci rigs su bzlas la /
A+o~M tshe b+h+rU~M g.yu b+h+rU~M g.yu tshe b+h+rU~M:
A yuHdz+nyA na g.yu tshe b+h+rU~M:
zhes pas 'khor 'das kyi tshe bcud thams cad tshe'i rdzas la thim /
de nyid 'od du zhu ba'i dwangs ma snying po lngar gyur pa snying nang gi tshe rten la thim par bsam mo /

/skabs 'dir tshogs kyis mchod par gsungs te spyi 'gros kyis shes so //
dbang bskur ba dngos ni /
slob ma rnams khrus bya /
bgegs bskrad /
me tog bkye bsdu byas la /
tshe dbang dang 'brel chags kyi mtshams sbyor ci rigs pa las khyad par /
'dir ni phyogs dus rgyal ba thams cad kyi spyi gzugs o rgyan gyi slob dpon chen po pad+ma 'byung gnas zhes bya ba de nyid kyis /
sngon dus las can rje 'bangs rnams dang ma 'ongs pa'i gdul bya rnams la rjes su brtse bas dgongs te zab lam gyi gdams pa khyad par can du ma gsungs shing /
gter kha du mar sba bar gdams pa las khyad par /
ji skad du /
gdul bya'i blo dang gang 'tsham pa'i :
bla ma'i sgrub thabs dpag med bstan :
gdul bya smin cing grol bar byas :
zhes dang /
ma 'ongs skal ldan drang ba'i phyir :
gter kha du ma sbas nas bzhag :
ces gsungs pa ltar zab mo'i gter kha ji snyed cig mchis pa rnams kyi gtso bor gyur pa ni thugs gter chen po lnga yin te /
ji skad du /
thugs gter gcig ni lho brag gnam skas brag la sbas :
khyad par bla ma'i sgrub skor yin :
mnga' bdag gsung gi sprul pas 'don par 'gyur :
zhes sogs thugs gter lnga po re re la khyad par gyi chos re yod par gsungs pa las /
thugs gter 'di'i khyad chos ni bla sgrub yin zhing /
de nyid chos dbang rin po che'i zab gter du byon pa ste /
de la yang sgrub lugs mang du yod pa las 'dir bla ma longs spyod rdzogs sku tshe dpag tu med par sgrub pa dang 'brel ba ste /
rtsa bar /
o rgyan longs sku'i sgrub pa la :
spyi don gnyis te bdag don dang :
thugs rjes gzhan don bya ba'o :
zhes gsungs pa las 'dir gzhan don du tshe'i dbang bskur ba sgrub pa'i skabs yin /
de yang /
dbang mchog lan gcig bskur thob pas :
lo zla du mar bsring ba yin :
yi dam byas na smros ci dgos :
zhes pa'i phan yon can gyi dbang de nyid bskur ba la slob dpon gyi bya ba rnams sngon du song /
khyed rang gi ngo skal du gyur pa tshe dbang zab mo zhu ba'i yon du maN+Dal phul mdzod /
des kyang maN+Dal phul nas /
gsol ba 'debs pa 'di'i rjes zlos mdzod /
bla ma mgon po tshe dpag med :
brtse ba chen pos dgongs su gsol :
bdag cag skal ldan bu rnams la :
dbang bskur byin gyis brlab tu gsol :
lan gsum /
de nas slob dpon tshe dpag med du gsal ba'i steng gi cha la brgyud pa'i bla ma rnams dang mtha' skor du yi dam dkyil 'khor gyi lha tshogs sangs rgyas byang sems dpa' bo rnal 'byor ma'i tshogs thams cad sprin phung gtibs pa bzhin bzhugs par bsam la /
de dag gi spyan sngar skyabs sems dang tshogs gsag pa tshig phyir sems rtse gcig pas 'di'i rjes zlos mdzod /
na mo :
bla ma sangs rgyas 'khor dang bcas :
kun nas bdag la dgongs su gsol :
bla ma dkon mchog rnam gsum po :
byang chub ma 'thob bar du ni :
skyabs kyi mchog tu gzung bar bgyi :
sngon nas bsags pa'i sdig sgrib bshags :
'gro don sangs rgyas 'thob bya snyam :
smon pa'i byang chub sems bskyed cing :
sems can yongs su smin bya'i phyir :
'jug pa'i byang chub sems bskyed de :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
lan gsum /
byin 'beb pa ni /
sngar dmigs pa phog pa'i rtsa brgyud kyi bla ma 'khor dang bcas pa thams cad sku dgyes pa'i gar stabs shig shig
/gsung sngags kyi sgra gdangs 'ur 'ur /
thugs zab gsal gnyis med du 'bar bas khyed rang rnams kyi rgyud byin gyis brlabs par gyur snyam pa'i mos gus gdung shugs drags po skyed cig byas la /
sbyar spos sreg cing DA dril gyi sgra dang lhan cig pas /
A+o~M AHhU~M hrI:
gnas 'og min chos dbyings pho brang nas :
chos sku kun tu bzang po la gsol ba 'debs so :
bla ma la gsol ba 'debs so :
dbang skur byin gyis rlob tu gsol :
A+o~M AHhU~M hrI:
nub bde ba can gyi zhing khams su :
longs sku snang ba mtha' yas la gsol\u0f8e
bla ma la gsol\u0f8e
dbang skur\u0f8e
A+o~M\u0f8e
gnas lho nub rnga yab dpal gyi rir :
sprul sku pad+ma 'byung gnas la gsol\u0f8e
bla ma la gsol\u0f8e
dbang skur\u0f8e
A+o~M\u0f8e
gnas smra bo mkha' 'gro'i zhing khams su :
'gro mgon mnga' bdag yab sras la gsol\u0f8e
bla ma la gsol\u0f8e
dbang skur\u0f8e
A+o~M\u0f8e
gnas bsam 'grub bde chen pho brang du :
chos bdag gter ston chos dbang la gsol\u0f8e
bla ma la gsol\u0f8e
dbang skur\u0f8e
A+o~M\u0f8e
gnas gar bzhugs bde chen gyi zhing khams su :
rim byon brgyud pa'i bla ma la gsol\u0f8e
bla ma la gsol\u0f8e
dbang skur\u0f8e
A+o~M\u0f8e
gnas spyi gtsug nyi zla'i gdan steng du :
drin can rtsa ba'i bla ma la gsol ba 'debs :
bla ma la gsol ba 'debs so :
dbang skur byin gyis rlob tu gsol :
thugs skye med klong gi bum pa nas :
'chi med tshe yi dngos grub stsol :
A+o~M AHhU~M hrI:
zhes pa'i mthar dzapa? bzla zhing rol mo'i sgra dang bcas pas byin phab la brtan par bya'o //
de nas tshe 'gugs pa'i slad du slob dpon la gus 'dud dung ba bskyed nas gsol ba 'debs pa 'di'i rjes zlos mdzod /
bcom ldan mgon po tshe dpag med :
mkha' dbyings yum gyi gzhal yas su :
rdo rje ye shes dpal gyi sku :
bde mchog gos dkar gtso la 'khyud :
yab yum gsang ba'i dkyil 'khor nas :
'chi med tshe yi dngos grub mchog :
bdag cag rnams la bstsal du gsol :
zhes gsol ba btab la /
slob ma tshe dpag med yab yum du gsal ba'i yum gyi thugs kar nyi zla kha sbyor gyi lte bar tshe'i rang bzhin thig le dkar po nr-is mtshan par gyur /
slob dpon gyi thugs ka nas 'od zer 'phros pas rgyal ba sras dang bcas pa rnams kyi thugs rje'i byin rlabs kyi mthu nus /
snod kyi 'byung ba chen po bzhi'i bcud dang mdangs /
bcud kyi lha dang rig pa 'dzin pa rnams kyi tshe /
lha'i dbang po dang 'khor los sgyur rgyal la sogs pa rnams kyi bsod nams /
mdor na rigs drug gis bsdus pa'i 'gro ba mtha' dag gi tshe dang bsod nams ye shes la sogs te 'khor 'das snod bcud kyi yon tan thams cad bdud rtsi'i dwangs mar drangs nas tshe'i rdzas la thim /
de nyid khyed rang gi spyi bo la sogs pa'i gnas rnams su bzhag pas 'chi med ye shes kyi bdud rtsi chu bo'i rgyun bzhin du byung ba tshangs bug nas zhugs /
nad gdon sdig sgrib spyi dang khyad par tshe'i bar chad mi mthun pa'i 'gal rkyen thams cad sbyangs /
lus thams cad bdud rtsi'i dwangs mas yongs su gang zhing khyad par tshe rten gyi nr-i la thim pas bkrag mdangs gzi brjid dang ldan par mos mdzod byas la /
tshe bum 'brang rgyas dang ma bral ba spyi bor bzhag ste /
A+o~M:
ji snyed sangs rgyas thams cad kyi :
nam mkha' la yang nam mkha' ste :
mi 'gyur chos nyid nam mkha' 'dis :
sku yi dbyig tu dbang bskur ro :
A+o~M bud+d+ha A yuHShe a b+hi Shiny+tsa A+o~M:
snying gar bzhag ste /
hU~M:
ji snyed sangs rgyas\u0f8e
rdo rje la yang rdo rje ste :
mi 'gyur ye shes rdo rje 'dis :
thugs kyi dbyig tu dbang\u0f8e
hU~M badzra A yuHShe a b+hi Shiny+tsa hU~M:
lte bar bzhag ste /
trAM:
ji snyed sangs rgyas\u0f8e
rin chen la yang rin chen te :
mi 'gyur re skong nor bu 'dis :
yon tan dbyig tu dbang\u0f8e
trAM rat+na A yuHShe a b+hi Shiny+tsa trAM:
mgrin par bzhag ste /
hrI:
ji snyed sangs rgyas\u0f8e
pad+ma la yang pad+ma ste :
mi 'gyur kun mkhyen pad+ma 'dis :
gsung gi dbyig tu dbang\u0f8e
hrIHpad+ma A yuHShe a b+hi Shiny+tsa hrI:
gsang bar bzhag ste /
hA:
ji snyed sangs rgyas\u0f8e
phrin las la yang phrin las te :
mi 'gyur nan tan ye shes 'dis :
phrin las dbyig tu dbang\u0f8e
hA karma A yuHShe a b+hi Shiny+tsa hA:
zhes gnas so sor bskur zhing /
slob ma mang po'i tshe na thog mar dbang tshig rnams sdeb tu brjod rjes mthar spyi bor bzhag pas kyang rung ngo //
de nas gzungs sngags rnams bzla bzhin par tshe ril dang tshe chang yang sbyin la /
rgyas gdab pa'i phyir /
yum gyi thugs ka'i tshe rten sku'i dbyibs brgyud gsang ba'i lam nas snying gar drangs la /
de nyid bkrag mdangs gzi brjid 'bar zhing 'chi med tshe'i dngos grub thob par gyur snyam pa mdzod byas la rdo rje snying gar bzhag ste /
mi 'chi tshe yi rang bzhin ye shes don :
ye shes rang bzhin gsal la rab tu dwangs :
mi 'gyur tshe yi rang bzhin snum la 'dril :
ye shes lnga yi ngang du sba bar bya :
de'i ngang las slar yang lha skur lam gyis gsal 'debs su bcug la /
mnga' gsol ba ni /
ji ltar skyes bus 'khor lo bskor ba na :
rgyun mi chad par rtag tu 'jug pa ltar :
bdud rtsi tshe ril bum pas dbang bskur pas :
rgyun mi chad pa tshe yi dbang thob shog :
ji ltar 'dam skyes pad+ma'i sdong po la :
log pa'i skyon gyis nam yang ma gos ltar :
bdud rtsi tshe ril bum pas dbang bskur pas :
skyon dang bral ba tshe yi dbang thob shog :
ji ltar 'dus ma byas pa'i rdo rje la :
sprin dag nam mkha' mtshungs pa med pa ltar :
bdud rtsi tshe ril bum pas dbang bskur pas :
'dus byas skyon dag tshe yi dbang thob shog :
ji ltar yid bzhin nor bu rin chen la :
rnam rtog med par dgos 'dod 'byung ba ltar :
bdud rtsi tshe ril bum pas dbang bskur pas :
'dod pa kun 'grub tshe yi dbang thob shog :
ji ltar dmag dpon dpa' bo rin chen gyis :
nga rgyal med par dgra dpung 'joms pa ltar :
bdud rtsi tshe ril bum pas dbang bskur pas :
dgra bgegs dpung 'joms rgyal ba'i dbang thob shog :
na mo :
'di ltar rdo rje tshe dang bum pas dbang bskur pas :
'khor lo bskor ba lta bu sku'i tshe dang ldan par gyur cig :
pad+ma brtsegs pa lta bu gsung gi tshe dang ldan par gyur cig :
rdo rje 'bar ba lta bu thugs kyi tshe dang ldan par gyur cig :
rin chen spungs pa lta bu yon tan gyi tshe dang ldan par gyur cig :
ral gri gdengs pa lta bu phrin las kyi tshe dang ldan par gyur cig :
ces me tog gtor /
de nas rdzogs rim la ngo sprad pa ni /
snying ga'i tshe rten las 'od zer 'phros pas snod bcud thams cad 'od du zhu nas khyed rang lha skur gsal ba la thim /
de yang snying ga'i thig le nr-i dang bcas pa la thim /
de dbus su rim gyis 'dus nas spros bral 'chi med gnyug ma'i gnas lugs la mnyam par zhog mdzod //
de nas slar yang shis pa brjod cing /
slob ma'i rjes kyi bya ba dang /
dkyil 'khor gyi rjes chog ni gzhan dang 'dra'o //
mi 'a~Xgyur 'chi me~Xd tshe'i sgrub thabs //
mtsho skyes rdo~X rje~X'i thugs gter dpyid //
nyang gter nyid dang gnam skas kyi //
gter byon snying po'i gnad 'dus so //
nyang gter dang gnam skas thugs gter bla ma longs sku tshe dpag med kyi sgrub thabs rdzong chen mar grags pa'i le'u tshan no ///
/
