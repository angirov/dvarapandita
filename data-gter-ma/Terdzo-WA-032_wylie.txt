\u0f01\u0f83:
rdzogs chen kun bzang snying thig las :
rigs bdag tshe sgrub ye shes srog tig thun mong ma yin pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
kun bzang tshe yi lha la 'dud :
tshe sgrub ye shes srog gi tig :
'chi med rig 'dzin sgrub pa'i thabs :
thun mong ma yin snyan brgyud 'di :
bdag 'dra pad+ma 'byung gnas kyis :
bai ro tsA na nyid la gdams :
ma 'ongs don du spyod par shog :
sa ma ya :
de la rten 'brel rdzas kyi tshe bca' ba legs par grub nas :
nus pa tshogs tshe bsgrub pa'i sngon 'gro ni :
hrIHhrIHhrI:
sku gsum tshe yi lha la skyabs su mchi :
'gro ba'i don phyir 'chi med rig 'dzin bsgrub :
kun kyang bde ldan pad mo bkod pa'i zhing :
sku dang ye shes khyab gdal mngon gyur shog :
hrIHhrIHhrI:
bdag nyid rig rtsal pad+ma rta mgrin gsal :
thugs las sprul pa'i khro bo'i tshogs rnams kyis :
bgegs rigs ma lus rgya mtsho'i mthar bskrad nas :
ye shes lnga ldan srung 'khor lhun gyis grub :
badzra rak+Sha hU~M hU~M hU~M:
hrIHhrIHhrI:
dbyings nas skur bzhengs 'chi med tshe yi lha :
gnas 'dir byin phob mchog thun dngos grub stsol :
maN+Dal sgrub rdzas mchod pa'i yo byad kun :
rang byung ye shes rol par byin gyis rlobs :
hrIHhrIHhrIHdz+nyA na A we sha ya a A:
oM AHhU~M badzra s+pha ra Na khaM:
des ni sngon 'gro'i las rim rdzogs :
dngos gzhi snying po'i rnal 'byor ni :
hrIHhrIHhrI:
gdod nas dag pa 'chi med gnyug ma'i dbyings :
ye shes rig mdangs pho brang bde chen klong :
paM las pad+ma a las zla ba'i steng :
hrIHlas rang nyid bcom ldan tshe dpag med :
rA ga'i mdog can mtshan dang dpe byad 'bar :
dar dmar sham thabs pany+tsa stod g.yogs gsol :
nor bu rin chen phyag zhabs gdu bu dang :
dbu rgyan mgul chu ska rags do shal brgyan :
zhal gcig phyag gnyis mnyam gzhag phyag rgya'i steng :
'khor 'das bcud 'dril tshe yi bum pa bsnams :
'od dang 'od zer dpag yas 'phro ba'i klong :
tshe lha rgyal ba rab 'byams sprin ltar gtibs :
pho nya mgyogs ma'i tshogs rnams glog ltar 'khyug :
sgo gsum sku gsung thugs su byin brlabs shing :
lnga ldan ye shes dbang mchog rdzogs par gyur :
hrIHhrIHhrI:
hrIHhrIHhrI:
'og min chos dbyings bde ba chen po nas :
'chi med tshe yi lha tshogs spyan 'dren gshegs :
dam tshig ye shes mi phyed rdo rje bzhir :
brtan par bzhugs la tshe dbang dngos grub stsol :
hrIHhrIHhrI:
dz+nyA na badzra sa ma ya dza dza :
dzaHhU~M baM ho :
tiSh+Tha lhan :
hrIHhrIHhrI:
skye 'gag 'gyur med gdod nas 'dus ma byas :
rang byung lhun grub tshe dpag med du bzhengs :
yid bzhin nor ltar 'dod dgu'i dngos grub stsol :
rab 'byams tshe yi lha la phyag 'tshal lo :
a ti pU ho :
pra tIts+tsha ho :
hrIHhrIHhrI:
chos kyi dbyings las smon lam stobs kyis sprul :
dngos 'byor yid byung phyi nang gsang ba dang :
bla na med pa'i mchod sprin rgya mtshos mchod :
dam tshig nyams chag nyes ltung kun byang nas :
tshe dbang mchog gi dngos grub bstsal du gsol :
hrIHhrIHhrI:
sarba pU dza sa ma ya ho :
ma hA a mr-ita rak+ta ba lin ta khA hi :
hrIHhrIHhrI:
ka dag rig pa skye 'chi bral ba las :
lhun grub 'gyur med kun bzang tshe yi lha :
ye shes yon tan phrin las bsam mi khyab :
dkyil 'khor rdzogs pa'i dpal la phyag 'tshal bstod :
de ni dngos gzhi'i las rim snying po'o :
bzlas pa sngags kyi 'phro 'dus tshe sgrub ni :
hrIHhrIHhrI:
srog rtsa lcags kyi rdo rje'i lte ba'i sbubs :
hrIHdmar sngags phreng 'od zer 'phro 'du yis :
'khor 'das dwangs bcud 'ub bsdus hrIHla thim :
'chi med srog gi thig le brtan par gyur :
hrIHhrIHhrI:
rtsa ba'i rig pa 'bru gcig pa 'di 'bum phrag brgyad bzlas pas rdo rje'i srog rtsa 'grub par 'gyur ro :
skabs su tshe 'dzin cing brtan pa'i rtsa sngags 'di'ang 'bum phrag gcig bzla'o :
oM a mA ra Ni dzI wan+ti ye badzra A yu She swA hA:
gzhan yang tshe'i gzungs ring sogs kyang ci rigs par bzla :
dngos grub blang ba'i phyir ma rdal gyi rdzas rnams la'ang tshe bcud bstim par bya :
pho nya bskul nas tshe 'gugs pa ni :
hrIHhrIHhrI:
bcom ldan mgon po ye shes tshe dpag med :
thugs dam bskul lo thugs rje'i gzi byin skyed :
'byung ba lnga la dbang sgyur mgyogs ma'i tshogs :
steng 'og phyogs mtshams snod bcud khyab par 'phros :
rnal 'byor bdag gi tshe dpal ye shes skyed :
brkus dang phrogs dang yar ba'i bla tshe khug :nyams dang zad dang gzhom pa'i tshe dpal spel :
snod dang bcud kyi dwangs ma ma lus bstim :
'khor 'das kun gyi tshe yi dngos grub stsol :
hrIHhrIHhrIHma ha ri ni sa A yur+dz+nyA na tshe b+h+rU~M nr-i dzaHsarba sid+d+hi pha la hU~M:
tshe bstim pa ni :
hrIHhrIHhrI:
bla tshe chad nyams yar ba'i tshogs rnams dang :
'khor 'das tshe rnams bdud rtsi'i char du babs :
dwangs ma mi shigs hrIHyi thig ler bstim :
rtag brtan gzhom gzhig skye 'chi bgres rgud bral :
hrIHhrIHhrI:
b+h+rU~M b+h+rU~M b+h+rU~M tiSh+Tha lhan :
tshe sba zhing rgyas gdab pa ni :
hrIHhrIHhrI:
snod kyi dwangs ma bcud kyi srog la thim :
de nyid bdag thim chos dbyings klong du sbas :
mi 'gyur mi shigs ye shes phyag rgyas gdab :
rtag brtan gzhom med rdo rje'i srog 'grub shog :
hrIHhrIHhrIHdz+nyA na badzra a a :
bsnyen sgrub kyi rtags thon nas rang don du tshe'i dngos grub blang ba ni :
hrIHhrIHhrI:
bcom ldan mgon po tshe yi lha tshogs dgongs :
rdo rje tshe yi dngos grub dus la bab :
'gyur med sku dang 'gag med sngags kyi gsung :
'khrul med thugs dang rtsol med yon tan tshe :
thogs med phrin las tshe dbang dngos grub rnams :
da lta nyid du bdag la bstsal nas kyang :
rdo rje gsum ldan gnyug ma'i srog tig 'grub :
'chi med rig 'dzin thob par byin gyis rlobs :
hrIHhrIHhrIHkA ya wA ka tsit+ta gu Na karma A yur+dz+nyA na sarba sid+d+hi pha la ho :
tshe rten gnas gsum du reg cing tshe rdzas rnams la longs spyod do :
gzhan don du tshe'i dbang bskur ba ni :
snod ldan gyi slob ma khrus nas dbyung zhing bgegs bsal ba sogs bya :
snying po lnga'i maN+Dal phul :
rig 'dzin tshe yi lha tshogs dgongs :
bdag cag 'chi med don du gnyer :
tshe dang ye shes dngos grub dang :
dbang bskur zab mo bstsal du gsol :
rgyun bshags ci rigs bya :
ye shes dbab cing brtan :
pho nya bskul :
bum pa spyi bor bzhag la :
hrI:
rin chen las grub bum pa gzhal yas khang :
zhi khro rab 'byams tshe yi dkyil 'khor rdzogs :
skal ldan rigs kyi bu la dbang bskur bas :
ye shes lnga ldan rdo rje'i srog 'grub shog :
hrIHhrIHhrIHbadzra a mr-ita a b+hi Shiny+tsa b+h+rU~M:
ril bu sbyin la :
hrI:
sngon byung 'chi med grub pa'i rig 'dzin rnams :
sgrub rdzas ril bu 'di la brten nas mdzad :
skal ldan rigs kyi bu la byin pa yis :
bde chen tshe yi dbang mchog thob par shog :
hrIHhrIHhrIHbadzra a mr-ita badzra a b+hi Shiny+tsa b+h+rU~M:
bdud rtsi sbyin la :
hrI:
sngon byung tshe yi drang srong rig 'dzin rnams :
'chi med bdud rtsi'i rgyun gyi dngos grub brnyes :
deng 'dir bdag gis khyod la sbyin pa yis :
skye shi med pa gnyug ma'i tshe thob shog :
hrIHhrIHhrIHdz+nyA+A na a mr-ita a b+hi Shiny+tsa b+h+rU~M b+h+rU~M b+h+rU~M:
tshe'i 'brang rgyas spyi bor bkod la :
hrI:
chos dbyings 'gyur med kun bzang tshe yi lha :
longs spyod rdzogs sku o rgyan tshe dpag med :
sprul pa'i pho nya mgyogs ma'i tshogs bcas kyis :
rdo rje tshe yi dngos grub brtan par mdzod :
hrIHhrIHhrIHbadzra A yu She tiSh+Tha b+h+rU~M:
de nas tshe bstim zhing sbas nas bkra shis kyi mnga' gsol rgya cher bya :
rjes rim spyi ltar ro :
'di lta bu'i tshe sgrub zab mo rang don du bdun phrag gsum nyams su blangs na tshe'i rig 'dzin thob :
bdun phrag gcig tu nyams su blangs na tshe'i bar chad zhi zhing tshe bsrings :
gzhan don du tshe'i dbang bskur bas tshe zad pa'ang lo gsum 'tsho zhing mang du bskyar na tshe'i rig 'dzin thob par 'gyur ro :
zab chos rdzogs pa chen po ni :
kun bzang snying gi thig le yi :
yan lag tshe yi sgrub pa 'di :
yang zab them yig med pa ste :
bai ro tsA na nyid la gdams :
slad ma'i don phyir rgyang gi gnas :
yon po lung du gter rgyas thobs :
ma 'ongs rang gi skye mthas rnyed :
mchog grub rgyal po'i skye ba'i mtha':
gter 'byin de yi dngos grub 'gyur :
nyams blangs tshe yi bar chad zhi :
sa gter rgya mtsho'i longs spyod rnyed :
chig brgyud nyid du gu h+ya rgya :
sa ma ya :
rgya rgya rgya :
ru lag rgyang gi yon po lung gi brag bya khyung 'dra ba'i mgul nas gu ru dbon sras khyung thogs kyis spyan drangs pa'o //

//
