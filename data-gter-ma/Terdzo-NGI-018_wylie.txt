@#//
sngags rgod lok+t+ri pA la'i 'byung bzhi'i mtha' sdud las sbyor drag po'i gad rgyangs zhes bya ba bzhugs so //
dza yan+tu /
rang rig 'a~Xgyur me~Xd drang srong che //
dmod pa rdo~X rje~X'i mthu grub pas //
bdud tshogs mthar byed 'phrul 'khor gyis //
tshar gcod drag po'i gad rgyangs bsgrag
/'dir sngags rgod lok+t+ri pA la'i 'byung bzhi'i las sbyor dang rjes 'brel mtha' sdud kyi phrin las ji ltar sgrub pa las /
gshom dang las kyi phrin las nyams su len tshul skyabs mchog dam pas mdzad pa'i srung zlog gi man ngag bzhin rtags mthong bar du bsgrubs pa'am /
zhag gi nges pas kyang rung ste tshul bzhin bsgrubs pa las /
dang po gtor byed rlung gi las ni /
dgra yul mthong ba'i ri rtse sogs skabs su babs pa'i sar song ste /
bdag bskyed bskul dang gser skyems dgug gzhug lha dbye rnams sngon du 'gro bas /
hU~M/
nub byang mtshams kyi phyogs dag na //
ri rab chen po'i khong seng na //
dpag bsam shing la gnas bcas pa'i //
rlung lha yab yum ming sring tshogs //
gnas 'dir spyan 'dren gshegs su gsol //
steng 'og phyogs mtshams thams cad nas //
dregs pa'i dmag tshogs gshegs su gsol //
oM wa ya we a ya ma du ru tsa sha na a ka tsa Ta ta pa ya sha dzaHhU~M baM hoH
zhes spyan drangs la /
ar+g+haM sogs kyis mchod /
gtor ma oM AHhU~M gi byin gyis brlab /
a kA ros bsngos la /
rlung lha yab yum 'khor dang bcas pa rnams kyis mchod sbyin gyi gtor ma rgya chen po 'di bzhes la gnod byed dgra bgegs 'di rnams kyi mi nor phyugs gsum yul gzhis mkhar gsum thams cad brlag par gyis shig
/nye ba dang mdza' bo thams cad 'thab tu chug cig
/'khon du chug cig
/phung du chug cig
/brlag du chug cig
/yul 'byin du chug cig
/phyes shig
/dkrugs shig
/gtor cig
/lo dang zla bar ma 'gor zhag dang za mar ma 'gyangs par da lta nyid du gsad cing brlag pa'i phrin las mdzod cig
/hU~M/
rlung lha yab yum ming sring gnam the dkar //
mi kha'i bu mo dregs pa'i dmag tshogs la //
gus pas 'dud do yid la brnags pa'i dgra
/drag po'i las kyis myur du brlag par mdzod //
hU~M/
nub byang rlung lha 'khrugs pa'i dur khrod nas //
snod bcud 'byung ba dkrug pa'i mthu bo che //
yab yum ming sring dregs pa'i dmag tshogs rnams //
drag po'i phrin las mdzad pa'i dus la bab //
gsang bdag phyag na rdo rje'i spyan snga ru //
ji ltar khas blangs dam bcas dran mdzod la //
bdag la gnod pa'i dam nyams 'byung po 'di //
'byung ba rlung nag 'khrugs pa'i rta la skyon //
stong gsum srid pa'i pha mthar skrod pa dang //
rjes med thal bar brlag pa'i phrin las mdzod //
shag shag phye phye dkrugs dkrugs gtor gtor byer byer phung phung brlag brlag yaM u tsa ta ya gnod byed 'byung po mA ra ya phaT/
ces rlung 'khor dum bur gtubs pa'i tshal pa dgra phyogs sam thebs phyogs su rgyu ba'i rdzi dang bstun pa'i rlung la skur /
las dmigs bsal dang 'brel tshe skabs 'dir rlung 'khor bskor ba'i las sbyor lag len ltar grub na shin tu legs /
mthar bka' ltar mi byed cing sogs dmod mo dang thal rdeb bya /
rlung lha mchod bstod gshegs gsol sogs kyis mtha' brgyan no //[ <!TCC Tibetan character 4,37 undefined in unicode!> ]//gnyis pa sreg byed me yi las ni /
gdug pa'i sa stegs dug khrag gis byugs pa'i khar chos 'byung mthing nag logs mdun bstan kha khyer gsum ldan gyi dbus su tsher ma can gyi shing gru gsum du brtsigs la /
ro ras zhun chen gyis sbags pa'i ting lo dbus su bzhag
/g.yas ngos su yam shing rtsang gzugs mar nag tshil zhun gyis sbags pa /
ling+ga /
sha sna /
dug khrag
/thun rdzas rnams brgya rtsa sogs grangs ji ltar 'os pa /
me 'khor gyis mtshon pa'i 'khor ling gi dum bu sogs bsreg rdzas dang /
nye bar mkho ba'i yo byad rnams bshams la /
bdag gi rnal 'byor dang ldan pas mchod pa byin gyis brlab /
rdzas rnams raM yaM khaM gis bsang /
stong pa'i ngang las dmar gyi dung chen nang //
rdzas rnams nr-i tri 'bru gsum zhu ba las //
byung ba'i rnam pa dgra bgegs sha khrag la //
ngo bo zag med ye shes bdud rtsi yis //
lha tshogs dgyes pa skyed cing gnod byed rnams //
rjes med thal bar brlag pa'i nus ldan gyur //
oM AHhU~M hoH
lan gsum brjod /
oM dz+wa la dz+wa la hU~M/
zhes yugs sa'i mes ting lo sbar /
thab a mr-itas bsang /
swa b+hA bas sbyang /
stong pa'i ngang las hU~M yig las //
byung ba'i drag po'i thab khung ni //
nag po gru gsum bang rim gsum //
rgya khyon chos dbyings mnyam pa'i nang //
raM las bskal pa'i me dpung klong //
gser gyi tsakra rtsibs brgyad dbus //
me lha skad cig khro bo ni //
zhe sdang rdo rje gsang ba'i bdag
/ces pa nas /
me yi tshwa tshwa shugs drag 'phro //
zhes pa'i bar dang /
me lha'i gnas gsum oM dkar dang //
sogs nas bstod pa'i bar las byang gi dkyus ltar bya /
de nas /
khro gtum rngams brjid 'bar ba me lha'i zhal //
gnam sa lta bu 'jigs par rab gdangs nas //
dgra bgegs bsreg bya za ba'i mtha' skor du //
dregs pa sde brgyad las la rngams par gyur //
ces gsal btab la bskul dang nga rgyal dam bdar rnams kyi mjug tu /
hU~M/
ye shes bskal me 'bar ba'i hom khung du //
gsang bdag zhe sdang rdo rje khro bo'i rgyal //
dregs pa sde brgyad 'khor dang bcas pa la //
dam nyams dgra dang gnod byed gdon bgegs kyi //
dug gsum sha khrag rus kyi mchod pa 'bul //
don snying nang khrol dbang po'i mchod pa 'bul //
phung khams skye mched bkrag mdangs mchod par 'bul //
bla tshe srog dbugs dbang thang mchod par 'bul //
yul mkhar longs spyod 'khor bcas mchod par 'bul //
bzhes shig rol cig lhag med kha raM khA hi /
zhes dang drag sngags kyi mthar /
dgra bgegs gnod byed 'byung po mA ra ya raM dz+wa la raM/
zhes btags la rdzas rnams rim par bsreg cing rol mo'i sgra dang bcas phrin las kyi sham bu'i dmod bcol bya /
dmigs bsal bgegs lta bu la rdzas rdzogs pa dang lcags slang du mar nag bskol pa'i steng du me lces sleb par sngar gyi me 'khor ji lta ba'am ling rkyang gnad yig dang ldan pa bkram la /
bskul dang /
gser skyems /
dgug gzhug rnams kyi mthar bzhes sgra drag po dang bcas te dza gad rdzas ldan gyis me sbar te hom mchod bya /
bka' ltar mi byed cing sogs dmod mo brjod /
rjes mchod bstod /
'dod gsol /
nongs bshags rnams dang /
badzra muHsa me lha ye shes pa rang bzhin gyi gnas su gshegs /
dam tshig pa bdag nyid la bstim /
bsngo smon shis brjod bya /
me dug khrag gis gzhil /
thal sol rnams mnan pa byas la las bzhi'i bro brdung ngo //[ <!TCC Tibetan character 4,37 undefined in unicode!> ]//gsum pa sbyong byed chu'i las ni /
mtsho'am chu mig sogs gang du gtad pa'i sar bdag srung gi rten 'brel dang ldan pas bdag bskyed nas lha dbye'i bar sngar ltar byas rjes /
hU~M/
rgya mtsho chen po'i klong dkyil nas //
chu bdag rgyal po wa ru Na //
klu chen brgyad kyi 'khor dang bcas //
zhe sdang rdo rje'i bka' bzhin du //
dam tshig gnas 'dir gshegs su gsol //
nA ga rA dza sa ma ya dzaH
dzaHhU~M baM hoH
zhes spyan drang /
ar+g+haM sogs kyis mchod /
klu sman dang bcas pa'i gtor ma /
oM AHhU~M gi byin gyis brlab /
oM b+hak+Sha ya b+hak+Sha ya sa ma ya tiSh+Tha phruM phu swA hA/
zhes lan gsum dang /
oM nA ga rA dza sa pa ri wA ra a kA ro btags pa gsum gyis phul /
hU~M/
sa 'og srid pa gsum la mnga' mdzad pa'i //
mthu rtsal rmad byung klu chen brgyad po la //
gus pas 'dud do yid la brnags pa'i dgra
/drag po'i las kyis myur du brlag par mdzod //
ces dang /
hU~M/
bdag ni zhe sdang rdo rje yin //
thugs rjes sems can don la khyab //
sangs rgyas bstan pa'i srog shing yin //
bsgral ba'i zhing bcu tshang ba yi //
bstan pa bshigs pa'i dgra bo 'di //
klu bdud nag po khyod la gtad //
gtad do ma gtang shor ra re //
dkon mchog gsum gyi bka' yin no //
zhe sdang rdo rjes khyod la gtad //
oM ha zhen hu zhen nA ga le zhen nA ga le zhen swA hA/
klu rgyal khyod kyis dgra bo 'di rnams thob pa'i rjes su bstan pa'i spyi dgra 'di rnams dang /
ri bo chen po 'di dang rgya mtsho chen po 'di zo zhig thungs shig
/dgra bo 'di rnams yang dag par rdzogs pa'i sangs rgyas kyis gtad pa yin no //
zhes brjod chu 'khor chu la sbyang /
skabs 'dir rnal 'byor pa ting nge 'dzin gyi drod tshad ci rigs dang ldan zhing las dmigs gsal dang 'brel ba'i gal po che yin na gtad kyi dmigs gnad dang gtad chas sogs man ngag gi nges pa bzhin gtad /
mthar bka' ltar mi byed cing dam la mi gnas pa thams cad 'dir ma gnas par gzhan du dengs shig
/srid pa spyi nas shigs shig
/srid gsum rmang nas sgyel cig
/'khor ba gting nas phyungs shig
/bskal pa'i mes sregs shig
/dam tshig gi dmod pas sdigs shig
/bka' yi chad pas chod cig
/gnam lcags kyi ral gris spyi bo'i gtsug tu khos shig
/sum+b+ha nis non cig
/srid gsum gar skyes gar gnas kyang sdig can 'di'i steng du gnam lcags rdo rje'i me'i char chen po phob cig
/gnod byed thams cad mA ra ya phaT/
sbyor ba ngan pa thams cad thul cig
/ces thal rdeb byas pa'i mthar /
bka' bsgo 'di yi nus pa yis //
thal phye rlung gis gtor ba ltar //
gnod byed de ru gnas mi 'gyur //
gal te gnas na brlag par byed //
drang srong dmod de bzlog tu med /
ces dmod mo brjod /
oM ma hA nA ga a d+hi pa ta ye sa pa ri bA ra gats+tshas rang gnas su btang /
tho brtsigs pa drang srong du bsam la las byang bzhin srung 'khor drag tu bsgom /
bye ma'i la dgu byas par gom pa dgu tshar la spo /
la dgu lung dgu phyin par bsams te phyi mig mi blta bar nang du log cing lta ba'i rgyas btab bo //[ <!TCC Tibetan character 4,37 undefined in unicode!> ]//bzhi pa gnon byed sa'i las ni /
mnan snod dmigs bya gang yin la ltos nas so sor gsungs kyang /
spyi khyab dgra la glang ru dang spyang thod /
bgegs la wa thod dang phag thod bsngags pas de dag gang rung du bcug nas phung res sgril ba sogs mnan chas lag len ltar byas pa mchod rten nam lam rgya gram lha khang sogs gang du gnon pa'i sar khyer la /
der dong gru gsum pa khru gang sor nyi shu'i tshad las mi thung ba brus te /
bdag nyid gsang bdag zhe sdang rdo rje'i nga rgyal dang ldan pas bskul nas lha dbye'i bar sngar ltar byas rjes /
hU~M/
bdag nyid zhe sdang rdo rje gsang ba'i bdag
/stong gsum gang ba'i skur gyur phyag g.yas kyi //
tho chen bsnun pas sa gzhi gas pa'i nang //
phyi yi rgya mtsho sngo mer gsal bar gyur //
ces tho ba'am ral gri sa la bsnun tshul bya /
de dbus klu bdud nag po ti pa tsa //
chu srin 'bar ba'i gdong can yar la bzhengs /
kha gdangs gnam sar bgrad cing ljags glog 'khyug
/tshems dang mche ba gangs ri lta bur gtsigs //
spyan ni nyi ma zla ba bzhin du gsal //
sbrul zhags nad rkyal 'dzin khyod zhal phyes shig
/gnam sar bgrad pa khyod kyi kha nang du //
dam nyams dgra bo gnod pa byed pa po //
mi nor 'khor dang bcas pa 'di dag rnams //
zas su bstab bo gtad do nr-i tri dzaH
zhes pas ling+ga snod dang bcas pa dong nang du 'phangs nas klu bdud la zas skal du gtad /
oM lok+t+ri pA la nan /
laM satwam+b+ha ya nan /
sa ga pA sha nan laM satwam+b+ha ya nan /
nA ga du du nan laM satwam+b+ha ya nan /
ma maM ma maM laM satwam+b+ha ya nan /
tsir tsar tsir tsar laM satwam+b+ha ya nan /
baM ru lu baM ru lu laM satwam+b+ha ya nan /
rbad tra ko sha ya rbad tra ko sha ya laM satwam+b+ha ya nan /
ho ra ho ra laM satwam+b+ha ya nan /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya laM satwam+b+ha ya nan /
zhes sngags tshan so so'i mthar 'byung ba sa'i sngags btags pa dang /
bka' ltar mi byed cing sogs dmod mo'ang brjod /
khong chud sa bdag klu gnyan kun dga' zhing //
phru gu thams cad tsir sgra dir dir sgrog
/mnan pa'i las sbyar dam nyams dgra bo rnams //
bskal pa ma stongs bar du mi thar bar //
chu srin kha bsdams nyi zla gzas zin bzhin //
mun nag rum gyis rang gnas rgya mtsho'i gting //
rim bdun sa 'og gshin rje'i grong khyer song //
skabs 'dir dur rdo la sna tshogs rdo rje ri rab dang bcas pa bris pas kha bkab /
me chu go ldog gi dmigs pa dang bcas sa rdos mnan la lag tshags dam par bya /
nam mkha' rlung me chu sa ri rab 'og
/nr-i tri sarba satwam+b+ha ya laM nan //
mnan pa yin pas ldang bar ma byed cig
/sangs rgyas don yod grub pas rgyas gdab bo //
dmigs med chos kyi dbyings su sa mA d+hi //
zhes rang bzhin rdzogs pa chen po'i gnas lugs kyi steng du mnyam par bzhag cing las byang bro brdung gis kyang rgyas gdab bo //
rig sngags dmod pa'i bden tshig drang srong mthu //
rjes bskul mtha' sdud las kyi sbyor ba 'dis //
nag phyogs bdud sde'i tshe srog 'phrog pa dang //
lhan cig ye shes mchog gi dga' ston sbyin //
de ltar sngags rgod lok+t+ri pA la'i 'byung bzhi'i 'khor lo'i las sbyor dang rjes 'brel mtha' sdud phrin las kyi rim pa nyams su len tshul gsal bar byed pa'i yi ge
/drag po'i gad rgyangs zhes bya ba 'di yang 7skyabs mchog bla ma dam pas mdzad pa'i srung zlog bsad pa'i man ngag gi kha skong zhabs 'degs su 'gyur nges mthong nas gnyos kyi sngags 'chang pad+ma 'gyur med rgya mtshos brjod bde'i ngag gis khrigs su bsdebs pa dge legs su gyur cig
/mang+ga laM///
/
