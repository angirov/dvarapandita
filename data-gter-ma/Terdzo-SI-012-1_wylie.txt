@#//
smin gling gter chen zab gter rdzogs chen a ti zab don snying po'i gter gzhung chos skor rig pa'i rtsal dbang ma gtogs yongs rdzogs ring sbrel bzhugs so //
rdzogs chen a ti zab don snying po'i lo rgyus bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88]
bya rtsol kun bral lhun grub bde ba chen po'i rang bzhin bcom ldan 'das dpal kun tu bzang po la phyag 'tshal lo :
rgya gar skad du :
a ti man+t+ra tan+t+ra ya :
bod skad du :
zab mo sngags kyi rgyud :
rgyal ba rdzogs pa'i sangs rgyas rnams kyi thugs dgongs pa zab gsal bde chen 'du 'bral med pa'i klong las :
gsal 'grib med pa ye shes kyi rang snang dus gsum sgrib med du mkhyen cing :
thugs rje chen po dang thabs la mkhas pas sems can gyi don la brtse ba can :
gdul bya 'dul ba'i thabs du ma'i sgo nas smin cing grol ba'i nus pa dang ldan pa :
de lta bu'i sangs rgyas sku bzhi dang :
ye shes lnga'i bdag nyid can :
de nyid kyis spyir rgyu 'bras kyi theg pa brgyad dang khyad par theg pa thams cad kyi snying po :
bstan pa thams cad kyi rtsa ba :
grub mtha' thams cad kyi yang rtse :
rgyud thams cad kyi rgyal po :
lung thams cad kyi gal mdo :
man ngag thams cad kyi gzhi ma :
rgyal ba thams cad kyi dgongs pa :
zab lam thams cad kyi nying khu :
gsang ba las kyang ches gsang ba :
yang gsang rmad du byung ba :
rtsol med a ti yo ga 'di ston par byed pa la :
de la spyi don gsum gyis bsdus te :
sngon ji ltar byung ba'i lo rgyus dang :
nyams len lam gyi rim pa dngos dang :
lam rtags mthar phyin pa 'bras bu'i tshul dang gsum :
dang po ji ltar byung ba'i lo rgyus la gsum :
rgyal ba dgongs pas brgyud tshul :
rig 'dzin brdas brgyud tshul :
gang zag snyan khung gi brgyud tshul lo :
dang po ni :
gnas chos nyid khyab gdal phyogs lhung med pa'i zhing khams su :
chos dbyings 'dus ma byas pa'i pho brang tshad las 'das pa'i dbus na :
ston pa'i yang ston pa bla na med pa :
chos kyi dbyings lhun gyis grub pa rang mkhyen pas :
rgyal ba sku lnga dang ye shes lnga yongs su rdzogs pa'i bdag nyid de bzhin gshegs pa thams cad kyi yab :
spros pa'i mtha' dang bral ba'i kun tu bzang po nyid dgongs pa gsal 'grib med pa mnyam nyid chen po'i ngang :
'gro 'ong dang skye 'gag 'pho 'gyur med par bzhugs pa las gnyis su med pa'i ngo bor gnas kyang gnyis su snang ba rgyal ba thams cad skyed par byed pa'i yum :
chos dbyings kun tu bzang mos spros pa dang bral ba'i dbyings las rnam par bskul ba :
kye kye ston pa gnyis su med pa rang snang gi rgyal po sangs rgyas thams cad kyi ngo bo nyid chos kyi sku las zhing khams dang ston par snang bar mdzod cig :
ces bskul lo :
de nas ston pa kun tu bzang po nyid kyi thugs rje'i
