snyan brgyud ma mo'i gnad tig gi brgyud pa'i gsol 'debs byin rlabs rol mo bzhugs /
chos dbyings bde chen dpa' bo mngon rdzogs rgyal //
kun bzang shes rab phar phyin mu kha le //
gsang bdag rdor sems mkha' 'gro las kyi dbang //
gsol ba 'debs so bde chen mchog grub mdzod //
mngon rdzogs ma mo'i bka' babs d+ha na saM//
brtul zhugs spyod pa'i mchog grub nyi ma 'od //
rje 'bangs grogs gsum 'brog mi dpal ye shes //
gsol ba 'debs so bde chen mchog grub mdzod //
snyan brgyud gdams pa'i bka' babs mdo sngags gling //
snang mdzad lo tsA dngos byon gar gyi dbang //
nges gsang bstan pa'i shing rta chos rgya mtsho //
gsol ba 'debs so bde chen mchog grub mdzod //
grub rigs 'dzin pa 'jam dbyangs tshul khrims dang //
he ru ka dpal ye shes rdo rje rtsal //
rtsa brgyud rig 'dzin bla ma'i tshogs kun la //
gsol ba 'debs so bde chen mchog grub mdzod //
phyi nang 'byung lnga klong dag rtag rgyal lnga //
bde chen sgyu ma'i pho rje mo bcu bzhi //
srid pa dbyings sgrol dman mo lnga bcu la //
gsol ba 'debs so bde chen mchog grub mdzod //
rang bzhin gzhi dkyil rtsa rlung thig le'i khams //
grong khyer gsum gyi snang zhen dbang bzhi dang //
rim gnyis lam dkyil gyis sbyangs 'bras bu'i mchog
/rdo rje gsum gyi mkha' klong dbyings sim shog
/ces pa'ang rang nyid kyis bsnyen sgrub 'brel 'jog skabs gsol ba 'debs pa po rang byung 'od gsal thugs mchog rdo rje'o //
dge'o ///
/
