@#//
gnam chos thugs kyi gter kha las gud du phyung ba dzaM b+ha la nyi shu rtsa gcig gi g.yang skyabs yid bzhin nor bu zhes bya ba bzhugs so //




'di ni rgyun du nor lha'i gtor ma la brten nas bton yang rung /
bskang ba'i gral bton yang rung /
don la las byang gsol ka skong bshags thams cad tshang bar yod /
tshar lnga bton na g.yang skyabs brgya tshar gyi go chod par 'gyur ro //
na mo rat+na gu ru Ar+ya dzaM b+ha la ye /
gu ru rin po che la phyag 'tshal lo //
snyigs dus lo nyes phyugs nad god kha sogs //
lha srin 'khrugs pa'i cho 'phrul sna tshogs kyis //
mi g.yang lo g.yang sa yi bcud nyams dus //
'gro la phan phyir g.yang skyabs khyer bde ba //
gnam chos las byung dzam lha'i sgrub pa rnams //
ngag 'don 'bri la srung mas bka' gnang stsol //
bca' thabs rgyas par g.yang skyabs gzhan dang mthun //
bsdu na gzhi dkar nas kyi 'dab brgyad steng //
gtor ma nor bu'i dbyibs la pad 'dab bskor //
mar gyi me tog thud kyi ril bus brgyan //
lha mda' leb mar rgod sgro dar sna btags //
g.yang sgye ge lu dkar po'i nang du ni //
phyug po'i 'bru dang g.yang spu ci 'dzom bsags //
phye mar la sogs zas sna gang 'dzom bshams //
bdag skyed yi dam gang rung gzhung bsrangs nas //
rgyas par byed na dzaM lha'i las byang ni //
gnam chos gzhung las byung ba btang nas kyang //
g.yang glud glud gtor lan chags tshim byed gtang //
de nas rang gi thugs ka'i 'od zer gyis //
lcang lo can nas dzaM lha so so rnams //
spyan drangs gnas 'dir rtag tu bzhugs nas kyang //
rang ngam sbyin bdag de la phywa g.yang gi
/dngos grub sna tshogs char du 'beb par bsam //
mchod pa bran la bsang sbyang byin brlabs nas //
gyer bsgom sbrags te rnga sogs rol mor bcas //
oM a mr-ite hU~M phaT/
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
b+h+rU~M las rin po che'i snod du mchod rdzas kun tu bzang po'i mchod sprin lta bur gyur /
oM badzra s+pha ra Na khaM/
gtor ma zag med bdud rtsi'i rgya mtsho chen por gyur /
oM AHhU~M ha ho hrIH
hU~M:
bcom ldan dzaM dkar zhal gsum pa :
g.yas zhal dmar la g.yon zhal sngo :
phyag drug phyag mtshan 'di ltar ro :
dang po gnyis kyis lcags kyu zhags :
de 'og gnyis kyis nor bu dang :
ne 'u le ni 'dzin pa 'o :
tha ma gnyis kyi phyag na ni :
b+han+d+ha dang ni nor bu 'dzin :
zhabs bzhi pad zla'i gdan la bgrad :
zhal ni gsum ka zhi ma khro :
dar dang rin chen rgyan gyis brgyan :
sangs rgyas kun gyi dpral ba dang //
lcang lo can gyi gnas mchog nas //
'dir gshegs gnas 'dir brtan par bzhugs //
thugs kar zla steng dzaM yig dkar //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan rin chen ne'u le las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
'gyur med sku yi phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
bcom ldan dzaM dmar zhal gsum pa :
g.yas zhal de ni dkar po la :
g.yon zhal de ni nag po 'o :
phyag drug dang po gnyis kyis ni :
b+han+d+ha dang ni ne 'u le :
de 'og gi ni phyag gnyis na :
lcags kyu dang ni zhags pa 'dzin :
de 'og gnyis na nor bu dang :
ne 'u le ni 'dzin pa 'o :
zhabs bzhi de ni bgrad pa 'o :
pad+ma nyi ma'i gdan la bzhugs //
sangs rgyas kun gyi mgrin pa dang //
lcang lo can gyi pho brang nas //
'dir gshegs gnas 'dir brtan par gzhugs //
thugs kar zla steng dzaM yig dmar //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan thod nang rin chen dang //
ne 'u le gnyis skyugs pa las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
'gag med gsung gi phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzaM lha sngon po zhal gsum pa :
g.yas zhal de ni dkar po la :
g.yon zhal de ni dmar po 'o :
phyag drug phyag mtshan 'di lta ste :
dang po gnyis kyis lcags kyu dang :
ne 'u le ni 'dzin pa 'o :
de 'og lcags kyu zhags pa dang :
tha gnyis ne'u le rab tu 'dzin :
dar dang rin po che yis brgyan :
zhabs bzhi de ni bgrad pa 'o :
pad+ma zla ba'i gdan la bzhugs //
sangs rgyas kun gyi thugs ka dang //
lcang lo can nas 'dir byon la //
gnas 'dir brtan par bzhugs su gsol //
thugs kar zla steng dzaM yig sngo //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan ne'u le skyugs pa nas //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
'khrul med thugs kyi phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
bcom ldan 'phags pa dzaM ser ni :
zhal gsum g.yas zhal dkar po la :
g.yon zhal de ni dmar po 'o :
phyag drug dang po gnyis kyis ni :
lcags kyu zhags pa de 'og gnyis :
nor bu ne'u le tha ma gnyis :
nor bu bab le pang pa 'o :
zhabs bzhi pad nyi'i gdan la bgrad :
dar dang rin po che yis brgyan :
sangs rgyas kun gyi lte ba dang //
rnam thos bu yi pho brang nas //
'dir gshegs brtan par bzhugs su gsol //
thugs kar zla steng dzaM yig ser //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan nor bu ne'u le las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
yon tan re skong phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzaM b+ha la ni sku mdog ljang :
zhal gsum phyag drug g.yas zhal dkar :
g.yon zhal de ni sngon po 'o :
phyag drug phyag mtshan 'di ltar ro :
dang po gnyis kyis bab le dang :
ne 'u le ni btsir ba 'o :
bar ma gnyis kyi phyag na ni :
lcags kyu dang ni zhags pa 'dzin :
de 'og gnyis kyi phyag na ni :
rin chen zhags pa khyung rkyal 'dzin :
khyung shun nor bus bkang ba 'o //
zhabs bzhi de ni zla steng bgrad :
zhal ni gsum ka zhi ma khro :
dar dang rin po che yis brgyan :
sangs rgyas kun gyi gsang gnas dang //
byang phyogs rin chen gzhal yas nas //
'dir gshegs brtan par bzhugs su gsol //
thugs kar zla steng baM yig ljang //
sngags kyis bskor las 'od 'phros pas //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan ne'u le khyung rkyal nas //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
phrin las 'gro 'dul phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzam b+ha la ni sku mdog nag :
zhal gsum g.yas zhal dkar po la :
g.yon zhal de ni dmar po 'o :
phyag drug g.yas g.yon dang po na :
lcags kyu ne'u le de 'og na :
nor bu zhags pa 'dzin pa 'o :
tha gnyis 'brang rgyas b+han+d+ha 'dzin :
zhabs bzhi pad zla'i gdan la bgrad :
zhal ni gsum ka zhi ma khro :
dar dang rin chen rgyan cha can :
rdo rje sems dpa'i thugs ka dang //
lcang lo can gyi pho brang nas //
'dir gshegs brtan par bzhugs su gsol //
thugs kar zla steng hU~M yig la //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan nor bu ne'u le las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
bla med mchog gi phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzam khra sku mdog 'di lta ste :
sku lus phyed g.yas dkar po la :
sku lus phyed g.yon dmar po 'o :
zhal gsum g.yas zhal dmar po ste :
g.yon zhal de ni ljang gu 'o :
phyag drug dang po gnyis kyis ni :
ne 'u le yi rkyal pa 'dzin :
bar gnyis nor skyug pho mo btsir :
tha ma g.yas kyis tshogs bdag btsir :
tha ma g.yon gyi phyag na ni :
gnod sbyin nor skyong btsir ba 'o :
zhal ni gsum ka zhi ma khro :
zhabs bzhi de ni bgrad pa 'o :
dar dang rin po che yis brgyan :
zhabs bzhi pad zla'i gdan la bzhugs :
chos sku kun bzang mkha' klong dang //
byang phyogs rin chen gzhal yas nas //
'dir gshegs brtan par bzhugs su gsol //
thugs dbus zla steng dzaM yig khra //
sngags kyis bskor ba'i 'od zer gyis //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan ne'u le tshogs bdag dang //
nor skyug pho mo btsir ba las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
dgos 'dod yid bzhin phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzaM b+ha la ni sku mdog ni :
dbu dang phyag g.yas dkar po 'o :
zhabs dang phyag g.yon dmar po 'o :
de min sku mdog ser po 'o :
zhal gsum g.yas zhal dkar po la :
g.yon zhal de ni dmar po 'o :
phyag drug phyag mtshan 'di lta ste :
dang po gnyis kyis lcags kyu zhags :
de 'og gnyis kyis ne 'u le :
tha ma gnyis kyis zhags pa dang :
nor bu de ni 'dzin pa 'o :
zhabs bzhi de ni bgrad pa 'o :
dar dang rin po che yis brgyan :
pad+ma zla ba'i gdan la bzhugs :
longs spyod rdzogs pa'i zhing khams nas //
'dir gshegs brtan par bzhugs su gsol //
thugs kar pad zlar dzaM yig khra //
de las 'od zer rab 'phros pas //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan nor bu ne'u le las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
'dzad med gter gyi phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dzaM khra'i sku mdog 'di lta ste :
dbu ni dkar po zhabs g.yon dkar :
lto ba ser po zhabs g.yas ljang :
de min lus dang gru mo dmar :
gru mo phan gyi phyag bcas rnams :
ljang gu yin pa dzaM khra'i lugs :
zhal gsum g.yas zhal sngon po 'o :
g.yon zhal de ni smug po yin :
phyag drug phyag mtshan 'di lta ste :
rdo rje dang ni ne 'u le :
be con dang ni ral gri dang :
rin chen ne'u le 'dzin pa 'o :
zhabs bzhi de ni pad steng bgrad :
dar dang rin po che yis brgyan :
yum ni ser mos sku la 'khyud :
lha mi bde skyid zhing khams dang //
rin chen brtsegs pa'i gzhal yas nas //
'dir gshegs gnas 'dir brtan par bzhugs //
thugs kar zla steng dzaM yig khra //
sngags kyis bskor las 'od 'phros pas //
phywa g.yang thams cad 'dir khug cig
/mi nor longs spyod phywa g.yang khug
/rta phyugs spu nag phywa g.yang khug
/lo thog 'bras drug phywa g.yang khug
/da lta myur du 'dir 'dus shig
/bkra shis byin chags 'dir 'dus shig
/phyag mtshan rin chen ne'u le las //
bdag dang rgyu sbyor yon bdag la //
phywa dang g.yang gi dngos grub stsol //
ri rab lta bur spung du gsol //
rgya mtsho lta bur skyil du gsol //
bar snang char bzhin 'beb tu gsol //
bkra shis bde skyid phywa g.yang stsol //
g.yang bshos zas phud mchod gtor bzhes //
ja chang skyems kyis gsol zhing mchod //
g.yang rdzas tshogs kyis thugs dam bskang //
ma byin len dang ser sna bshags //
rtag tu 'byor pa phun tshogs nas //
sbyin pa'i phar phyin rdzogs par mdzod //
hU~M:
dbus su dzam lha sku mdog sngo :
g.yas g.yon 'khor lo nor bu 'dzin :
pad+ma nyi steng bzhengs te bzhugs :
shar 'khor sku mdog dkar po ste :
lag gnyis rdo rje'i phyag rgya mdzad :
lho 'khor sku mdog ser po ste :
lag gnyis nor bu'i phyag rgya mdzad :
nub 'khor sku mdog dmar po ste :
lag gnyis pad+ma'i phyag rgya mdzad :
byang 'khor sku mdog ljang gu ste :
lag gnyis ral gri'i phyag rgya mdzad :
shar lho'i 'khor ni sku mdog ser :
lag gnyis me lce'i phyag rgya mdzad :
lho nub 'khor ni sku mdog dkar :
lag gnyis chu yi phyag rgya mdzad :
nub byang 'khor ni sku mdog dmar :
lag gnyis sa yi phyag rgya mdzad :
byang shar 'khor ni sku mdog ljang :
lag gnyis shing gi phyag rgya mdzad :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
dbus kyi dzaM lha gtso 'khor dgu //
dbus phyogs 'og min gnas nas byon //
steng gi phyogs nas phywa dang g.yang //
sbrang char bzhin du 'beb cing byon //
tshangs pa lha yi phywa g.yang khug
/ri bo'i rtse nas phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud cig phob :
mda' dar 'di la 'od zug cig :
dbus kyi nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
shar dbus dzaM b+ha la dkar po :
lag na rdo rje ne'u le 'dzin :
shar 'khor dkar po rdo rje 'dzin :
lho 'khor ser po rin chen 'dzin :
nub 'khor dmar po pad+ma 'dzin :
byang 'khor ljang gu rgya gram 'dzin :
shar lho dkar po pi waM 'dzin :
lho nub sngon po ral gri 'dzin :
nub byang dmar po sbrul zhags 'dzin :
byang shar ser po nor bu 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
shar gyi dzaM lha gtso 'khor dgu //
shar gyi phyogs nas gnas 'dir byon //
shar gyi phyogs nas phywa dang g.yang //
nyi zla bzhin du shar zhing byon //
shar phyogs dri za'i phywa g.yang khug
/lus 'phags gling nas phywa g.yang khug
/nag po rgya yi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
shar gyi nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
lho dbus dzaM b+ha la ser po :
nor bu zangs gzhong phyag na bsnams :
shar 'khor dkar po dar dkar 'dzin :
lho 'khor ser po dar ser 'dzin :
nub 'khor dmar po dar dmar 'dzin :
byang 'khor ljang gu dar ljang 'dzin :
shar lho dkar po dar dkar 'dzin :
lho nub dmar po dar dmar 'dzin :
nub byang ser po dar ser 'dzin :
byang shar sngon po dar sngon 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
lho yi dzaM lha gtso 'khor dgu //
lho yi phyogs nas gnas 'dir byon //
lho yi phyogs nas phywa dang g.yang //
lho sprin bzhin du 'thibs shing byon //
lho phyogs gshin rje'i phywa g.yang khug
/'dzam bu gling gi phywa g.yang khug
/rgya gar yul gyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
lho yi nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug phan dar dngos grub stsol :
nub dbus dzaM lha sku mdog dmar :
pad+ma b+han+d+ha phyag na bsnams :
shar 'khor dkar po nor bu dkar :
lho 'khor ser po nor bu ser :
nub 'khor dmar po nor bu dmar :
byang 'khor ljang gu nor bu ljang :
shar lho sngon po nor bu sngo :
lho nub ser po nor bu ser :
nub byang dmar po nor bu dmar :
byang shar dkar po nor bu dkar :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
nub kyi dzaM lha gtso 'khor dgu //
nub kyi phyogs nas gnas 'dir byon //
nub kyi phyogs nas phywa dang g.yang //
chu bo bzhin du 'beb cing byon //
nub phyogs klu yi phywa g.yang khug
/ba lang spyod kyi phywa g.yang khug
/o rgyan yul gyi phywa g.yang khug
/mnga' ris skor gsum phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
nub kyi nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
byang dbus dzaM lha sku mdog ljang :
rgya gram ral gri phyag na bsnams :
shar 'khor dkar po ral gri 'dzin :
lho 'khor ser po ral gri 'dzin :
nub 'khor dmar po ral gri 'dzin :
byang 'khor ljang gu ral gri 'dzin :
shar lho ser skya ral gri 'dzin :
lho nub ser skya ral gri 'dzin :
nub byang dud kha ral gri 'dzin :
byang shar ljang skya ral gri 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
byang gi dzaM lha gtso 'khor dgu //
byang gi phyogs nas gnas 'dir byon //
byang gi phyogs nas phywa dang g.yang //
skyi ser bzhin du 'grim zhing byon //
byang phyogs gnod sbyin phywa g.yang khug
/sgra mi snyan gyi phywa g.yang khug
/hor sog yul gyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
byang gi nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
shar lho'i gtso bo sku mdog dkar :
rdo rje rin chen phyag na bsnams :
shar 'khor dkar po me tog dkar :
lho 'khor ser po me tog ser :
nub 'khor dmar po me tog dmar :
byang 'khor ljang gu me tog ljang :
shar lho khra bo me tog khra :
lho nub khra bo me tog khra :
nub byang khra bo me tog khra :
byang shar khra bo me tog khra :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
shar lho'i dzaM lha gtso 'khor dgu //
shar lho'i phyogs nas gnas 'dir byon //
shar lho'i phyogs nas phywa dang g.yang //
me dpung bzhin du 'bar zhing byon //
shar lho me lha'i phywa g.yang khug
/'jang gi yul gyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
shar lho'i nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
lho nub gtso bo sku mdog dmar :
phyag na nor bu pad+ma 'dzin :
shar 'khor dkar po 'ja' dkar 'dzin :
lho 'khor ser po 'ja' ser 'dzin :
nub 'khor dmar po 'ja' dmar 'dzin :
byang 'khor ljang gu 'ja' ljang 'dzin :
shar lho khra bo 'ja' khra 'dzin :
lho nub khra bo 'ja' khra 'dzin :
nub byang khra bo 'ja' khra 'dzin :
byang shar khra bo 'ja' khra 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
lho nub dzaM lha gtso 'khor dgu //
lho nub phyogs nas gnas 'dir byon //
lho nub phyogs nas phywa dang g.yang //
'bras drug bzhin du smin zhing byon //
lho nub bden bral phywa g.yang khug
/rnga yab gling gi phywa g.yang khug
/bal yul mthil nas phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
lho nub nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
nub byang gtso bo sku mdog ser :
phyag na pad+ma rgya gram 'dzin :
shar 'khor dkar po kha T+wAM dkar :
lho 'khor ser po kha T+wAM ser :
nub 'khor dmar po kha T+wAM dmar :
byang 'khor ljang gu kha T+wAM ljang :
shar lho khra bo kha T+wAM khra :
lho nub khra bo kha T+wAM khra :
nub byang khra bo kha T+wAM khra :
byang shar khra bo kha T+wAM khra :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
nub byang dzaM lha gtso 'khor dgu //
nub byang phyogs nas gnas 'dir byon //
nub byang phyogs nas phywa dang g.yang //
bu yug bzhin du 'tshubs shing byon //
nub byang rlung lha'i phywa g.yang khug
/zhang zhung yul gyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
nub byang nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
byang shar gtso bo sku mdog nag :
lag na ral gri rdo rje 'dzin :
shar 'khor dkar po zla ba 'dzin :
lho 'khor ser po nyi ma 'dzin :
nub 'khor dmar po zla ba 'dzin :
byang 'khor ljang gu nyi ma 'dzin :
shar lho khra bo zla ba 'dzin :
lho nub khra bo nyi ma 'dzin :
nub byang khra bo zla ba 'dzin :
byang shar khra bo nyi ma 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
byang shar dzaM lha gtso 'khor dgu //
byang shar phyogs nas gnas 'dir byon //
byang shar phyogs nas phywa dang g.yang /
kha ba bzhin du 'bab cing byon //
byang shar dbang ldan phywa g.yang khug
/shaM b+ha la yi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
byang shar nor lha mched dgu la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
hU~M/
dzam lha sku mdog ser po la //
g.yas pas shing thog pU ra ser //
g.yon pas ne'u le rat+na skyug
/nor bu'i dbyibs 'dra sku lus rgyas //
sku stod dar dmar stod g.yogs dang //
sku smad dar ljang smad dkris can //
rigs bdag pad 'byung dbu la bzhugs //
gter bdag gnod sbyin dzaM b+ha la //
byang phyogs gser ri'i rtse nas byon //
phywa dang g.yang gi dngos grub ni //
rlung dmar bzhin du 'tshubs shing byon //
lcang lo can gyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
gter bdag dzaM lha ser po la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :
hU~M:
nor lha 'phags pa rmugs 'dzin ni :
sku mdog dmar po g.yas lcags kyu :
g.yon pas ne'u le 'dzin nas ni :
nor bdag po la 'chibs nas rgyug :
Ar+ya dzaM lha dmar po khyod //
pho brang lcang lo can nas byon //
phywa dang g.yang gi dngos grub ni //
glog dmar bzhin du 'khyug cing byon //
'dod khams gnas kyi phywa g.yang khug
/dar po'i dar g.yang 'dir khug cig :
btsan po'i btsan g.yang 'dir khug cig :
phyug po'i phyug g.yang 'dir khug cig :
'phan po'i 'phan g.yang 'dir khug cig :
g.yang rdzas 'di la bcud phob cig :
mda' dar 'di la 'od zug cig :
'phags pa rmugs 'dzin dmar po la //
g.yang bshos zas phud mchod gtor 'bul :
ja chang skyems kyis gsol zhing mchod :
g.yang rdzas tshogs kyis thugs dam bskang :
btsan phyug 'phan dar dngos grub stsol :

oM Ar+ya sarba dzaM b+ha la sa pa ri wA ra i daM ba liM ta kha kha khA hi khA hi :
ar+g+haM sogs /
pra tIts+tsha swA hA:
oM dzaM b+ha la dza len+d+ra ya sid+d+hi hU~M:
oM dzaM b+ha la dza len+d+ra ya d+ha na me d+hi sarba sid+d+hi hU~M:
oM dzaM b+ha la dza len+d+ra ya hU~M hrI:
sid+d+hi pha la hU~M hrI:
oM dzaM b+ha la ma ma sarba sid+d+hi hU~M:
oM dzaM b+ha la ya swA hA:
oM dzaM b+ha la dza len+d+ra ya sarba sid+d+hi pha la hU~M A:
oM dzaM b+ha la dza len+d+ra ya hU~M:
oM dzaM b+ha la dza len+d+ra ya d+ha na swA hA:
oM dzaM b+ha la dza len+d+ra ya swA hA:
oM AHhU~M bud+d+ha badzra rat+na pad+ma karma dzaM b+ha la sid+d+hi pha la hU~M:
oM dzaM b+ha la dza len+d+ra ya swA hA:
oM dzaM b+ha la dza len+d+ra ya hrIHd+ha na me d+hi hU~M swA hA:
hU~M:
bcom ldan dzaM lha nyer gcig la :
bkra shis rdzas rtags rin chen bdun :
bdag cag 'khor dang bcas pa yis :
mchod pa 'bul lo thugs dam bskang :
hU~M:
bcom ldan dzaM lha nyer gcig la :
'khor ba'i ma rig 'khrul pa yis :
ma shes thugs dang 'gal gyur to :
mthol lo bshags so sa ma ya :
oM sa ma ya :
AHsa ma ya :
hU~M sa ma ya :
oM Ar+ya dzaM b+ha la sa pa ri wA ra :
oM badzra satwa sa ma ya sogs nas /
satwa AH
'di yan tshar du thon byas la /
g.yang rdzas rnams sbyin bdag gis bkyags bcug pa mdun du 'khod la /
hU~M/
sku yi dngos grub kun gyi bdag
/dzaM lha dkar po'i bkra shis shog
/gsung gi dngos grub kun gyi bdag
/dzaM lha dmar po'i bkra shis shog
/thugs kyi dngos grub kun gyi bdag
/dzaM lha sngon po'i bkra shis shog
/yon tan dngos grub kun gyi bdag
/dzaM lha ser po'i bkra shis shog
/phrin las dngos grub kun gyi bdag
/dzaM lha ljang gu'i bkra shis shog
/mchog gi dngos grub kun gyi bdag
/dzaM lha nag po'i bkra shis shog
/thun mong dngos grub kun gyi bdag
/dzaM lha khra bo'i bkra shis shog
/sna tshogs dngos grub kun gyi bdag
/dzaM lha khra bo'i bkra shis shog
/dpal dang 'byor pa'i dngos grub bdag
/dzaM lha khra bo'i bkra shis shog
/de bzhin rigs kyi dngos grub bdag
/dbus kyi dzaM lha'i bkra shis shog
/rdo rje rigs kyi dngos grub bdag
/shar gyi dzaM lha'i bkra shis shog
/rin chen rigs kyi dngos grub bdag
/lho yi dzaM lha'i bkra shis shog
/pad+ma rigs kyi dngos grub bdag
/nub kyi dzaM lha'i bkra shis shog
/las kyi rigs kyi dngos grub bdag
/byang gi dzaM lha'i bkra shis shog
/dam tshig rigs kyi dngos grub bdag
/shar lho'i dzaM lha'i bkra shis shog
/sna tshogs rigs kyi dngos grub bdag
/lho nub dzaM lha'i bkra shis shog
/thams cad rigs kyi dngos grub bdag
/nub byang dzaM lha'i bkra shis shog
/'jig rten rigs kyi dngos grub bdag
/byang shar dzaM lha'i bkra shis shog
/'dzad med gter gyi dngos grub bdag
/dzaM lha ser po'i bkra shis shog
/ci bsam 'grub pa'i dngos grub bdag
/dzaM lha dmar po'i bkra shis shog
/ri rab gling bzhi'i dngos grub bdag :
dzam lha nag po'i bkra shis shog :
oM ye d+harmA sogs /
g.yang rdzas rnams ni mdzod dam bang bar sba //
'brog pa yin na brungs kyi snod du sba //
mchod pa rnams ni phyi la mi khyer bar //
nang mi rnams kyis dngos grub bya ba dang //
rta phyugs gal chen rnams la sbyin rung ngo //
zhag bdun lnga dang zhag gsum la sogs par //
'di nyid brgya tshar la sogs byas pa na //
rmi lam lo legs 'bru la longs spyod dang //
nor phyugs 'du dang dung 'bud nyi zla shar //
dkar gsum shing tog 'bru sna rin po che //
skyes pa bud med chas bzang dag gis ster //
de sogs rtags mtshan ngo mtshar 'byung bar 'gyur //
phan yon mi g.yang nor g.yang nyams pa sos //
shi chad god kha nyung zhing lo phyugs legs //
sgab 'phel sris sme snying stong god ngo zhi //
bag ma gtong len g.yang 'gugs g.yang skyabs dang //
spra rgan shi dang g.yang skar la song dang //
dbang thang gud dang skam 'gong sgab mi sos //
de dag kun la 'di nyid phan nges so //
pad+ma g.yang skyabs gser 'od g.yang skyabs sogs //
lung rgyun chad cing byin rlabs drod dang bral //
'di ni gnam chos mkha' 'gro'i kha rlangs can //
snyigs dus 'gro ba bsod nams mar 'grib dus //
phan phyir gu ru pad+ma 'byung gnas nyid //
dzaM lha so so'i sku ru sprul nas kyang //
sprul pa'i sku mchog mi 'gyur rdo rje la //
dzaM lha'i sgrub thabs mang du gnang ba rnams //
phyogs gcig ngag 'don 'grigs chags bsdebs pa 'di //
sprul sku nyid kyi bka' yis gnang ba'i phyir //
yul
phyogs nor nad 'jigs pa che ba'i skabs //
'di nyid bsgrig par bya 'o sems pa'i tshe //
nor nad mi 'byung nor nad kyis mi gnod //
ces pa'i sgra zhig nyams kyi skabs su grags //
de phyir rten 'brel legs snyam bsgrigs pa yin //
'gal ba mchis na nor lha'i tshogs la bshags //
dge bas 'gro kun bkra shis bde legs 'phel //
bde gshegs rin chen mang gi sku 'grub shog
/ces pa rA ga a s+yes bsgrigs pa 'o //
sarba dA mang+ga laM shu b+haM b+ha wan tu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
