@#//
bla ma'i thugs sgrub rtsa ba tshig bdun gyi dbang bskur bya tshul pad+ma'i lcug phran zhes bya ba bzhugs so //
na mo gu ru pad+ma saM b+ha bA ya /
tshig bdun rdo rje'i gsung gi sgrub thabs dang 'brel ba'i dbang bskur ba'i skabs su /
so so'i sgos sgrub rnams la sku gsung thugs kyi rten bkram pa'i mdun stegs bu khebs ldan gyi dbus su maN+Dal me tog gi tshom bu lha mdog dang mtshungs pa gcig bkod /
de steng khri'u'i khar rnam bum bcud ldan mgul chings kha rgyan dang bcas pa bzhag
/mdun dang g.yas g.yon du so so'i sku tsaka
/sngags byang dang phreng ba gnyis ka'am dbang phreng /
shel rdo /
rgyab ngos su gtor chen rin chen zur brgyad rgyan ldan /
dbang gong ma yod pa'i rigs la thod pa'i bdud rtsi mngar gsum dang chos sman sbyar ba /
rig ma'i gzugs brnyan rnams kyang bkod /
mdun ngos su sman gtor rak+ta /
chu gnyis nyer spyod bskor bsham bya /
sngon gtor tshogs kyi yo byad sogs phrin las la dgos pa rnams kyang tshogs par bya /
dril sgrub skabs dkyil 'khor ras bris yod na legs shing med na tshom bu lha grangs bkod dgos pa tsam las gzhan 'dra'o //
de nas gsol 'debs sngon du 'gro bas /
phrin las pad+ma'i sdong pos gzhung bsrang /
so so'i lha bskyed sgrub thabs pad+ma rgyas pa ltar sbyar /
spyan 'dren skabs 'don thabs pad+ma drwa ba ltar so sor bsgyur /
bdag mdun dbyer med du sgom pas chog kyang rtogs pa dman na bzlas pa'i skabs dzapa? khang dbye /
dbang bskur kho na'i skabs bzlas dmigs spyi 'gro phrin las dkyus su bstan pa dang /
bzla bya'i snying po rnams kyang rtsa bsnyen kho nas 'thus /
bum pa'i bzlas dmigs spyi ltar zur du bya /
mthar mchod bstod dang bum lha 'od zhu bya /
dbang bskur mang du sbrel skabs phrin las kyi grangs bzhin tshogs mchod grub na legs kyang /
mi 'grub na tshar rjes ma la tshogs tha ma'i bar du gtang /
las bum du rta mgrin dang 'khyil pa gang rung gi bskyed bzlas spyi ltar gyis byin brlabs /
rig pa'i me tog dor nas slob ma gzhug par gnang ba nod do //
de nas slob ma rnams sgo drung du khrus bya /
gral du 'khod nas bgegs gtor btang la srung mtshams bcad /
me tog bkye bsdu dang /
sems bskyed gsal gdab sngon du 'gro bas /
de la gang zhig gsan par bya ba'i chos kyi rnam grangs bsam gyis mi khyab pa mchis pa las /
'dir rgyu mtshan nyid kyi theg pa las kyang thabs mang dka' ba med pa sogs khyad par du mas 'phags pa 'bras bu lam byed gsang sngags rdo rje theg pa yin /
de la gangs can bod kyi ljongs 'dir 'gyur snga phyi'i dbang gis gsang sngags gsar rnying gnyis su grags pa'i snga 'gyur rnying ma la bka' gter dag snang gi babs so chen po gsum du bzhugs pa las 'dir phyi ma'i phyogs su gtogs pa  lags /
de la'ang rtsa gsum chos srung dang bcas pa'i rgyud lung man ngag ji snyed cig byung ba las 'dir byin rlabs kyi rtsa ba bla ma sgrub pa'i man ngag zab mo yin te /
de'ang phyogs dus rgyal ba sras dang bcas pa'i sku gsung thugs yon tan phrin las mi bzad pa rgyan gyi 'khor lo gcig tu bsdus pa'i bdag nyid o rgyan gyi slob dpon chen po pad+ma 'byung gnas nyid /
nam mkha' dang mnyam pa'i gdul bya ris su ma chad pa so so'i khams dbang bsam pa dang mthun par gang la gang 'dul gyi sku dang zhing khams phrin las kyi rol pa mtha' yas par snang bar mdzad pa ste /
'di nyid kyi gzhung las /
chos dbyings brjod bral sogs sgrub thabs kyi dbu nas 'byung ba ltar la /
kun las 'das pa'o :
zhes 'byung ba ltar /
chos sku'i zhing na pad+ma kun tu 'chang /
longs sku'i zhing na o rgyan tshe dpag tu med pa /
sprul sku'i zhing du gu ru mtsho skyes rdo rje ste bla ma sku gsum dang /
de bzhin du chos longs sprul gsum ngo bo nyid bde ba chen po dang bcas pa'i sku bzhi /
thod phreng rtsal 'chang rnam pa lnga /
'gro 'dul gu ru rigs drug
/sangs rgyas rabs bdun dang mtshungs pa'i gu ru rabs bdun /
sprul pa'i mtshan mchog brgyad /
'phrul mtshan nyi shu phrag gnyis /
mdo sngags kyi ston pa lnga bcu /
mtshan mchog brgya rtsa brgyad gtso bor gyur pa'i nam mkha'i rang bzhin gyi sgyu 'phrul rdo rje'i rol gar tshad med par bsgyur ba de dag re re la'ang sgrub pa'i thabs dang bskyed rdzogs kyi man ngag las kyi rim pa mang du mchis shing phal cher bod yul rje 'bangs rnams kyi dbang skal du bstsal pa las /
bla sgrub de dag thams cad kyi gzhi dang rtsa ba'am snying por gyur pa ni rdo rje'i tshig rkang bdun pa 'di nyid yin te /
gzhung las /
bdag nyid pad+ma sogs 'don thabs kyi gsham du yod pa ltar la /
'bras bur rdzogs :
zhes pa'i bstan don ltar yin la /
'di'i phan yon yang /
de ltar rdo rje'i sogs snga ma'i 'phros ltar /
dbyer med 'gyur :
zhes bsngags pa don dang ldan pa'i rdo rje'i tshig gcig las bye brag du mar 'phro ba'i sgrub thabs 'di'ang rigs thams cad kyi khyab bdag dpal ldan bla ma dam pa'i thugs rje dang bka' drin tshad med pa la bsten /
sangs rgyas gnyis pa gu ru rin po che'i byin rlabs kyi zegs ma tsam rgyud la zhugs pa'i mthu las legs par gtan la phab pa lags /
sgrub thabs 'di rnams la smin grol gyi gdams pa gnyis rer yod pa las thog mar bla ma chos sku kun tu 'chang gi smin byed kyi dbang bskur ba bsgrub pa la bdag nyid kyis sogs maN+Dal /
bla ma dang dkyil 'khor gyi gtso bo gnyis su med pa la mi phyed dad pa'i gdung shugs drag pos thal mo me tog dang bcas te gsol ba 'debs pa 'di'i rjes zlos /
rigs kun bdag po sogs dbang chog ltar yin pa kun la 'gre
/de ltar gsol ba btab pa la dam tshig gi mdo 'dri zhing gnang ba sbyin pa lags pas snyan gtod par zhu /
'dir zhugs sogs /
zhes dris pa'i lan gsol bar mos la 'di'i rjes zlos /
ma hA gu ru sogs /
rdo rje'i tha tshig bsgrag cing dam tshig bdud rtsi'i chu nan byin par mos shig
/ji snyed sogs /
de nas rgyud dag par bya ba'i slad du /
slob dpon dang dbyer med pa'i dkyil 'khor khyab bdag pad+ma kun tu 'chang /
phyogs dus kyi mchog gsum rtsa gsum kun 'dus kyi ngo bor bzhugs pa la /
bdag gzhan 'gro ba ma lus pa deng nas byang chub snying po la mchis kyi bar du skyabs su 'gro ba'i 'dun pas rjes zlos /
na mo :
rigs kun sogs phrin las ltar /
nam mkha' dang mnyam pa'i mar gyur rigs drug gis bsdus pa'i sems can thams cad rigs kun khyab bdag ma hA gu ru'i go 'phang la dgod par bya /
de'i ched du zab lam bla ma'i dkyil 'khor du zhugs nas rgyud smin cing grol byed kyi lam rim pa gnyis bsgom par bgyi'o snyam du smon 'jug byang chub mchog tu sems bskyed pa 'di'i rjes zlos /
bdag gzhan sogs /
gsag sbyang spel gsum gyi snying po bsdus pa yan lag bcu pa'i ting nge 'dzin kun rdzob dmigs pa'i rnam pa so so spyi dang mthun pa dang don dam rang byung rang gsal ye shes chen po'i dgongs klong du mnyam par bzhag pa zung du 'jug pas 'di'i rjes zlos /
khyab bdag sogs /
dbang gi gzhi dgod cing ye shes chen po'i byin rlabs dbab pa'i slad du sgo gsum gyi gnad gcun la dmigs pa 'di rtse gcig tu sgoms shig
/rtog tshogs sogs /
byin dbab /
su pra tiSh+Thas rab tu gnas /
de ltar ye shes pa dbab cing bstims pas khyed rang rnams ye shes kyi mkha' 'gro mar gsal ba de gnas gyur nas pad+ma kun tu 'chang gi skur gyur pa ni /
dag gsal\u0f8e
chags med\u0f8e
thabs shes sogs sa bon dor ba 'gre
/chos sku pad+ma kun tu sogs sgrub thabs ltar /
chen por bzhugs :
bla ma'i thugs las sogs bum dbang /
rgyas gdab rdzogs :
de'i rjes 'brel du khyad par gyi byin rlabs bya ba la sku'i byin rlabs sbyin pa'i slad du dmigs pa 'di ltar du mdzod /
sku dang sogs /
Shiny+tsa oM:
des phyi mtshan ma'i dkyil 'khor du bum pa'i dbang thob /
lus rtsa'i dri ma dag
/snang stong lha'i 'khor lor bsgom pa la dbang /
'bras bu sku rdo rje sprul pa'i sku thob pa'i skal pa can du byas pa'o //
bla ma dkyil 'khor gyi gtso bo yab yum snyoms par zhugs pa'i bde ba'i sgra dang dga' ba'i 'od zer gyis rgyal ba sras dang bcas pa'i thugs rgyud bskul /
de dag snyoms par zhugs pa'i byang chub kyi sems kyi bdud rtsi spyan drangs /
spyi bo nas rim par babs pa dang yab yum gyi bde rgyun gcig tu 'dres pa byang sems thod pa'i bdud rtsi dang ro gcig tu 'dres pa ljags thog tu byin pa'i mos pa mdzod /
A:
thabs shes sogs /
Shiny+tsa A:
lhag pa'i byang chub sems kyis lus gang /
rtsa rlung thig le ye shes kyi rang bzhin du byin gyis brlabs par mos shig
/rjes 'brel du gsung gi byin rlabs sbyin pa'i slad du dmigs pa 'di ltar du mdzod /
sngags phreng AHyig\u0f8e
Shiny+tsa A:
des nang lus kyi dkyil 'khor du gsang ba'i dbang thob /
ngag rlung gi sgrib pa dag
/grags stong rdo rje'i bzlas pa la dbang /
'bras bu gsung rdo rje longs sku 'grub pa'i skal pa can du byas pa yin no //
mtshan nyid dang ldan cing gzugs dang lang tsho'i mdzes pa phul du byung ba'i rig ma phyag tu byin par mos shig
/ho :
rgyal kun dam tshag\u0f8e
Shiny+tsa hU~M:
de ltar byin pa'i phyag rgya mo dang 'du shes gsum ldan gyis snyoms par zhugs pas yas bab rgyu dang mas brtan 'bras bu'i dga' ba rim par skyes pa'i mthar 'pho med lhan cig skyes pa'i bde chen gyi ye     shes nyams su myong bar mos shig
/rjes 'brel thugs kyi byin rlabs sbyin pa'i slad du dmigs pa 'di bzhin du mdzod /
phyag mtshan hU~M\u0f8e
Shiny+tsa hU~M:
des gsang ba b+ha ga'i dkyil 'khor du shes rab ye shes kyi dbang thob /
yid thig le'i sgrib pa dag
/rig stong bde ba chen po bsgom pa la dbang /
'bras bu thugs rdo rje chos sku 'grub pa'i skal pa can du byas pa yin no //
sngar dpe las skyes pa'i phyag rgya'i ye shes kyis mtshon byed du byas nas mtshon bya ka dag spros pa dang bral ba'i gnas lugs de kho na nyid kyi ngang du mnyam par zhog cig
a ho :
smra med\u0f8e
a a a :
sems kyi ngo bo stong pa chos sku
/rang bzhin gsal ba longs sku
/rtsal snang 'gag med du shar ba sprul sku ste sku gsum ngo bo rang gi sems la rdzogs pa ngo sprad pas rig pa rtsal gyi dbang chen thob par mos shig
/hrI:
ngo bo\u0f8e
Shiny+tsa hU~M:
rjes 'brel ye shes yongs rdzogs kyi byin rlabs sbyin pa'i slad du dmigs pa 'di ltar du mdzod /
byin rlabs hrIHyig\u0f8e
Shiny+tsa hrI:
des snang srid rdzogs pa chen po'i dkyil 'khor du dbang bzhi pa thob /
sgo gsum cha mnyam 'pho ba'i sgrib pa dag
/ka dag dang lhun grub kyi ye shes bsgom pa la dbang /
'bras bu ye shes rdo rje ngo bo nyid sku 'grub pa'i skal pa can du byas pa yin no //
de rnams kyis rtsa ba'i dbang bskur rnams legs par grub pa lags /
slar yang gtor ma la brten pa'i dbang bzhi yongs rdzogs bya ba la dmigs pa 'di ltar du mdzod /
gtor snod ye shes\u0f8e
Shiny+tsa hrI:
gtor ma'i lha 'od du zhu nas khyed rang rnams la thim /
gtor ma bdud rtsi'i rgyun du gyur pa ljags la myangs pas thun mong dang mchog gi dngos grub stan thog gcig tu thob par mos shig
/dbang bskur de dag thams cad kyi grub mtha' rang byung ye shes chen po lam du lhong dgos pas ngo sprod zab mos dgongs pa'i gding gdod ma'i dbyings su bskyal pa lags pas tshig 'di'i don rjes su rtogs nas mnyam par 'jog par zhu /
a :
thog mtha' med pa\u0f8e
a a a :
shis pa brjod /
des bla ma chos sku kun tu 'chang la bsten pa'i smin byed kyi dbang bskur ba song nas grol byed kyi gdams pa 'bog pa la /
khrid kyi rim pa spyir 'jug pa'i sngon 'gro dang rjes kyi bya ba /
dngos gzhi so so'i bskyed rdzogs kyi khrid rnams rim par 'byung ba'i thog mar spyi la gces pa'i sngon 'gro ni rtsa ba'i gzhung las 'di skad du /
sngon 'gro bsam gtan sogs 'di rigs thams cad sgrub thabs su gsal /
brtson 'grus gces :
zhes 'khor ba la zhen log dang snying nas nges par 'byung ba'i blos bskul te skyabs su 'gro ba dang byang chub mchog tu sems bskyed pa'i lhag bsam rnam par dag pas lam gyi gzhi bzung /
rdo rje theg pa'i zab lam mtha' dag gi gnad don snying por dril ba bla ma'i mos gus la gnad du bsnun te lam gyi dngos gzhi la 'jug par bstan pa lags /
dngos gzhi la thabs bskyed pa'i rim pa dang /
shes rab rdzogs pa'i rim pa gnyis /
dang po la'ang bskyed bzlas kyi rnal 'byor gnyis su yod pa las /
dang po bskyed pa lha'i rnal 'byor sgom pa'i tshul ni 'di lta ste /
dag gsal chos sogs nas /
chen por bzhugs :
zhes 'byung ba ltar lags /
gnyis pa bzlas pa sngags kyi rnal 'byor yang /
ting 'dzin sogs nas /
chen por sba :
zhes 'byung ba ltar ngag dang yid kyi bzlas pa bya /
gsum pa rdzogs rim ting nge 'dzin gyi rim pa ni /
rdzogs rim sgo sogs  nas /
zad par 'gyur :
zhes pa'i don rgyas pa rdzogs chen ka dag gi khrid gzhung rnams su 'byung ba ste 'dir sa bcad tsam du dril bar snang /
de nas gnyis pa bla ma longs sku tshe dpag med pa la'ang smin grol gnyis su yod pa las dang po smin byed kyi dbang bskur gsan pa'i yon du dmigs te maN+Dal 'bul /
mtshams sbyor mdor bsdus tsam dang phal cher gzhung nyid bklags pas 'thus /
sku gsum /
sku bzhi la gong ma'i dbang gsum sbyar /
mtshan brgyad las yo ga gsum dang bla ma yid nor la sbyar /
thor bu'i skor las rdo rje drag rtsal phyin sgrub thabs lnga la sbyar /
de rnams las gzhan pa'i sgrub thabs rnams la sbyar mi dgos so //
mthar /
des bla ma longs sku tshe dpag med la bsten pa'i smin byed kyi dbang bskur ba song nas grol byed kyi gdams pa la /
bskyed sngags rdzogs pa'i rnal 'byor gsum las /
dang po bskyed pa lha'i rnal 'byor sgom pa'i tshul ni 'di lta ste /
kun khyab ye shes sogs gong gis 'gres chog
/dbang gi grangs mang nyung gang byed kyang grub mtshams su /
dam tshig khas blang /
gtong rag maN+Dal /
lus 'bul /
dge bsngo bcas spyi ltar bya /
slob dpon gyis tshogs la rol cing lhag ma gtang ba nas shis brjod kyi bar yang las byang ltar byas pas grub bo //
'di la srung ma'i gtor 'bul bde chen rgyal mo'i mchod gsol re gal che zhing tshogs las byang gi grangs ltar mi 'grub na dgong mo dbang ji tsam grub pa'i rjes ma kho nar tshogs tshar gcig byas pas 'thus /
nyams len 'brel 'jog tsam 'dod pa la dril sgrub kyi dbang dang de'i sgrub thabs kho nas kyang go chod la /
de'i dbang bskur ba'i skabs dkyil 'khor ras bris yod na legs /
med na tshom bu lha grangs bkod /
gshom gzhan snga ma rnams dang 'dra /
dbang sgrub la phrin las dang dril sgrub sprad pas bsgrub /
dbang bshad skabs /
sgrub thabs 'di rnams la rigs so sor sgrub pa dang spyir dril te sgrub pa gnyis su yod pa las 'dir spyi dril bla ma yongs rdzogs dkyil 'khor gcig tu sgrub pa'i smin byed kyi dbang bskur ba la /
zhes brjod /
gsol gdab skabs /
gu ru chaiga'i /
zhes par /
bla ma yongs rdzogs dbang bskur stsol :
ces dang /
byin 'beb rjes lha bskyed la /
ye shes bstims pas mkha' 'gro'i sku :
gnas 'gyur gu ru kun 'dus kyi :
dkyil 'khor yongs rdzogs gyur pa ni :
ye shes rang snang las grub pa :
sogs nas /
pho brang dbus kyi pad zla la :
dkyil 'khor kun gyi khyab bdag mchog :
sogs nas /
brkyang bskum gar gyi rol pas bzhugs :
zhes pa'i bar dkyil 'khor yongs rdzogs gsal gdab /
bla ma'i thugs las 'od 'phros pas :
sogs bum dbang bskur /
snying po'i sngags rnams dril sgrub ltar tshang bar brjod /
sku dbang sogs la /
oM:
gu ru kun 'dus dkyil 'khor pa'i :
zhes bsgyur /
mchog dbang gsum yang sbyar /
gtor dbang skabs /
gtor ma gu ru kun 'dus kyi :
dkyil 'khor yongs rdzogs gsal ba yi :
zhes dang /
bskur tshig la /
che ba'i che mchog bla ma yongs rdzogs lha :
zhes kha bsgyur dgos /
lha bskyed sbyor tshul 'di bzhin sger sgrub skabs 'phrul mtshan bzhi bcu /
ston pa lnga bcu /
mtshan brgya'i sgrub thabs rnams la'ang rigs 'gre shes par bya /
chos bka' cha tshang don du gnyer ba la yum bka'i dbang bskur zur gsal dang /
de mthar bde chen rgyal mo'i bka' gtad kyang sbrel bas cha tshang bar 'gyur ro //
zhes pa'ang don du gnyer ba rnams kyi bzhed don ltar gdams ngag 'beb pa pos zin khyug tu spel ba dge legs 'phel //

//
