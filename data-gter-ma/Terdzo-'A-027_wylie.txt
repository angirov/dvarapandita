@#//
thugs rje chen po 'khor ba las sgrol gyi gter srung gtor 'bul rgyun khyer bzhugs //
na mo gu ru lo ke shwa ra ya /
zab chos 'di nyid kyi gter srung gtor 'bul mdor bsdus byed na /
zangs lcags snod du mgon po lcam dral la dmar gtor che chung gnyis /
de rgyab lha klu rgyu skar rgyal chen rnams la dkar gtor bzhi /
gza' dang 'jigs byed rnams la dmar gtor gnyis bcas phyogs bsdus su bkod cing mtheb skyus bskor /
snod gzhan du dbus su dpal lhar 'brang rgyas dkar po /
mtha' skor du shan par gru gsum ra mgos mtshan pa /
srin bshos rtser ra shas brgyan pa /
mA ra'i gru gsum snying gis brgyan pa /
gza' gtor gru gsum mig gis mtshan pa /
klu bshos dkar po sbrul dkris can /
thang lhar dkar gtor rnams bshams la bsang sbyang /
stong pa'i ngang las rlung me thod pa'i sgyed bu gsum la gnas pa'i ye shes kyi ka pA la stong gsum dang mnyam pa'i nang du sha lnga bdud rtsi lnga gtso bor gyur pa'i bza' bca' btung ba ldag gzhib 'dod yon lnga'i phung po zad mi shes par gyur /
oM AHhU~M hoH
lan gsum /
bdag nyid 'phags pa'i thugs ka'i 'od zer gyis bka' srung gter srung 'khor dang bcas pa skad cig gis spyan drangs par gyur /
hU~M:
chos dbyings skye med dbyings las ma g.yos kyang :
khams gsum bstan pa'i ru dra bsgral ba'i phyir :
mgon po lcam dral dpal mgon bdun cu'i tshogs :
thugs dam dbang gis gnas 'dir gshegs su gsol :
hrI:
sangs rgyas bstan pa gnyan po bsrung ba'i phyir :
slob dpon pad+ma'i spyan sngar khas blangs pa :
dpal gyi lha mo shan pa ra yi mgo :
lang+ka mgrin bcu mA ra snying zan dang :
gza' gdong snying rkun nA ga ti pa tsa :
thang lha gangs btsan 'khor dang bcas pa rnams :
'dir gshegs dgyes pa'i gdan la gzhugs su gsol :
spos dang me tog mar me zhal zas dang :
sgra snyan gu gul dkar nag dud pas mchod :
rmad du byung ba'i bdud rtsi rak+ta dang :
'dod yon longs spyod rgyan gyi gtor ma 'bul :
rgyan gyi dam rdzas mchod pa sna tshogs dang :
spyan gzigs dkor cha mthun pa'i rten tu 'bul :
gang dmigs bcol ba'i las kun 'grub par mdzod :
oM shrI ma hA kA la de bI kA li de ba nA ga gra ha nak+Sha tra b+hai ra ba da sha dika ma hA rA tsa shrI nA tha e ka ha ta ri sa pa ri bA ra i daM ba liM ta kha kha khA hi khA hi :
ma hA rak+ta kiM ni ri ti su ra go ro tsa na kha kha khA hi khA hi :
zhes lan gsum gyis mgon po lcam dral dpal mgon bdun cu la 'bul /
dpal lha la /
oM shrI de bI sarba sa ma ya tsit+ta hrIM hrIM dzaHhU~M phaT:
i daM ba liM ta kha kha khA hi khA hi :
shan pa la /
oM muN+Da ka sa ye tshA ga sa ma ya tsit+ta hrIM hrIM hU~M phaT:
i daM\u0f8e
srin po la /
oM rak+sha rA tsa rak+sha sarba sa ma ya hU~M phaT:
i daM\u0f8e
mA ra snying zan la /
oM tsit+ta kha ho mA ra tri ba liM ta kha kha khA hi khA hi :
gza' la /
rak+sha rA hu la pa sha mi g+hi hrIM hrIM dza :
ma hA ba liM ta kha kha khA hi khA hi :
klu la /
nA ga rA tsa nag po ti pa tsa sa pa ri bA ra i daM ba liM\u0f8e
thang lha la /
oM de ba tsan+t+ri nA ga tsit+ta sa ma ya hrIng hrIM dzaHdza :
i daM\u0f8e
zhes gtor sngags btags pa lan gsum res phul /
shrI ma hA kA la dpal 'bar dbang phyug chen po /
ma gcig srid gsum bdag mo /
lha chen brgyad /
klu chen brgyad /
gza' chen brgyad /
phyogs skyong bcu /
'jigs byed dgu
/rgyu skar nyer brgyad /
rgyal chen bzhi /
'khor g.yog sprul par bcas pa rnams dang /
chos skyong ma gcig dpal lha /
bka' sdod shan pa ra mgo
/srin po lang+ka mgrin bcu /
las mkhan mA ra snying zan /
gza' gdong snying rkun nag po /
klu rgyal nA ga rak+sha /
dge bsnyen thang lha gangs btsan la sogs te dam pa chos skyong ba'i srung ma 'khor dang bcas pa rnams kyis mchod sbyin gyi gtor ma rgya chen po 'di bzhes la /
sangs rgyas kyi bstan pa srungs sogs spyi ltar phrin las bcol /
hU~M:
srin po'i gzugs kyis gdug pa can :
tshar gcod byang chub sems dpa' ste :
grong khyer sum brtsegs 'jigs byed pa :
dbugs dbyung khyod la bdag bstod do :
dpal ldan lha mo srid gsum bdag :
gdug pa'i kha rlangs dgra bgegs 'joms :
rnal 'byor dam ldan bu bzhin skyong :
srid gsum bdag mo khyed la bstod :
lcam dral yab yum bka' nyan pa'i :
lha klu gza' dang phyogs skyong dang :
rgyal chen 'jigs byed rgyu skar gyi :
lha mo bcas la bdag bstod do :
hU~M:
rnam dag mkha' dbyings bde chen nas :
ye shes mkha' 'gro dpal lha mo :
bdud dpung 'dul zhing dngos grub dpal :
bde gter phrin las mnga' bdag mo :
rigs rnams kun 'dus khyed la bstod :
hU~M:
khams gsum dbang phyug stobs po che :
'dod dgur dbang sgyur thogs pa med :
zhi rgyas dbang drag las kun sgrub :
rgyal ba'i bstan srung khyod la bstod :
hU~M:
bstan pa srung ba'i dam tshig can :
srin po'i rgyal po lang+ka'i bdag :
phyi nang bka' yi bya ra ba :
pho nya bka' sdod bcas la bstod :
hU~M:
sangs rgyas bstan pa srung ba'i dam tshig can :
gdug pa'i ru dra ma lus sgrol mdzad pa :
mA ra snying zan shugs drag rdzu 'phrul can :
dbang phyug las mkhan khyod la bdag bstod do :
hU~M:
sangs rgyas bstan pa skyong mdzad pa :
rdo rje 'chang gi bka' bzhin du :
legs nyes kun gyi stangs 'dzin zhing :
bstan pa srung mdzad mthu bo che :
lha srin sde brgyad kun gyi gtso :
'jig rten khams kyi drag rtsal can :
skye 'gro'i srog la rngams mdzad pa :
gza' bdud 'khor dang bcas la bstod :
hU~M:
rgya mtsho rba klong 'khrugs pa'i klong rum nas :
klu yi rgyal po nA ga ti pa tsa :
mthu stobs rtsal ldan sgrub mchog bu bzhin skyong :
dngos grub kun 'byung khyed la bdag bstod do :
hU~M:
lha btsan dgra lha'i rgyal po che :
yum chen sman btsun lcam gcig ma :
sprul pa las mkhan 'bum sde'i tshogs :
'khor dang bcas la bdag bstod do :
gzhan yang bstan pa srung mdzad pa'i :
lha srin sde brgyad dregs pa'i tshogs :
chos byed sgrub po skyong mdzad pa'i :
mthu ldan rnams la bdag bstod do :
sngon tshe rgyal ba'i bka' bzhin du :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
ces bstod la /
gats+tsha gats+tsha swa b+hA bA nAM/
zhes gshegs su gsol lo //
zhes pa'ang nyer mkho'i ched du pad+ma gar dbang phrin las 'gro 'dul rtsal gyis gter gzhung las btus pa dge legs 'phel ///
/
