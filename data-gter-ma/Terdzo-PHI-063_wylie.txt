ye shes rab 'bar las :
rdo rje brtsegs pa srung ba'i rim pa ni :
'gro 'dul he ru ka la phyag 'tshal lo :[ \u0f88\u0f88\u0f88\u0f88 ]ye shes rab 'bar rtsa rgyud las byung zhing :
gang 'dul thabs mkhas 'gro 'dul cha rkyen du :
lha 'dre'i 'tshe ba srung ba'i 'khor lo ni :
rdo rje brtsegs pa sra ba'i go cha'o :
sa ma ya :
mu khyud drug ldan gsum par rtsibs brgyad bcas :
lte bar sku gsung thugs snying 'dod gsol spel :
mu khyud gnyis gsum zhi drag spel tshig bcas :
rtsibs brgyad me dbal rtse mo sdig pas mtshon :
phyi rim mu khyud drag sngags so lnga pa'i :
sham dang rtsibs mchan gang srung 'dod pa spel :
phyi rim rten 'brel dbyangs gsal me ris bskor :
bri ba'i rdzas ni rgya snag bzang po drug :
byugs pa'i rdzas ni pany+tsa a mr-ita :
dmigs su kha bsgyur gza' la spos dkar dang :
rgyal por gu gul klu la gla rtsi dang :
btsan la shu dag gnyan la khyung lnga byug :
rab gnas brtan bzhugs byin 'bebs gnas su bzhugs :
dam tshig che yon drod sbyar dag snang bskyed :
snyigs dus 'gro ba'i zug rngu sel phyir te :
skal ldan rjes 'jug rnams kyis spyod par shog :
sa ma ya :
drag po srog bdag gis srungs shig :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :
zhes gnam chen brag dkar nas spyan drangs pa'i shog ser las /
klong gsal snying pos khol ri sgrub khang rtser bshus pa'i yi ge'i mthun rkyen bkra shis blo gros kyis so ///
/
