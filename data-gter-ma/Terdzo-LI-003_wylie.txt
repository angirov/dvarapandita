rdzogs pa chen po gsang ba snying tig yang zab bsdus pa'i snying po las /
bla ma brgyud pa'i gsol 'debs bzhugs so //
A+o~M AHhU~M/
chos sku stong nyid mtha' bral zhing khams su //
rgyal ba'i spyi mes kun bzang yab yum la //
gsol ba 'debs so mkhyen brtse'i spyan gyis gzigs //
rang byung rang rig chos nyid snying po'i don //
da lta nyid du rtogs par byin gyis rlobs //
lhun grub rang gsal 'od lnga'i pho brang du //
zhi khro rab 'byams rigs lnga'i sangs rgyas la //
gsol ba\u0f8e
rang byung rang gsal 'od gsal snying po'i don //
da lta nyid du rtogs par byin\u0f8e
dri med dga' ldan brtsegs pa'i zhing khams su //
rigs drug rgyal ba rdo rje 'chang chen la //
gsol ba\u0f8e
'khor 'das gzhi grol sems nyid chos sku'i klong //
da lta nyid du rtogs par byin\u0f8e
'og min chos kyi dbyings kyi pho brang du //
ye shes sgyu ma rdo rje sems dpa' la //
gsol ba\u0f8e
lhun grub chos dbyings 'od gsal chen po'i gnas //
da lta nyid du bgrod par byin\u0f8e
dur khrod chen po me ri 'bar ba ru //
gsang ba'i bdag po phyag na rdo rje la //
gsol ba\u0f8e
tshe gcig lus gcig sgrub pa'i sangs rgyas lam //
da lta nyid du phyin par byin\u0f8e
'phags yul zhing khams ri bo snang byed du //
rdor sems sprul pa dga' rab rdo rje la //
gsol ba\u0f8e
gdos bcas phung po mi snang 'od lus su //
da lta nyid du grol bar byin\u0f8e
rab rngam dur khrod so sa gling chen du //
'jam dbyangs sprul pa many+dzu mi tra la //
gsol ba 'debs so mkhyen brtse'i spyan gyis gzigs //
'khor ba sdug bsngal rgya mtsho chen po las //
da lta nyid du grol bar byin\u0f8e
rgya nag dur khrod chen po bsil byed du //
spyan ras gzigs sprul dpal gyi seng ge la //
gsol ba\u0f8e
myang 'das lam ston gsung rab rgya mtsho'i gling //
da lta nyid du bgrod par byin\u0f8e
gnas mchog dam pa b+ha sing dur khrod du //
mchog gi dngos grub brnyes pa'i ye shes mdo //
gsol ba\u0f8e
mchog dang thun mong dngos grub ye shes gter //
da lta nyid du brnyes par byin\u0f8e
rgya nag ri bo rtse lnga'i pho brang du //
gnas lnga'i paN chen bye ma mu tra la //
gsol ba\u0f8e
chos nyid mngon sum snang ba rnam pa bzhi //
da lta nyid du 'byong bar byin\u0f8e
zur mkhar rdo yi mchod rten yang dben du //
chos kyi rgyal po khri srong yab sras la //
gsol ba\u0f8e
'phags nor bdun ldan chos kyi rgyal srid mchog
/da lta nyid du zin par byin\u0f8e
gtsigs kyi khang bu zhwa yi lha khang du //
nyang gi ban de ting 'dzin bzang po la //
gsol ba\u0f8e
nyin mtshan 'khor yug 'od gsal chen po'i ngang //
da lta nyid du 'byong bar byin\u0f8e
rgyal bas lung bstan snang rtse'i 'dun sa ru //
rdzogs chen bka' babs 'od gsal sgyu ma la //
gsol ba\u0f8e
sa lam rtags rdzogs tshe gcig sangs rgyas sar //
da lta nyid du bgrod par byin\u0f8e
spyi gtsug bde chen dag pa'i zhing khams su //
bka' drin mnyam med rtsa ba'i bla ma la //
gsol ba\u0f8e
gdod nas rang byung rang sems chos sku'i zhal //
da lta nyid du mthong bar byin\u0f8e
rang lus dag pa rgyal ba'i pho brang du //
yi dam zhi khro sgrub pa bka' brgyad la //
gsol ba\u0f8e
bskyed rdzogs mthar phyin rdo rje gsum gyi don //
da lta nyid du 'grub par byin\u0f8e
gsang ba'i don bsdus myur lam pho brang du //
dam chos snying tig yang zab bsdus pa la //
gsol ba\u0f8e
brgyad khri bzhi stong theg dgu'i dgongs don rnams //
da lta nyid du rtogs par byin\u0f8e
snying nye las myur rtsal chen pho brang du //
zhwa yi mgon po skyes bu dam can la //
gsol ba\u0f8e
dgra bgegs nad gdon bar chad nyer 'tshe'i tshogs //
da lta nyid du zhi bar byin\u0f8e
dam tshig gtsang ldan sprul sku'i zhing khams su //
'dus pa'i mched lcam rdo rje spun rnams la //
gsol ba\u0f8e
dag snang nges 'byung skyo shas snying rus re //
da lta nyid du skye bar byin\u0f8e
gzhan yang phyogs bcu'i rig 'dzin rgyal sras dang //
nyan rang 'phags tshogs lam zhugs gang zag dang //
mdo sngags nyams len chos mdzad thams cad la //
snying nas gsol ba skyo dub med par 'debs //
thugs rjes gzigs shing byin\u0f8e
kyi hud bdag 'dra sdug bsngal yun ring mnar //
thugs rje can khyod brtse bas phyag rkyong 'tshal //
sdug bsngal zug rngu bzod dka' 'di nyid las //
da lta nyid du drang bar mdzad pa dang //
thugs rje'i zhal chab nyid kyis bsil bar mdzod //
bskyed rdzogs dbang lung gdams khrid zab gnad rnams //
'jug tshul ma nor tshul bzhin nyams blangs nas //
'grub cing rtags thon de nyid don rig ste //
'bad cing brtson 'grus nyin mtshan dbyer med par //
don gnyis lhun rdzogs dgongs don rig par shog
/khyad par 'od gsal gsang ba snying tig gis //
bgrod lam nye ba'i lus sems ngag yid gnad //
mi 'gul gsum bcas snang ba bzhi po yi //
lam rtags mthar phyin 'od phung chen po'i klong //
tshe 'di nyid la bgrod par byin gyis rlobs //
rang bzhin rnam par dag pa'i dge ba 'dis //
ma gyur khams gsum sems can ma lus pa //
'dod chags zhe sdang dug gsum las dbang gis //
rigs drug sdug bsngal nyam thag gzir ba rnams //
sgrib gnyis sbyangs nas tshe gcig sangs rgyas shog
/ces pa 'di rdzogs pa chen po gsang ba snying tig yang gsang bsdus pa'i bla ma brgyud pa rnams la gsol ba 'debs pa'i rim pa /
rang bzhin rdzogs pa chen po'i rnal 'byor pa 'od gsal sgyu ma gter bzhad rtsal gyis rang nyid gus pa'i sgo nas sbyar ba dge legs 'phel /
yi ge pa ni 'od gsal tshul khrims kyis bgyis pa'o //
d+ha thim ///
/
