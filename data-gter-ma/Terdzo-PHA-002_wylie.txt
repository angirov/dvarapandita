na mo gu ru badzra pad+mA ka ra ya :
dus ngan snyigs ma'i sems can thams cad nad kyi 'jigs pa las skyob pa'i man ngag gu ru drag po mthing ga'i sgrub thabs zab mo dgongs pa'i gter las phyung ste 'gro ba'i don dus la babs tshe bkod par byas so :
had+ha sa ma ya rgya rgya rgya :
na mo gu r+ya pad+ma badzra ye :
chos sku snang ba mtha' yas nyid :
ma rungs gdug pa 'dul ba'i phyir :
pad+ma 'byung gnas thod phreng rtsal :
dus ngan gdug 'dre 'dul phyir du :
karma drag por khros pa'i sku :
ma rungs tshar gcod dam sri'i gshed :
snyigs ma'i 'gro la dpal du shar :
sgrub thabs mkha' 'gro'i snying khrag 'di :
mu khri btsan po khyod la gtad :
ma 'ongs nyi shu kha ral dus :
'dre srin mngon rgyug 'gro la 'tshe :
mi nor nad gdon dgra yis 'jigs :
de dus khyed kyi sprul pa yis :
'di spel 'gro ba'i bar chad sel :
skal ldan las can rnal 'byor rnams :
spros med rgyun gyi rnal 'byor bsgom :
chos byed srog gi go char shog :
sa ma ya rgya rgya rgya :
dkon mchog gsum dngos pad+ma 'byung :
snying nas 'gro kun skyabs su mchi :
mar gyur dus gsum sems can rnams :
sangs rgyas thob par sems bskyed do :
lan gsum /
oM swa b+hA ba sogs /
rang sems ka dag rdzogs pa chen po'i klong las :
rang rtsal 'gag med kyi rang mdangs :
nam mkha' las sprin ldang ba lta bu :
gu ru drag po sku mdog mthing nag zhal gcig phyag gnyis khro zhing gtum pa :
phyag g.yas gnam lcags rdo rje rtse dgu pa me dpung mtshon cha'i thog ser 'beb pa :
gnod byed dam sri rgyal 'gong rdul du brlag pa :
g.yon gnam lcags kyi sdig pa mgo dgu rwa bco brgyad dang ldan pas dgra bgegs dam sri hab hab tu gsol zhing rjes med du brlag pa :
zhe sdang me ltar 'bar ba 'dzin pa :
dbu skra ral pa dmar pos bar snang khengs pa'i gseb nas khro tshogs mtshon cha char ltar 'beb pa thod skam lngas dbu la brgyan pa'o :
sku la dur khrod kyi chas brgyad dang ldan pa :
zhabs gnyis rgyal bsen pho mo mnan pa :
bskal pa'i me dpung 'bar ba'i klong na bzhugs pa :
khams gsum dbang du sdud cing srid gsum zil gyis gnon pa :
bdud dang log 'dren thams cad tshar gcod pa :
g.yas su yak+sha me dbal dmar smug g.yas tho ba dang g.yon lcags kyu 'dzin pa :
cha lugs gtso bo lta bu :
g.yon du khros ma nag mo gri gug thod khrag bsnams pa :
sku mdog mthing nag khro mo'i chas kun rdzogs pa :
mdun du lcags sdig nag po rgyal bsen dam sri zas su za ba :
rgyab tu thang lha rdo rje 'bar ba mthing nag :
g.yas ral gris rgyal 'gong srog rtsa gcod cing :
g.yon dam sri'i tsit+ta zhal du gsol ba :
khro gtum 'jigs su rung ba rta nag la zhon pa :
steng du ye shes bya khyung nag po ral gri'i gshog pa :
spu gri'i mjug ma :
mchu sder dang rwa rtse nas bskal pa'i me 'bar ba :
klu rigs dang nad bdag pho mo zas su za ba :
sgro gseb las rdo rje mtshon cha'i me char 'beb pa :
phyag g.yas rdo rje dang g.yon dug sbrul zhal du gsol ba :
srid gsum zil gyis gnon pa'o :
gtso bo'i gnas gsum oM AHhU~M las 'od zer 'phros pas /
rnga yab zangs mdog dpal gyi ri bo nas bsgoms pa dang 'dra ba'i ye shes pa'i lha tshogs 'khor dang bcas pa spyan drangs badzra sa ma ya dza :
dzaHhU~M baM ho :
dam tshig pa dang gnyis su med par gyur :
slar yang thugs ka nas 'od zer 'phros pas phyogs bcu'i sangs rgyas byang sems zhi khro'i lha tshogs thod phreng sde lnga yab yum gyi rnam par spyan drangs :
sku gsung thugs kyis byin gyis brlabs :
ye shes lnga yi dbang bskur :
dbang rtags su rigs kyi bdag pos dbu brgyan par gyur :
rang gi thugs kar ye shes sems dpa' pad+ma badzra sku mdog mthing ga rdo rje dang dril bu bsnol thabs su 'dzin pa yum man+dA ra ba la 'khyud pa :
longs sku'i cha lugs rdzogs pa :
mtshan dang dpe byad kyis brgyan pa'i thugs kar zla ba dang nyi ma'i steng du ting 'dzin sems dpa' thugs srog hU~M yig mthing ga la sngags phreng g.yas su 'khor ba las 'od zer mthing nag 'phros :
phyogs bcu'i sangs rgyas mchod :
byin rlabs nus mthu bsdus te thugs kar thim :
'od zer phyi snod 'jig rten nang bcud rigs drug sems can gzugs can gzugs med thams cad la phog :
sdug bsngal sdig sgrib sbyangs :
ma rungs gdug pa can tshar bcad :
tshe bsod mthu stobs nus pa thams cad bsdus nas thugs srog sngags phreng la thim pas sngags kyi rang sgra 'brug stong dus gcig ldir ba lta bu'i sgra sgrog pas :
phyi snod 'jig rten thams cad gzhal yas khang :
nang bcud sems can gu ru drag po'i skur gyur :
sgra grags thams cad drag po sngags kyi sgra :
dran rtog thams cad thugs blo 'das ka dag rdzogs pa chen po'i klong nas 'khor 'das dbyer med skye 'chi 'gro 'ong bral ba nam mkha' lta bu'i ngang nas gzungs sngags grags stong 'brug sgra lta bu bzlas par bya'o :
zhi bsnyen bzla ba ni :
zla gdan thugs srog la dmigs :
oM pad+ma badzra hU~M:
'bum phrag drug gam bzhi bzlas pas 'grub :[  \u0f88\u0f88\u0f88  ]drag sngags nyi gdan thugs srog la dmigs :
oM AHhU~M artsig nirtsig na mo b+ha ga ba te hU~M hU~M phaT:
'bum phrag gsum mam bzhi bzlas 'grub :
'khor rnams la :
oM khroM ga ru Da hU~M phaT:
khyung :
oM badzra hU~M:
yak+sha hU~M:
me dbal :
rak+sha hU~M:
sdig pa :
oM badzra b+hA rA hI hU~M phaT:
khri'am stong bzlas pas 'grub :
khros ma :
oM badzra 'bar ba rtsal rA tsa big+h+nAn mA ra ya phaT:
brgya phrag bzla :
thang lha :
sde brgyad gzir na :
a ya ma du ru tsa sha na sa ma ya hU~M hU~M phaT phaT b+h+yo b+h+yo :
zlog zlog :
b+h+yo zlog cig :
byad ma rbod gtong sdang dgra gnod byed dam sri pho mo nad bdag yams bdag yul 'dre 'byung po mtha' yi dmag dpung nad mug mtshon 'khrugs thams cad mA ra ya phaT:
zlog zlog :
nan nan :
kha thaM kha chings :
lan brgya'am nyer gcig bzla :
las tshogs rim pa gzhan du shes :
mthar ni bdag lus snod bcud kun :
skye med yi ge hU~M la thim :
dmigs med ka dag klong du thim :
gdod ma'i kun bzang mngon gyur shog :
sa ma ya :
rgya rgya rgya :
sbas rgya :
gab rgya :
gsang rgya :
skal ldan las can bu la gtad rgya :
kye ma nyon dang las can rig 'dzin rnams :
ma 'ongs snyigs ma nyi shu kha ral dus :
skal med 'gro rnams log spyod bdud kyis khyer :
bla ma chos med dkor nag dug gis 'ching :
tshul 'chos mkhas pas skal med sems can bslu :
rab byung sdom nyams khas drag nor la brnag :
lkog tu chags spyod mngon du mi thabs mkhas :
thar med sems can kun gyis skyabs su 'dzin :
bud med khrel med 'dod chags me ltar 'bar :
'dul ba'i bstan snub yul sde grong yul dkrug :
lus ngan ser skya thams cad de la 'du :
rje dpon khrel med 'gro ba'i bde skyid 'phrog :
dmag 'khrugs bden rdzun go log btsan pos 'dul :
lus ngan sems can de yi bran du skye :
skye bo dregs pas sangs rgyas bstan la sdang :
dben gnas bcom zhing dge 'dun chos 'khor bshig :
dge med rkun jag khram pa dpon du bkur :
de rnams snyigs dus sems can rang rtags yin :
bla ma 'dren stobs gang che sku tshe thung :
sgom chen rtogs ldan thams cad kun gyis sdang :
skye bo chos ldan thams cad rkyen ngan mang :
de 'dra'i dus shar sems can sdug bsngal mnar :
mna' sdig srog gcod las 'bras dngos su smin :
mkha' 'gro chos skyong lha srin sde brgyad 'khrugs :
dkar phyogs skyong ba'i yul lha gzhi bdag 'khrugs :
ma mo 'khrugs pas rims nad sna tshogs 'byung :
mi mthun rkyen ngan 'gos nad yams nad kyis :
sa steng mi nor thams cad glo bur 'chi :
sus kyang bcos thabs med pa rang byas las :
sangs rgyas thugs rje chung ba ma yin no :
gter min gter 'dra sa steng zog pos 'dul :
o rgyan bdag gi pho nya khyi bas brnyas :
bla gzugs phrag dog can gyis 'gro don 'gog :
ser gzugs nga rgyal can gyis ngan smras sgrog :
las ngan pho mos gshed ma bas kyang sdang :
ye shes spyan ldan rgyal bas lung bstan kyang :
bdud kyis bslus pa'i sems can yid mi ches :
de rnams thar med mar 'gro'i zang thal yin :
nga nyid dngos su byon kyang grol re kan :
de 'dra'i dus su sgrub pa dang du longs :
su ma mgu yang nga la gsol ba thob :
ci ltar byung yang yid gnyis the tshom spongs :
pad 'byung chos gter brgyud pa nyams su longs :
rkyen ngan ci byung thams cad grogs su khyer :
ri khrod gangs khrod dben gnas sgrub pa gyis :
bsnyen sgrub tshad skyol bskyed rdzogs gtso bor thon :
mtshan ldan phyag rgya skal ldan slob ma skyongs :
chos kyi yang snying rang sems ngo bo skyongs :
'di phyi kun tu pad 'byung ngas mi bslu :
sa ma ya rgya rgya rgya :
da lta drag po thugs kyi sgrub pa 'di :
sbas gnas 'ga' la 'ga' re sbas pa yod :
de yang dus bab khyod la gtad pa yin :
thugs sgrub 'di nyid thugs kyi klong du sbas :
me khams rta lug nad yams me ltar 'bar :
tre tre hon gyis bod kyi nor lug brlag :
dam sri grod pa mgo ni mngon du rgyug :
rgya nad mtha' nad mi yi srog la 'bab :
rgya thel can dang srin mo dngos su 'ong :
de dus 'di dang 'phrad pa'i skal ldan rnams :
mi 'jigs rin chen srog gi go cha yin :
the tshom med par skal ldan rnams la spel :
nyams su longs dang byin rlabs khyad par 'phags :
badzra gu ru rlung dar rgyun kha dang :
ma Ni sAts+tsha chu gtor glud yas thongs :
rdo rje gro lod srid gsum gting zlog 'bad :
nad bdag dam sri glud dang bsad mnan zlog :
man ngag kha tshar rim gyis spel bar gyis :
rig 'dzin chos rgyal rdo rje'i chos skal mdzod :
ma 'ongs sems can skyob pa'i 'gro don shog :
sa ma ya :
rgya rgya rgya :
ces sa sprel gnam lo gsar tshes gnas chen tsa ri tra yi gnas sgo 'byed pa'i tshes gcig ting 'dzin rgyal po'i dus dgongs pa'i gter las phyung ste spel bas /
sangs rgyas bstan pa gsang sngags rdo rje theg pa'i dam chos yun du gnas shing rgyal khams bde skyid dpal 'byor gyis yun du 'tsho zhing dam pa'i chos la spyod pa'i skal pa dang ldan par gyur cig
/chu mo lug gi lo nas sa pho sprel bar gsang rgya byas pas bar chad gang gis mi tshugs par zab rgya /
mang+ga laM//
!
//[ \u0f88 ]drag po khros pa'i lha la 'dud :
las tshogs zab pa'i mthar thug ni :
las kyi rnam smin sgrib sbyong ni :
oM pad+ma badzra hU~M:
dus gsum bsags pa'i sdig sgrib bar chad nad gdon sarba shAn+tiM ku ru swA hA:
zhes bzla :
!
drag sngags sham bu sde brgyad sogs gzir ba gzhung ltar :
khyung sham la :
mi nad la rtsa sngags mthar :
oM rgya nad sod :
rgyu gzer sod :
tshad rims mgo gzer sod :
nag po snying gzer sod :
dmar nag rgyu gzer sod :
mkhris pa rtsa rgyug sod :
gnyan lhog 'gags gzer sod :
nad rigs bzhi brgya rtsa bzhi gtong ba'i nad bdag pho mo'i srog la rbad rbad raM raM sod :
sngags chu byas pa 'thung bas chog :
!
nor nad la rtsa sngags mthar :
bya khyung nag po tre tre hon gyi srog la rbad rbad :
glo nad kha tsha'i nad zhi zhi :
gag lhog 'gos nad srog la rbad rbad raM raM sod :
ces sngags chu bya :
!
rta nad la rtsa sngags mthar :
la ba btsan dug glan dug rta nad srog la rbad zhi zhi :
sngags chu bya'o :
!
brnang sngags la :
hag phyung gyur phud :
phu bya :
!
khyi smyon sngags la :
rtsa sngags mthar :
khyi nad sha za nag po'i gdon la rbad rbad :
bye ma sngags la btab :
oM khyi mi min ru ru raM raM swA hA:
zan dang pha waM long bu sngags :
ser ba srung thabs :
sad srung gzhan du gsal :
shog dril lcags sbug ma 'di :
bsam yas mchod rten nag po nas gdan drangs :
drag mthing las tshogs gsang rgya :
zab rgya :
chos rgyal rdo rje bdag gis bton pa sa ma ya rgya rgya rgya :[ \u0f88\u0f88 ]rig 'dzin pad+ma 'byung gnas la phyag 'tshal lo :
dus ngan snyigs ma nyi shu kha ral dus :
mi nad nor nad khyi nad sna tshogs 'ong :
glo bur bcos med nad rigs byung gyur na :
pho la gser shog mo la mthing shog dang :
nor la shog ser khyi la shog sngon la :
rgya snag gtsang mas yig 'bru ma nor bri :
mi la btags na lo grangs nyi shu bsrung :
nor brgya srung gcig lo bcu bar du bsrung :
rta lug sogs la de dang 'dra ba yin :
khyi la lo bcu bar bsrung the tshom med :
rdzas sngags dmigs pa gang yang mi dgos so :
pad+ma thod phreng rtsal gyi pho nya a tsa ra yi cha byad can gcig mngon du byon nas dgos pa khyad par can gyi dus su o rgyan phyag dam ma nyams pa'i shog ser rig 'dzin nyid la gnang ba gab sbas med par phab par bka' rgya :
sa ma ya :
rgya rgya rgya :
rig 'dzin chos rgyal rdo rjes sa pho sprel gyi lo sar tshes gcig la bris pa mang+ga laM///
/

!
mi yi 'gog 'dis lo nyi shu thub /
sib /[  										]!
nor brgya brgya la srung ba gcig btags












khyi nad 'gog lo nyi shu thub /
'bu ru /[	]rims nad thams cad thub /[ 										 ]na lo bcu la bsrung thub /
glo hon kha tsha 'gos  nad thams cad thub /
