\u0f01\u0f83:
ye shes mgon po'i gsang khrid nag po khros pa'i rgyud las pad+mas bsdus pa bzhugs so :
bka' rgya yod do :
khrag 'thung dpal gyi sku la phyag 'tshal lo :
dbang thob dam ldan rnal 'byor sgrub pa pos :
dur khrod dam ni rang gi sgrub khang du :
sku gsung thugs rten phyi nang mchod gtor bsham :
dad brtson shes rab snying rje'i sems bskyed la :
dal 'byor rnyed dka' mi rtag rgyud la brten :
'khor ba'i bya bar snying po yod med blta :
las 'bras bslu med phra zhib rgyu 'bras sems :
dkon mchog bla mar skyabs 'gro tshad med bsgom :
spyi bor kun bzang che mchog thod phreng rtsal :
yang yang gsol btab ci yod mchod par 'bul :
thal sbyar pus btsugs snying nas gus pa yi :
gdung ba'i shugs kyis nga ro dbyangs snyan pas :
mchi ma ma byung bar du gsol ba btab :
hU~M hU~M:
sku gsum bla ma che mchog thod phreng rtsal :
'khor 'das kun gyi dngos grub stsol ba'i dpal :
nag po chen po sku gsum he ru ka :
gsol ba 'debs so dbang bzhi bskur du gsol :
hU~M hU~M:
snang srid rnam dag dur khrod 'bar ba'i dbus :
rang byung ye shes me rlung 'khrugs pa'i 'od :
'khor 'das dbang sdud nag po'i 'khor tshogs can :
gsol ba 'debs so phyi nang bar chad sol :
rang lus 'od gsal sgyu lus dag pa'i zhing :
gzung 'dzin dag pa snying po dbu ma'i nang :
srog bzhi 'dus pa ma hU~M dwangs ma'i 'od :
rlung sems dbyer med don dam bde ba'i sku :
rang byung ye shes rtogs par byin gyis rlobs :
oM ma hA gu ru ma hA kA la sarba sid+d+hi hU~M:
dzaHhU~M baM ho :
gzhung ltar dbang bzhi len nam gnas bzhi'i bcud :
bdud rtsir drangs la spyi bo'i gtsug nas bstim :
snying gar bla ma che mchog yab yum dang :
ma hU~M dbyer med gcig tu bsres la bsgom :
rlung ro gsum gyis khams gsum bar chad gtor :
rngub rlung gsum gyis lte 'og gtum mo sbar :
snying gar yab yum sbyor mtshams rlung yig g.yos :
dbu mar me sbar 'od lngas snying ga yi :
bla ma thugs srog ma hU~M snyoms par zhugs :
spyi bo'i haM bskyod bdud rtsi dbab skyil bsrung :
de las skyes pa'i rang byung lta ba bskyang :
mig ni bar snang stong pa'i ngang la blta :
dur khrod khrag 'thung rig pa'i he ru ka :
ma bskyed dbyings na gsal bar bzhugs pa mthong :
'du ba med cing 'bral ba gnas pa med :
rang gi sems nyid stong gsal 'od lnga'i rtsal :
skye ba'i yul med 'chi med rtogs bya'i phyir :
yid mig rlung gsum gnad gcig ltems nas kyang :
dbang gi ye shes bdun nam nyer gcig bsgom :
mthong bas 'du dang 'bral ba zhes bya'i ming :
de dang bral bas gsal 'grib med pa'i thugs :
yang dag don gyi mgon por lhun gyis grub :
de tshe rang gi ye shes dgyes ma dgyes :
sgrub pa'i rdzas dang bzlas pa'i sngags kyang med :
thams cad rang gis byas pa yin par rtogs :
snang srid me long gzugs brnyan ltar shes 'gyur :
rang gis rang lus snang stong lha skur rtogs :
brag cha lta bur gsang ba'i sngags rnams thob :
rang gis rang 'dul lha tshogs sems su rdzogs :
sems kyi rang bzhin dag pa'i byang chub sems :
rig pa'i don nyid rtogs pas thams cad 'dul :
phyi nang zhi khro'i bskyed rim gsal dag nas :
rang gis rang 'dul don dam rig pa'i lha :
byin rlabs mgon po yab yum 'od gsal sku :
zhal gcig chos sku phyag bzhi phrin las bzhi :
zhabs gnyis snang stong yab yum zung du 'jug :
'khor ba rnam dag myang 'das lhun gyis rdzogs :
'gyur med don dam mthing nag rdo rje sems :
don gyi mgon po nag po chen po ni :
dregs pa 'dul byed lha sku'i mchog yin no :
oM hU~M trAM hrIHAHzhes bzlas pa yis :
khrag 'thung rigs lnga ye shes chen po'i sku :
dug lnga ma spang mgon por lhun gyis grub :
dregs pa 'dul zhing sku gsum lhun gyis grub :
lta sgom spyod pa dam tshig dang ldan pas :
dbang bzhi'i 'bras bu rgyud la ster bar byed :
rjes su dur khrod rgyu zhing brtul zhugs spyad :
bsngo ba smon lam gdab cing bskyed rdzogs 'od gsal gzung :
nyal dus thugs srog dbus su thig ler bsdu :
lang dus khro rgyal nga rgyal bskyed cing lang :
khrus dang kha zas bdud rtsi lnga yis bya :
thun gcig lha bsgom thun gcig 'phrul 'khor bskor :
thun gcig rlung dang rdo rje'i bzlas pa bya :
thun gcig tshogs dang gtor ma kha zas rol :
nyin gung mtshan gung ngal gso lta ba bskyang :
rjes spyod dal spang gegs sel bogs 'don bya :
de ltar bsgrubs pas 'bras bu skye 'chi dang :
bar dor grol nas sku gsum thob par 'gyur :
sku gsung thugs khros gsang ba'i rgyud chen dang :
rgya gar mkhas pa'i lugs bzhin bcud du gdams :
sa ma ya :
rgya rgya rgya :
pad+ma bdag gis yi ger bris nas bskyed rdzogs kyi yang them du bzhag pa'o :[ \u0f80]atsha kha thaM:
