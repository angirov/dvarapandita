tshe bdag lha mo tsaN+Da lI ma'i brgyud 'debs bzhugs /
oM AHhU~M/
lho nub rnga yab zangs mdog dpal ri nas //
gsang ba ye shes srin rgyal rak+sha'i phreng //
tshe bdag mthing 'od man+dA ra ba dang //
mkha' 'gro 'bum sde rdo rje phag mo la //
gsol ba 'debs so tshe yi dngos grub stsol //
sin+d+hu rgya mtshor brdzus skyes sprul sku dang //
'od 'chang mkha' 'gro mA ra ti ka ru //
tshe yi grogs mo lha lcam man+dA ra //
gsol ba 'debs so tshe yi dngos grub stsol //
yang le shod du shAkya de ma dang //
bod yul dbyangs can dpal mo mtsho rgyal ma //
bkra shis khye 'dren kA la sid+d+hi sogs //
rigs ldan mkha' 'gro bye ba dung phyur la //
gsol ba 'debs so tshe yi dngos grub stsol //
'od gsal nyams rtsal dkyil 'khor chen po nas //
tshe yi lha mo tsaN+Da lI ma dang //
dbang chen rta mchog thugs sgrub he ru kar //
gsol ba 'debs so tshe yi dngos grub stsol //
thun mong khyad par sngon 'gros rgyud sbyangs nas //
sgo gsum tshe bdag DA kir gsal btab ste //
'od zer spro bsdu 'phro 'dus tshe bcud bsdus //
gzhon nu bum pa'i sku ru rtag brtan shog
/gzhan yang mi 'gyur tshe yi g.yung drung brtan //
tshe yi rtsa ba lcags kyi srog rtsa 'grub //
'pho chen 'ja' lus rdo rje'i go 'phang thob //
'brel tshad don ldan mngon 'tshang rgya bar shog
/ces pa 'di mchims phu'i dben gnas su mgyogs par bris pa (pad+ma chos 'byor rgya mtsho /)yin no ///
/
