@#//
bka' brgyad rang byung rang shar gyi phrin las 'bring po khyer bde lag len du bsdebs pa bzhugs so //
bcom ldan 'das dpal kun tu bzang po :
che mchog he ru ka la phyag 'tshal lo :
phun sum tshogs pa drug ldan pas :
sngon 'gro'i rim pa tshul bzhin bya :
dngos gzhi bsnyen sgrub bya ba la :
dang po phyi mtshams bcad pa ni /
hU~M:
ston pa'i bka' nyan 'jig rten 'dul :
thugs rje'i thabs kyis bgegs rigs 'joms :
sprul sku rgyal chen sde bzhi po :
phyi mtshams bsrung ba'i phrin las mdzod :
hU~M:
chos skyong rgyal po yul 'khor srung :
zhi ba'i las mdzad sku mdog dkar :
yang dag don ston pi waM sgrog :
shar phyogs gdon rnams bsrung du gsol :
hU~M:
chos skyong rgyal po 'phags skyes po :
rgyas pa'i las mdzad sku mdog ser :
mtha' gnyis gcod pa'i ral gri bsnams :
lho phyogs gdon rnams bsrung du gsol :
hU~M:
chos skyong rgyal po spyan mi bzang :
dbang gi las mdzad sku mdog dmar :
'khor ba gnas 'dren zhags pa bsnams :
nub phyogs gdon rnams bsrung du gsol :
hU~M:
chos skyong rgyal po rnam thos sras :
bya ba mthar phyin sku mdog ljang :
'khor ba 'joms pa'i be con bsnams :
byang phyogs gdon rnams bsrung du gsol :
hU~M:
sprul sku rgyal chen sde bzhi po :
don gyi sangs rgyas yin mod kyang :
gsang sngags bstan pa bsrung ba'i phyir :
bar chad 'dul bar mdzad du gsol :
oM d+h+r-iSh+Ta rASh+TA ya swA hA:
oM bai ru D+ha kA ya swA hA:
oM bi rU pAk+ShA ya swA hA:
oM bai shra ma NA ya swA hA:
ces brjod gtor ma 'bul bar bya :
gnyis pa bar mtshams bcad pa ni :
hU~M:
chos kun ye nas 'dus ma byas :
sangs rgyas sems can gnyis su med :
ma rtogs pa dang log par rtog :
phyogs rtogs yang dag don ma rtogs :
log 'dren bgegs dang dam sri rnams :
'di ru 'du ba'i gnas med kyi :
'di nas dpag tshad brgyad khri na :
lho phyogs gshin thang nag po na :
gshin rje chos kyi rgyal po yis :
las kyi dkar nag chos bshad kyis :
khyod kyi chos skal de ru nyon :
'di ru ma 'dug de ru song :
hU~M:
nga ni chos nyid chos sku'i ngang :
khyod kyis bar chad ga la nus :
ma 'dug rang rang gnas su dengs :
tri yaM phaT:
ces brjod dmigs pas rgyang grags 'phang :
rang yang chos nyid ngang la gnas :
gsum pa gsang mtshams bcad pa ni :
hU~M:
rang rig mi 'gyur rdo rje yi :
thugs kar rdo rje'i dkyil 'khor gnas :
ljags la rdo rje'i sgra chen sgrog :
mig la rdo rje'i tshwa tshwa 'phro :
spyi gtsug rdo rje'i gur du 'khyil :
steng yang rdo rje'i bla bre la :
rdo rje'i thog chen thog ltar 'beb :
'og kyang rdo rje'i sa gzhi la :
phyogs mtshams rdo rje'i ra bas gtams :
rdo rje'i tshwa tshwa skar ltar 'phro :
rlung yang 'gyu ba'i skabs med pas :
rdo rje'i mtshams las bgegs ma 'da':
gal te mi nyan 'dug gyur na :
khro bo mang po'i nus mthu yis :
dam nyams bgegs kyi mgo lus phrol :
klad pa tshal pa brgya ru khos :
oM badzra ma hA kro d+ha pad+ma kro d+hI shwa ri badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
oM badzra rak+Sha rak+Sha hU~M:
de nas bshags pa bya ba'i yul :
'og min gnas nas spyan drangs la :
sdig sgrib nyams chag dag par bsam :
oM AHhU~M swA hA:
sa ma ya dza :
hU~M:
gzhi la cir yang ma grub pas :
rang ngo ma shes ma rig byung :
gnyis su btags pas kun brtags 'khrul :
de las nyon mongs dug lnga byung :
stong pa'i snang ba rang sar brtas :
rgyu med bag chags ngan pa'i las :
ngan song gsum gyi las bsags pa :
yi dam lha tshogs spyan sngar bshags :
na ra ka :
pre ta ka :
tir ya ka :
ma nu sha :
d+he wa hrI:
de wa a :
li bi shud+d+he :
dag sha ka shud+d+he shud+d+he swA hA:
de nas brda sgo dbye ba ni :
hU~M:
rig pa rang ngo shes pa yis :
thim la ma rmugs rang sor gnas :
phyogs ris med par mnyam pa la :
so sor ma 'dres 'od lnga gsal :
de la phrin las thogs pa med :
rang byung ye shes chen po yi :
phyogs bzhi'i sgo bzhi dbye ru gsol :
b+h+rU~M pra be sha ya phaT:
de nas brda phyag 'tshal ba ni :
hU~M:
rang rig sangs rgyas 'byung ba'i rgyu :
de nyid ston pa bla ma'i mchog :
yang dag don ston sangs rgyas la :
dus gsum rgyun du phyag 'tshal lo :
hU~M he ru ka :
a ti pU ho :
pra ti dza ho :
de nas dam bca' yongs su bzung :
hU~M:
chos rnams sna tshogs 'dul ba'i don :
kun gyi lam la 'jug mi dgos :
rig pa rang ngo shes pa la :
ma yengs gnas pa chos nyid lam :
mi 'phro ma rmugs rang gsal ba :
'du 'bral med par dam bca' 'o :
hU~M badzra tsit+ta sa ma ya hU~M:
de nas dkyil 'khor byin dbab bya :
hU~M a la la ho :
b+ha ga wAn :
sa ma ya ho :
sa ma ya satwaM:
hU~M:
chos dbyings skye med dag pa nas :
'gag med ye shes lha yi lha :
zhi khro rab 'byams lha tshogs rnams :
'og min dbyings nas gshegs su gsol :
dkyil 'khor 'di la byin cig phob :
hU~M:
sgrub chen bka' brgyad lha tshogs dang :
ye shes sprul pa'i lha tshogs rnams :
dkyil 'khor 'di la byin gyis rlobs :
sku gsung thugs kyi sid+d+hi stims :
pho brang 'di la bzhugs su gsol :
oM shrI badzra kro d+ha :
de wa sarba duSh+TAn DA ki nI sa ma ya ru lu ru lu hU~M b+h+yo hU~M:
A be sha ya a A:
de nas mchod pa byin gyis brlab pa ni :
hU~M:
thams cad ye shes cho 'phrul yin :
dri zhim bdug spos d+hU las byung :
bkrag mdangs me tog pu las byung :
gsal ba'i mar me A las byung :
gtsang ma'i dri chab g+ha las byung :
bcud ldan lha bshos na las byung :
snyan pa'i rol mo sha las byung :
thams cad ye shes mchod pa'i rdzas :
badzra d+hU pe hU~M:
badzra puSh+pe hU~M:
badzra A lo ke hU~M:
badzra gan+d+he hU~M:
badzra nai bid+ya hU~M:
badzra shab+da AHhU~M:
badzra sarba pU dza me g+ha hU~M:
raM yaM khaM:
oM AHhU~M:
ma hA sarba pany+tsa a mr-ita hU~M hrIHTha :
oM AHhU~M:
ma hA ba liM ta te dzo ba liM ta ba la ba te gu h+ya sa ma ye swA hA:
oM AHhU~M:
ma hA rak+ta dz+wa la maN+Da la hU~M phaT:
oM sarba ta thA ga ta ma hA pU dza a ho su kha sa ma ye swA hA:
hU~M:
gdod nas dag pa'i bdud rtsi dang :
ro drug ldan pa'i gtor ma dang :
dbang gi dam rdzas rak+ta gsum :
gsang ba'i dkyil 'khor mchod pa'i rdzas :
dam sri dmar po sgrol ba'i dug :
dam nyams bgegs rigs so sor dengs :
oM badzra kro d+ha dam sri dmar po na ra kan :
mA ra ya hU~M phaT:
de nas dang po ting nge 'dzin gsum bsgom pa :
dngos gzhi sku gsum dgongs pa yin :
hU~M:
rtog med spros bral chos kyi dbyings :
rang byung lhun grub 'dus ma byas :
tha snyad kun bral dmigs su med :
ngang gi bde bar gnas par bya'o :
oM ma hA shUn+ya tA dz+nyA na badzra swA b+hA wa At+ma ko\u0f85 haM:
hU~M:
ye nas dag pa'i ngo bo la :
dmigs par bya ba'i yul med kyang :
ma rig 'khrul pa'i sems can rnams :
rgyu med 'khrul pa snying re rje :
AHd+harma d+hA tu maN+Dal hU~M:
hU~M:
chos rnams rang byung rten 'brel te :
rgyu las ma byung gang yang med :
hU~M ni khro bo bskyed pa'i rgyu :
rang gi rig pa hU~M du gsal :
hU~M bo d+hi tsit+ta maN+Da la badzra hU~M:
raM yaM khaM:
yi ge gsum las srid pa chags :
da lta gnas kyang de la gnas :
tha ma 'jig kyang de yis 'jig :
de phyir dngos 'dzin bag chags sbyangs :
eHyaMHraHsuMHkeMHraMHb+h+rU~M:
e las nam mkha' mtha' dbus med :
yaM las rlung gi dkyil 'khor g.yos :
ra las rak+ta'i rgya mtsho 'khyil :
suM las zhing chen sa gzhi brdal :
keM las ri rab lhun po brjid :
raM las bskal pa'i me dpung 'bar :
de steng b+h+rU~M las gzhal yas khang :
ye shes chen po'i pho brang bskyed :
b+h+rU~M bi shwa bi shud+d+he b+han+d+ha dz+nyA na e tsakra maN+Da la b+h+rU~M:
hU~M:
zla gam ye shes 'char sgo'i dbus :
chos sku 'gyur med dbyings su gsal :
rin chen pho brang dbus mthing la :
'khor lo rtsibs bzhi mu khyud bcas :
gru chad bar khyams sgo khyud rdzogs :
de 'dra phyogs bzhi mtshams brgyad du :
gtso bo lta bu'i gzhal yas su :
rang byung lhun grub yod par gsal :
de rnams dbus dang rtsibs bzhi la :
dregs pa pad+ma nyi zla'i gdan :
ru dra kro ti ti ra baM:
ma sUr+ya maN+Da la :
a tsan+d+ra maN+Da la :
paM pad+ma maN+Da la hU~M:
hU~M:
rgyu yi yi ge gdan la bab :
de las che mchog he ru ka :
smug nag dbu ni nyi shu gcig :
phyag ni bzhi bcu rtsa gnyis na :
sangs rgyas bzhi bcu rtsa gnyis bsnams :
zhabs brgyad che ba'i gdan la bzhugs :
dur khrod chas kyis sku la spras :
yum chen gnam zhal sku la 'khril :
bskal pa'i me dpung klong na bzhugs :
oM badzra kro d+ha ma hA shrI he ru ka hU~M phaT:
ma hA kro d+hI shwa ri satwaM:
hU~M:
che mchog yab yum thugs ka nas :
phyogs mtshams brgyad kyi dkyil 'khor du :
yi ge hU~M zung brgyad 'phros pas :
khrag 'thung yab yum 'khor bcas bskyed :
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
oM ru lu ru lu hU~M b+h+yo hU~M:
oM a kro te ka ya mAn+ta ka ha na ma tha b+hany+dza hU~M phaT:
oM pad+mAn+ta kr-ita ma hA kro d+ha ha ya grI ba hu lu hu lu hU~M phaT:
oM badzra kI li kI la ya sarba big+h+nAn baM hU~M phaT:
oM shrI he ru ka kro d+hI shwa ri satwaM hU~M ha he phaT:
ma ma yo gi nI ru lu b+h+yo :
oM AHhU~M badzra sa ma ya :
ma hA gu ru sarba sid+d+hi hU~M:
oM badzra tsaN+Da sarba duSh+TAn hril myag hr-i da ya hU~M phaT:
oM badzra sarba duSh+TAn a mu ka sha trUM trig nan myag thum ril hur thum dza mA ra ya rbad :
hU~M:
rgyu las bskyed pa'i sngags brjod pas :
khrag 'thung dkyil 'khor lhun gyis grub :
bskal pa'i me ri ltar 'bar nas :
rang byung ye shes khro tshogs shar :
shar du badzra he ru ka :
yum chen kro d+hI shwa ri dang :
rigs bzhi khro tshogs thams cad shar :
lho ru 'jam dpal gshin rje gshed :
za byed nag mo be tA li :
gshed po bzhi dang 'khor rnams gsal :
nub tu dbang chen rta mchog dpal :
khro mo pad+ma gzi ldan yum :
dbang gi khro tshogs thams cad shar :
byang du rdo rje gzhon nu dang :
yum chen 'khor lo rgyas 'debs ma :
sras mchog bzhi dang khro tshogs shar :
shar lhor bla med he ru ka :
yum chen nyid bzhi bde mchog dang :
rtag rgyal lnga dang ma tshogs shar :
lho nub rig 'dzin thod pa rtsal :
yum chen rdo rje phag mo dang :
rig 'dzin rigs bzhi 'khor bcas gsal :
nub byang phyag na rdo rje dang :
yum chen srid pa spyi 'dul ma :
dregs pa rigs bzhi 'khor bcas gsal :
byang shar stobs ldan nag po dang :
yum chen 'byung ba'i mnga' bdag mo :
sngags bdag bzhi dang 'khor kun gsal :
nyi ma dang ni 'od zer bzhin :
khrag 'thung gtso 'khor ma lus dang :
pho brang phyogs bzhi sgo bzhi ru :
lcags kyu zhags pa lcags sgrog dang :
dril bu thogs pa'i lha bzhi bskyed :
sku mdog phyag mtshan rgyan rnams kun :
ma 'dres yongs su rdzogs par gsal :
de nas dbyings kyi dbang bskur bya :
hU~M:
rang byung dkyil 'khor bka' brgyad kyi :
mthu rtsal yongs su rdzogs bya'i phyir :
'og min ye shes chen po nas :
rigs kyi bdag pos dbang bskur ro :
oM hU~M swA hrIHhA:
a b+hi Shiny+tsa hU~M:
de nas rang bzhin spyan drangs te :
hU~M:
'og min ye shes gzhal yas nas :
zhi khro rab 'byams lha tshogs dang :
sgrub chen bka' brgyad lha tshogs rnams :
'gro drug sems can don mdzad phyir :
gnas 'dir spyan 'dren gshegs su gsol :
oM sarba ta thA ga ta ma hA shrI he ru ka e h+ye hi :
dzaHhU~M baM ho :
sa ma ya hriM hriM dzaHdza :
de nas dam tshig lha la bstim :
de nas bzhugs su gsol ba ni :
hU~M:
bdag gis bka' bzhin bskyed pa'i lha :
dbyings nas spyan drangs ye shes lha :
pho brang dam tshig dkyil 'khor 'dir :
gnyis med brtan par bzhugs su gsol :
sa ma ya A be sha ya tiSh+Tha lhan :
de nas phyag dang phyag rgya dang :
ye shes glu yi mchod pa 'bul :
hU~M:
chos dbyings skye med dag pa las :
'gro drug sna tshogs 'dul ba'i don :
sku mdog phyag mtshan sna tshogs ston :
ye shes lha la phyag 'tshal lo :
a ti pU ho :
pra ti dza ho :
hU~M:
sgrub chen bka' brgyad lha tshogs ni :
khrag 'thung khro bo rngam brjid che :
dbu dang phyag rgya grangs las 'das :
thams cad 'gro ba 'dul ba'i don :
ma hA mu dra pU dza ho :
hU~M:
khro tshogs hU~M sgra ti ri ri :
drag po'i sgra la snyan pa'i gdangs :
'og min chos dbyings pho brang du :
kun tu bzang po'i mchod pa 'bul :
ma hA dz+nyA na te te hU~M te na te te hU~M:
de nas phyi yi mchod pa 'bul :
hU~M:
'dod yon mang pos bde gshegs mchod :
dri zhim spos rnams shangs la 'bul :
me tog mdzes pa spyan la 'bul :
gsal ba'i sgron me thugs la 'bul :
gtsang ma'i dri chab sku la 'bul :
bcud ldan lha bshos ljags la 'bul :
snyan pa'i rol mo snyan la 'bul :
oM pa na peM pe nu su ra to ti pu pa ra mum :
sarba ta thA ga ta :
sid+d+hi sa ma ya hoH
oM shrI rA ga badzra d+hU pe d+hU:
puSh+pe trAM:
A lo ke hrI:
gan+d+he gan :
nai bid+ya A:
gIrti hrI:
de nas nang gi mchod pa 'bul :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud drug sems can kun sgrol ba'i :
dug lnga sel ba'i bdud rtsi 'di :
phyogs bcu'i sangs rgyas thams cad dang :
sgrub chen bka' brgyad lha tshogs la :
rnam dag bdud rtsi'i mnyes mchod 'bul :
thugs rjes cher dgongs dngos grub stsol :
oM na maHsarba ta thA ga ta ma hA sarba pany+tsa a mr-ita khA hi khA hi :
rgyal ba dgongs brgyud rig 'dzin rig :
gang zag snyan brgyud bka' babs lung :
rtsa brgyud bla ma thams cad la :
rnam dag bdud rtsi'i mnyes mchod 'bul :
thugs rjes cher dgongs dngos grub stsol :
ma hA sarba pany+tsa a mr-ita khA hi khA hi :
che mchog yon tan 'jam dpal sku :
pad+ma gsung dang yang dag thugs :
phrin las phur pa'i lha tshogs la :
rnam dag bdud rtsi'i mnyes mchod 'bul :
thugs rjes cher dgongs dngos grub stsol :
ma hA sarba pany+tsa a mr-ita khA hi khA hi :
ma mo rbod gtong rig 'dzin dang :
dregs 'dul drag sngags lha tshogs la :
rnam dag bdud rtsi'i mnyes mchod 'bul :
thugs rjes cher dgongs dngos grub stsol :
ma hA sarba pany+tsa a mr-ita khA hi khA hi :
rgyal sras khyung gi lha tshogs dang :
chos skyong bka' srung thams cad la :
rnam dag bdud rtsi'i mnyes mchod 'bul :
dug gsum 'joms pa'i dngos grub stsol :
bka' bzhin sgrub pa'i grogs mdzod cig :
ma hA sarba pany+tsa a mr-ita khA hi khA hi :
de nas bdud rtsi'i dngos grub blang :
hU~M:
sgrub pa chen po bka' brgyad kyi :
lha rnams mnyes te yi ge gsum :
bdud rtsi'i nang du babs pa las :
blangs pas dngos grub thob par gyur :
oM AHhU~M kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
de nas bdud rtsi'i gsang bsnan 'bul :
hU~M:
bdud rtsi chen po ro brgya ldan :
ljags la bdud rtsi 'di 'bul bas :
rgyal ba kun gyis bzhes su gsol :
sku gsung thugs mchog mnyes par mdzod :
ma hA sarba pany+tsa a mr-ita khA hi khA hi :
de nas gtor ma'i mchod pa 'bul :
hU~M:
bla med mchog gi mchod pa 'di :
ye shes lnga yi 'od zer 'phro :
'dod yon rnam lngas rab brgyan te :
thugs dam bzhin du bzhes su gsol :
ma hA ba liM ta khA hi :
de nas rak+ta 'bul ba ni :
hU~M:
rak+ta ma chags pad+ma'i mdog :
'gro ba'i nyon mongs dag bya'i phyir :
khrag 'thung chen pos 'di gsol la :
skye med dgongs pa bstan du gsol :
ma hA rak+ta khA hi :
de nas sbyor ba'i mchod pa 'bul :
hU~M:
yab rnams thabs kyi ngo bo ste :
yum rnams shes rab 'char ba'i gzhi :
gnyis med rol pas bde ba rgyas :
bde chen phyag rgya chen po'i ngang :
dzaHhU~M baM ho :
pad+ma yo gi nI sa ma ya A be sha ya A:
de nas sgrol ba'i mchod pa 'bul :
hU~M:
nga dang bdag tu 'dzin pa ni :
nyon mongs brtas pa'i ru dra yin :
khrag 'thung khro bo'i nus mthu yis :
nga bdag med par dbyings su sgrol :
oM ma hA shrI he ru ka :
ma traM ru tra pra b+han tsakra hU~M phaT:
pra be sha ya hU~M phaT:
ti hU~M a yaM s+pha ra Na hU~M phaT:
de nas bstod pa 'di ltar brjod :
hU~M:
chos dbyings mnyam pa chen po la :
bde gshegs thams cad dgongs pa ni :
mi g.yo mi 'gag rgyun mi chad :
skye med 'gag med ye shes gsal :
sku ni mtshan dang dpe byad ldan :
gsung ni mi 'gag rig pa'i gsung :
thugs ni 'gyur med gsal la dwangs :
yon tan rang rtsal lhun gyis grub :
phrin las thogs med bdud bzhi 'joms :
thabs mkhas thugs rje cir yang ston :
sgrub chen bka' brgyad dkyil 'khor la :
rang snang shes pas phyag 'tshal bstod :
oM AHhU~M swA hA:
na mo hr-i da ya :
de nas 'dzab tu snying po bzla :
'dir zhi bar bsnyen cing khro bor sgrub pa gzhung gsal phyag len du mdzad pas /
hU~M:
gsang ba yongs rdzogs dkyil 'khor du :
che mchog dpal dgu'i dbu rgyan nang :
thabs shes nyi zla pad+ma'i steng :
mi bskyod rnam par snang mdzad dang :
rin 'byung mtha' yas don yod grub :
yum chen kun bzang sangs rgyas spyan :
mA ma gos dkar dam tshig sgrol :
rgyal ba yab yum phyag mtshan bcas :
kun bzang yab yum dgyes par rol :
sras mchog sems dpa' sems mar bcas :
sprul sku thub drug mthar byed brgyad :
mnyen lcug 'khril ldem gzhon tshul can :
gsal 'tsher lhun sdug gzi brjid dang :
dbu rgyan cod pan phreng ba dang :
do shal dpung rgyan se mo do :
rin chen dar dpyang chas rnams rdzogs :
sku ni zhi tshul dgu dang ldan :
gsung ni yang snying sngags sgra sgrog :
thugs ni rang byung ye shes gsal :
'dzab kyis sku gsung thugs rgyud bskul :
'phros pas stong gsum sku yis gang :
sku las gsung byon sngags 'brug ldir :
bsdus pas chos dbyings mkha' la thim :
ma gsal bar du bskyed cing bsgom :
ma grub bar du mi gtang ngo :
zhi ba rigs 'dus bsnyen pa /   oM A li kA li dz+nyA na pany+tsa satwa kro ta mu na ye swA hA:
oM bo d+hi tsit+ta ma hA su kha dz+nyA na d+hA tu A:
oM AHhU~M swA hA:
khro bo la grub na dzapa? byang bkol ba ltar so so nas 'dzab bskul bzlas pa stong tshigs bya /
mi lcogs na phrin las gzhung gsal gtso bo'i dzapa? skul dang stong tshigs so sor sbyar ba tsam gyis dkyus mthun rung bas /
hU~M:
dbus phyogs 'khor lo'i gzhal yas su :
zla gam dbang gi pho brang na :
mthing nag gru gsum 'bar ba la :
byol song gtso brgyad dregs pa'i steng :
thabs shes nyi zla 'od kyi dkyil :
ma chags pad+ma'i ge sar la :
bcom ldan che mchog he ru ka :
yum chen khro mo gnam zhal ma :
gnyis med rol pa'i 'od zer las :
he ru ka yi lha tshogs shar :
sgeg pa dpa' ba 'jigs su rung :
rgod dang gshe dang snying rje rngam :
'bar ba'i sku la zhi ba'i thugs :
gar dgu ldan pa khro bo'i sku :
sku la dur khrod chas kyis brgyan :
gsung ni drag po'i ngar ldan sgrog :
thugs ni mi g.yo chos nyid ngang :
phaT kyis spros na stong gsum gang :
hU~M gis bsdu na thig ler 'dus :
'di ni rang nyid rtsa ba'i lha :
ma gsal bar du bskyed cing bsgom :
ma 'grub bar du 'bad de bsgrub :
grub pa'i tshe na rang nyid lha :
da lta nyid du dngos grub stsol :
oM badzra kro d+ha ma hA shrI he ru ka hU~M phaT:
muM ma hA kro d+hI shwa ri dz+wa la nI hU~M phaT:
brgya stong khri 'bum bye ba gcig :
bsnyen pa'i tshad yin thog ltar bzlas :
stong stong tshigs la tshogs kyis bskang :
de bzhin khro rgyal kun la sbyar :
hU~M:
bde gshegs yongs rdzogs spyan 'dren gshegs :
phyi nang gsang ba'i mchod tshogs 'bul :
nyams chag 'gal 'khrul mthol lo bshags :
sku gsung thugs yon phrin las bstod :
mchog dang thun mong dngos grub stsol :
oM ru lu ru lu hU~M b+h+yo hU~M:
oM a kro te ka ya mAn+ta ka ha na ma tha b+hany+dza hU~M phaT:
oM pad+mAn+ta kr-ita ma hA kro d+ha ha ya grI ba hu lu hu lu hU~M phaT:
oM badzra kI li kI la ya sarba big+h+nAn baM hU~M phaT:
oM shrI he ru ka kro d+hI shwa ri satwaM hU~M ha he phaT:
ma ma yo gi nI ru lu b+h+yo :
oM AHhU~M:
badzra sa ma ya ma hA gu ru sarba sid+d+hi hU~M:
oM badzra tsaN+Da sarba duSh+TAn hril myag hr-i da ya hU~M phaT:    'jig rten dang dregs pa gnyis chos dbang dang mi 'dra bar 'dug go    oM badzra sarba duSh+TAn a mu ka sha trUM trig nan myag thum la thum ril hur dzaHmA ra ya rbad :
oM badzra ga ru Da hU~M phaT:
sarba DA ki sa ma ya hU~M hU~M phaT:
dus drug tshogs kyi 'khor lo bskor :
re ba med pa'i sems kyis bsgrub :
'dir dril sgrub kyi tshul du gtso 'khor kun la dmigs pa'i hU~M gi bzlas pa bya /
bde gshegs spyi dril lam drag sngags brgyad cu pa bzla ba'ang phyag len du snang bas /
oM AHhU~M swA hA:
muM hrIHhU~M A:
oM badzra shrI ma hA kro d+ha :
hU~M shrI he ru ka :
ya ya mAn+ta ka :
hrIHpad+mAn+ta kr-ita :
hU~M badzra kI la ya :
badzra ma hA yak+Sha :
kA la rU pa :
yak+Sha kro d+ha :
badzra sarba duSh+TAM:
e dza b+h+yo :
khroM badzra ga ru Ta :
ma ma kro d+hI shwa rI:
karma raM raM:
dz+wa la raM raM hU~M hU~M phaT phaT:
ces gang 'grub bzla /
de nas stong tshigs mthar bdud rtsi'i dngos grub blangs la /
hU~M:
lha dang rig 'dzin mkha' 'gro dgongs :
'dir bzhugs rig 'dzin bdag cag rnams :
smin grol gnyis kyis rgyud sbyangs shing :
bskyed rdzogs gnyis kyis las gzhung bsrang :
bsnyen sgrub rnam bzhi mtha' ru phyin :
las dang thugs rje mthun pa yi :
zhi rgyas dbang drag yid bzhin gter :
sku gsung thugs kyi dngos grub stsol :
oM AHhU~M kA ya wA ka tsit+ta sid+d+hi hU~M:
zhes rgyun gyi dngos grub blang /
'grub na bstod byang bkol ba ltar drug bstod bya /
dkyus la ma 'grub kyang rung bas bstod pa bsdus pa ni /
hU~M:
chos sku skye med rnam dag gi :
dbyings las ye shes 'od lnga shar :
gzugs sku mtshan dang dpe byad ldan :
rang rtsal zhi khro sna tshogs ston :
gdod nas ma bcos kun tu bzang :
che ba'i che mchog he ru ka :
sangs rgyas gtso bo 'dus pa'i dpal :
'jam dpal sku ni nyid kyi sku :
pad+ma gsung ni nyid kyi gsung :
yang dag thugs ni nyid kyi thugs :
bdud rtsi yon tan nyid kyi dpal :
phrin las phur pa mdzad pa'i las :
rbod gtong ma mo 'dul ba'i zhing :
rig 'dzin che mchog ngo bo nyid :
'jig rten dregs pa sprul pa'i lha :
dmod pa drag sngags las kyi lha :
rigs bzhi 'khor tshogs sprul pa'i lha :
rang la rang gis longs spyod pas :
longs spyod chen po rdzogs pa'i sku :
bka' sdod dam can yang sprul yin :
ye nas bdag dang gnyis med phyir :
dbyer med ngang du phyag 'tshal bstod :
ces mngon par bstod par bya'o :
bstan srung yongs rdzogs kyi phrin las skong bshags dang bcas pa'am phrin las tsam bya :
byang gter bka' srung rgyas mchod dam /
ma grub na bsdus pa /
hU~M:
sangs rgyas rdo rje 'chang chen sogs skabs 'dir gtang ngo //
de nas tshogs kyi mchod pa 'bul :
ci 'byor longs spyod bzang du bsham :
oM u tsusma bai tA li kro ta nI:
sarba dra byam bi sho d+ha na ye swA hA:
raM yaM khaM:
oM AHhU~M gsum gyis byin gyis brlab :
de ltar bsang sbyang byin brlabs nas :
spyan drang cho ga 'di ltar bya :
hU~M:
'og min chos dbyings pho brang nas :
zhi khro rab 'byams lha tshogs dang :
sgrub chen bka' brgyad lha tshogs rnams :
bdag gis mos pas spyan 'dren no :
dang po 'khor 'das gzhi gcig pas :
da lta sems can 'khrul pa la :
thugs rje chen pos brtser dgongs la :
tshogs la spyan 'dren gshegs su gsol :
oM e h+ye hi dzaHhU~M baM ho :
sa ma ya hriM hriM dza :
de nas tshogs mchod gsum du spro :
dang po mchod cing bar pa bshags :
tha ma bstabs te dbul bar bya :
hU~M:
zhi khro rab 'byams lha tshogs dang :
sgrub chen bka' brgyad lha tshogs la :
tshogs kyi mchod pa 'bul ba ni :
gtso bo che mchog he ru ka :
sku ni 'jam dpal gshin rje gshed :
gsung ni dbang chen rta mchog dpal :
thugs ni badzra he ru ka :
phrin las chen po phur pa'i lha :
srid chags 'dul mdzad mngon rdzogs dpal :
sku gsum rig 'dzin drag po rtsal :
zhe sdang 'dul mdzad gtum po'i tshogs :
dgra bgegs 'dul mdzad drag sngags lha :
gdug pa'i tshogs 'joms khyung gi lha :
bka' nyan dam can srung ma'i tshogs :
sgrub chen bka' brgyad lha tshogs la :
'dod yon rnam lnga'i mchod pa 'bul :
sku gsung thugs kyi dngos grub stsol :
oM na maHsarba ta thA ga te b+h+ya :
d+he bI kro ta sarba ba liM ta khA hi khA hi :
hU~M:
zhi khro bka' brgyad yongs rdzogs la :
tshogs kyi mchod pa 'di phul bas :
rtsa ba yan lag dam tshig la :
nyams chag byung ba mthol lo bshags :
oM AHhU~M ma hA ba liM ta ga Na tsakra pU dza khA hi :
bar pa bshags skong gnyis skong gso bkol ba ltar nges par gal che yang mi lcogs na gzhung gsal 'di kas 'thus so //
de nas tshogs mchod tha ma ni :
e raMHphaT raMHdz+wa la raMHtri yaM dza :
nr-i yaM dzaHdza :
'gugs par byed pa'i lcags kyu mas :
stong gsum 'jig rten rab tu khongs :
dgra bgegs gdug pa'i rnam shes khug :
'ching bar byed pa'i zhags pa mas :
gzugs dang rnam shes myur du chings :
sdom par byed pa'i lcags sgrog mas :
rnam shes 'chug dbang med par gyis :
myos byed ljang nag dril bu mas :
dgra bgegs skyob pa'i lha dang phrol :
nr-i tri badzra aM gu sha dza :
badzra pA sha hU~M:
badzra s+pho Ta baM:
badzra gaN+De ho :
hU~M:
sgrol byed chen po ging gi tshogs :
mtshon cha sna tshogs char ltar phob :
dgra bgegs lus srog tshal par gtubs :
rdul phran bzhin du brlag par byos :
oM badzra ma hA kro d+ha pad+ma kro d+hI shwa ri badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
du tri a mu ka sha trUM trig nan myag hur thum dza mA ra ya rbad :
tshal par gtubs te dbul ba ni :
hU~M:
khrag 'thung dkyil 'khor thams cad kun :
zhal gsum drag po'i zhal gdongs shig :
'khor ba'i lam lnga bkag pa'i phyir :
dgra bgegs bsgral pa'i phung po 'di :
dug gsum sha khrag rus pa ste :
khrag 'thung lha tshogs rnams la 'bul :
sha ni dbus mthing rngams la 'bul :
khrag ni g.yon dmar gshe la 'bul :
rus pa g.yas dkar bzhad la 'bul :
dug gsum dbyings su dag par mdzod :
oM ma hA shrI he ru ka :
ma traM ru dra pra ban tsakra hU~M phaT:
pra be sha ya hU~M phaT:
ti hU~M e pa ra na hU~M phaT:
ma hA mAM sa rak+ta kiM ni ri ti khA hi :
hU~M:
dgra bgegs sha khrag snyigs ma 'di :
sha ni pho nya'i tshogs la 'bul :
kham kham zo zhig pho nya rnams :
khrag ni ma mo'i tshogs la 'bul :
lcib lcib thungs shig ma mo rnams :
rus pa ging gi tshogs la 'bul :
khrum khrum 'cho zhig ging chen rnams :
sgrub pa chen po bka' brgyad kyi :
'khor du gtogs pa'i dam can rnams :
sha khrag rus pa 'di gsol la :
bstan pa'i dgra bgegs myur du sgrol :
a mu ka sha truM mA ra ya rbad :
dgra bgegs kyi sha rus khrag rtsa la nur nur :
ma hA mAM sa rak+ta kiM ni ri ti khA hi :
de ltar bstab ste dbul bar bya'o :
'dir phyag len du rtsa gsum skong gso nges par gtang :
spro na don skong rgyas pa sbyar /
mi lcogs na par bkab rang mi dgos shing /
skong ba bsdus pa ni :
hU~M:
bka' gsang rmad du byung ba'i dkyil 'khor du :
bla ma yi dam lha tshogs yongs rdzogs la :
rang byung chos kyi dbyings kyi kong bu ru :
rig pa ye shes mar me bltams te 'bul :
rtsa brgyad yan lag stong sbyar a mr-i ta :
sku lnga ye shes yongs rdzogs mchod par 'bul :
gtor gzhong rnam dag dpal gyi gtor mas gtams :
'dod yon yongs su rdzogs pa'i mchod par 'bul :
khams gsum 'khor ba yongs sgrol mkha' dbyings dag :
chags med rak+ta dmar gyi mchod pa 'bul :
'bru bcud stong la sbyar ba'i dpa' bo'i rdzas :
gzi byin bskyed phyir dza gad mchod par 'bul :
a la la ste dgyes par bzhes su gsol :
zhes pa tsam bya'o //
rang nyid tshogs la rol pa ni :
ho :
bdag dang rdo rje slob dpon dang :
mched dang lcam dral thams cad kyis :
ma hA mAM sa gsol ba yis :
rdo rje sems dpa'i sku tshe dang :
lang tsho rgyas la mnga' brnyes shog :
dza gad dpa' bo gsol ba yis :
'gro ba mang po dbang 'dus shog :
zhal zas mang po gsol ba yis :
zhi khro sprul pa'i sku thob shog :
de ltar brjod la longs spyod do :
lhag ma gtang ba ni :
lcogs na phrin las chen mo ltar bya /
mi lcogs na spyi ltar byin brlabs la /
oM ma hA shrI he ru ka sa ma ya de bI kro d+ha sarba ba liM ta khA hi khA hi :
oM uts+tshiSh+Ta badzra a tiSh+Tha sha mun sha tra ya sa ma ya hU~M phaT:
hU~M hU~M hU~M:
hrIHhrIHhrI:
b+h+yo b+h+yo b+h+yo :
e A ral+li dza :
hU~M:
sngon tshe khrag 'thung he ru ka'i :
spyan sngar khas blangs dam bcas dang :
bar du pad+ma 'byung gnas kyi :
spyan sngar khas blangs dam bcas pa :
da lta rig 'dzin bdag nyid kyi :
bran dang pho nyar khas blangs pa'i :
sgrub sde brgyad kyi bka' srung dang :
gsang sngags theg pa'i bka' srung rnams :
bka' yi gtor ma 'di bzhes la :
sngon gyi dam tshig dran par gyis :
gsang sngags bstan pa rgyas par mdzod :
bdud dang dam sri rdul du rlogs :
bcol pa'i phrin las grub par mdzod :
oM uts+tshiSh+Ta ba liM ta b+hak+She b+h+yaHswA hA:
zhes dbul /
de nas skul bsdus pa ni :
hU~M:
snang srid thams cad gzhal yas khang :
gzugs rnams thams cad he ru ka :
dregs pa thams cad bran du khol :
nga las che btsan su yang med :
hU~M hU~M hU~M:
hU~M hU~M hU~M:
hU~M hU~M hU~M:
hU~M:
chos sku skye med ngang nyid las :
longs sku 'jigs pa'i cha lugs bzhengs :
zhi rgyas dbang dang drag po yi :
phrin las rnam bzhi 'grub par mdzod :
shAn+tiM:
puSh+TiM:
wa shaM:
mA ra ya hU~M phaT:
chad mdo ni :
hU~M:
sngon gyi bskal pa dang po 'das pa'i dus :
'og min dga' ldan zhes bya'i gnas mchog tu :
bcom ldan dpal chen khrag 'thung chen po yis :
snang srid ma mo dam la btags pa'i tshe :
ke'u ri la sogs gnas kyi khro mo brgyad :
sing ha la sogs yul gyi phra men brgyad :
rta gdong la sogs sgo ma bzhi rnams kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las bsgrub par ma chad dam :
sngon tshe zhal bzhes dam las ma 'da' bar :
dpal chen bka' yi gtor ma 'di bzhes la :
bdag gis bcol pa'i phrin las grub par mdzod :
hU~M:
bskal pa bar ma gsang sngags dar ba'i dus :
bal yul yang le shod kyi brag phug tu :
slob dpon chen po pad+ma 'byung gnas dang :
las can bal mo shAkya de ma yis :
rdo rje dbyings kyi dkyil 'khor zhal phyes tshe :
gtsang ris dpal mgon bdun cu rtsa lnga yis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las bsgrub par ma chad dam :
sngon tshe zhal bzhes dam las ma 'da' bar :
dpal chen bka' yi gtor ma 'di bzhes la :
bdag gis bcol pa'i phrin las grub par mdzod :
de 'og bskal pa tha ma bod kyi yul :
bsam yas mchims phu'i brag dmar ke'u tshang du :
slob dpon chen po pad+ma 'byung gnas dang :
mnga' bdag rgyal po la sogs grub chen brgyad :
sgrub pa bka' brgyad dkyil 'khor zhal phyes tshe :
bka' yi srung ma dregs pa sde brgyad kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las bsgrub par ma chad dam :
sngon tshe zhal bzhes dam las ma 'da' bar :
dpal chen bka' yi gtor ma 'di bzhes la :
bdag gis bcol pa'i phrin las grub par mdzod :
gtor ma zor du 'phang 'dod na :
mtshon cha'i phung por byin gyis brlabs :
b+h+yo :
gzu dang dpang du dkon mchog bzhugs :
legs nyes srid pa'i lha 'dres rtsis :
dgra bgegs ma gtogs sku zur cig :
bka' brgyad lha tshogs dmag dpung skyed :
dgra bgegs snying la gtor zor rgyob :
drag sngags so lnga pa yis 'phang :
de nas brtan ma skyong ba ni :
hU~M:
a su ra yi brag phug tu :
o rgyan pad+ma 'byung gnas kyis :
spyan sngar khas blangs dam bcas pa'i :
bod yul brtan ma bcu gnyis dang :
phyi gtor dbang bar khas blangs rnams :
mchod sbyin gtor ma 'di longs la :
bdud dpung thul la zhing bcu sgrol :
dal kha chings la 'bru bcud spel :
dmag dpung choms la mtshon kha rtul :
bcol pa'i phrin las grub par mdzod :
ma ma kha kha la la le le ta ta te te :
hrI ma sarba pU dza kha kha khA hi khA hi :
gtor gzhong 'og tu dam sri brub :
ri rab 'og tu mnan par bsam :
rang nyid lha yi nga rgyal gyis :
oM laM hU~M laM satwaM b+ha ya nan :
ya ma dam sri dza dza :
mA ra ya rbad nan :
nr-i tri sarba mA ra ya rbad nan :
phrin las bzhi yi bro yis mnan :
hU~M:
nga ni kun bzang he ru ka :
zhi khro rab 'byams rdzogs pa'i sku :
rdo rje'i gar dang rdo rje'i glu :
hU~M gi 'brug sgra di ri ri :
phaT kyi brda skad sangs se sang :
drag po'i bshugs glu tse re re :
shangs nas rlung chen 'u ru ru :
snyan nas rang sgra 'brug ltar sgrog :
zhal nas mche gtsigs bdud bzhi sgrol :
spyan nas 'od byung snang srid gang :
rdo rje'i bro glu chems se chem :
dang po gzugs med mu bzhi gnon :
gnyis pa gzugs khams bcu bdun gnon :
gsum pa 'dod khams nyi shu gnon :
bzhi pa lha srin sde brgyad gnon :
dregs pa thams cad bub cing brgyal :
rdo rje'i bro gar chems se chem :
khro bo'i gar stabs log ge log :
bro yis dregs pa thams cad 'dul :
glu yis snang srid dbang du sdud :
tshig gis don dam chos nyid mtshon :
zhabs bzhi brdabs pas 'khor 'das kun :
dbang du sdud cing zil gyis gnon :
bdud dang dgra bgegs dam sri rnams :
thal ba bzhin du brlag par bya'o :
de nas dngos grub blang ba ni :
hU~M:
bde gshegs yongs rdzogs dgongs su gsol :
'dir bzhugs rig 'dzin bdag cag rnams :
smin grol gnyis kyis rgyud sbyangs shing :
bskyed rdzogs gnyis kyis las gzhung bsrangs :
bsnyen sgrub rnam bzhi mtha' ru phyin :
las dang thugs rje mthun pa yis :
zhi rgyas dbang drag yid bzhin gter :
sku gsung thugs kyi dngos grub stsol :
oM AHhU~M:
kA ya wA ka tsit+ta sid+d+hi hU~M AH
hU~M:
dngos grub bstsal dang stsol bar mi bgyid kyang :
bde gshegs rgyal ba rnams kyi byin gyis brlabs :
bla ma yi dam mkha' 'gro'i thugs rje dang :
tshogs lam sbyor lam gnas pa'i rig 'dzin dang :
bde gshegs yongs rdzogs rnams kyis zhal bzhes ltar :
sgrub mchog bdag la sngon gyi smon lam mthus :
tshe dang chos dang las bzhi lhun grub dang :
rkang mgyogs mig sman ril bu mkha' spyod dang :
srid dang zas nor mthu rtsal dngos grub stsol :
sarba sid+d+hi pha la hU~M A:
de nas mchod bstod mdor bsdus nongs bshags bzod gsol /
rdul tshon dang bum pa'i ye shes pa gshegs gsol /
ras bris kyi phyogs la brtan bzhugs rnams spyi ltar bya /
nyer bsdu ni :
hU~M:
dang po chos sku skye med ngang nyid las :
'gro don skye ba'i cho 'phrul tshom bu dgu :
zhi khro yongs rdzogs 'gro ba kun btul nas :
slar yang chos nyid rnam dag klong du bsdu :
oM AHhU~M:
badzra mu :
A li kA li brjod :
rgyun spyod ni :
hU~M:
ngar 'dzin rnam dag sgyu lus 'ja' 'dra 'di :
dpal chen sku gsung thugs su rgyas btab nas :
bden pa dbyer med lta spyod zung 'brel te :
rgyun du 'gro ba 'dren pa'i spyod lam bya'o :
oM AHhU~M:
badzra hrIHA:
mi 'gyur mi shigs rdo rje'i gur :
stong pa'i go cha bla na med :
chos sku skye med rdo rje yin :
mtshan ma'i spyod yul kun bcom nas :
chos kyi dbyings su rgyas btab pas :
sangs rgyas kyis kyang mi gzigs na :
gnod byed bgegs kyis ga la mthong :
hU~M hU~M hU~M:
badzra rak+Sha rak+Sha hU~M:
oM badzra kA ya wA ka tsit+ta hU~M:
de nas smon lam dang bkra shis rgyas par lcogs na phrin las chen mo ltar bya /
dkyus tsam du /
hU~M:
mi gnas ye shes thugs kyi dkyil 'khor du :
'gyur ba med par lhun gyis grub pa dang :
rab 'byams rgyal ba rnams kyi gnas thob nas :
'gro ba yongs kyi dpal du 'gyur bar shog :
ces dang /
byin rlabs mchog stsol rtsa brgyud bla ma dang :
dngos grub char 'beb zhi khro bka' brgyad lha :
dregs pa'i sde dpon dam can gter srung sogs :
rab 'byams dkyil 'khor 'khor lo'i bkra shis shog :
ces pa tsam brjod do //
sgrub chen bka' brgyad drag po rang byung rang shar chen po'i phrin las 'bring po rdzogs so :
sprul sku rig 'dzin chen po rgod kyi ldem 'phru can gyis me pho rta yi lo la :
byang zang zang lha brag nas bse sgrom smug po'i nang nas gdan drangs pa'o :
sa ma ya :
rgya rgya rgya :
rgya rgya rgya :[ \u0f88\u0f88\u0f88 ]zhes gter gzhung ma bu gab sprad pa las sman mchod smon lam shis brjod sogs cung zad khyer bder bsdebs shing /
lhag ma dang chad mdo gser mdzod kyi thugs sgrub nas blangs /
rig 'dzin brgyud pa'i phyag bzhes nar byung du gsal bar byas pa tsam las bcos bslad ma mchis kyang nongs par gyur na rtsa gsum chos srung dang bcas pa'i spyan sngar snying nas bshags pas bzod par mdzad du gsol /
'di'ang mgyogs dbang dang rgyun gyi nyams len tsam la dmigs pa yin gyi gzhan du sngon 'gro dang phrin las chen mo nyid la phyag bzhes kyi 'gros 'di kas brgyan te gtang ba nyid ci nas gal che'o //
zhes pa'ang sngags rig 'dzin pa pad+ma gar dbang gi sug rjes so //
dge legs 'phel ///
/
