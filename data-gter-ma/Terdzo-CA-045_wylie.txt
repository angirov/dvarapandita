@#//
chos zab dgu kun gyi yang zhun bla sgrub kyi dmigs pa'i rkang grangs 'dzin tshul pad+ma'i phreng ba bzhugs so //
chos zab dgu kun gyi yang zhun bla sgrub kyi dmigs pa'i rkang grangs 'dzin tshul pad+ma'i phreng ba zhes bya ba /
bde chen 'khor lo'i dbang phyug pad+ma 'byung gnas yab yum sras brgyud par bcas pa la phyag 'tshal lo /
!
/de yang mtshan ldan rdo rje slob dpon gyis skal ldan slob ma rnams lam zab bla sgrub srog gi dwangs ma'i khrid skyong bar byed pa'i skabs su sla chos tshar skyen du ma song bar smin khrid du byed pa shin tu gal che la /
thog ma khrid zhu tsho 'dus dus yig brgya 'ur ldir bklags nas 'dus shing gral la mtho dman nges nges tig tig med par spungs 'dus su byas na tshogs pa dar rgyas kyi rten 'brel yod gsungs /
de nas phyag dang bcas gral la 'khod nas bla ma'i rnal 'byor skad rta gdangs dbyangs mthun par tshar gcig bton mthar chos skyong spyi dang khyad par sgos kyi srung ma mgon po ma ning dang ma gza' dam gsum la gtor ma rgyan ldan dza gad bcas nges par 'bul dgos /
de nas yan lag bdun pa sngon du 'gro bas maN+Dal phyag len ltar tshom bu so bdun ma dus rtag tu re re dang /
ngo sprod sogs chos khrid gnad che ba la gsum gsum 'bul /
!
de nas chos bshad kyi mtshams ji ltar 'os pa brjod cing /
khyad par khrid rkang gi tshig rnams ma nor ba /
ma 'khrul ba /
ma 'dzings pa /
dag pa /
gtsang ba /
gsal sgros dod par rang gi blo gros dang /
nyan pa po'i blo dang bstun nas bshad pa gces so /
!
/dmigs rkang thun mthar dge ba byang chen du bsngo ba maN+Dal bcas chos thun 'byung res bzhin de dag ma chag pa rten 'brel gyi gnad zab mo yod pas gal che'o /
!
/de nas dmigs pa'i rkang grangs bstan pa ni /
dang po blo chos su 'gro ba'i khrid la /
dal 'byor rnyed dka' tshul /
rgyu yi sgo nas rnyed par dka' ba /
de bzhin don dang dpes gtan la phab ste bsgom pa ste thun chen gcig1)
mi rtag par bsam pa la /
pha ma gnyen tshan dgra bo /
btang snyoms bar ma'i 'gro ba sde dpon yul khams /
rgyal po /
bla chen /
'khor los sgyur ba /
tshangs dang brgya byin rnams mi rtag pa dang /
rdzogs pa'i sangs rgyas rnams kyang mya ngan las 'da' tshul ston pa dang /
snod kyi 'jig rten chags 'jig la bsam pa ste dmigs rkang thun chen gcig2)
las 'bras bslu med kyi ngang tshul gtam rgyud dang bcas pa dmigs rkang thun chen gcig3)
thar pa'i phan yon la /
chos la brtson 'grus bskul ba dmigs rkang thun chen gcig4)
de ltar sngon 'gro blo ldog rnam bzhi ni chos pa'i rkang yin pas blo rgyud chos dang ma 'dres bar du dpe don lo rgyus du mas bstan te smin khrid skabs dmigs rkang sa bcad bzhi yin na'ang thun grangs dang zhag grangs nges pa med kyi slob ma'i blo 'di snang dgos med ma shar bar du bskyar 'jug la /
rkang khrid kyi skabs su yang blo ldog bzhi po re re la zhag bdun lnga gsum gang rigs bskyar 'jug pa shin tu gal che'o //
\u0f80atsha //
gnyis pa chos lam du 'gro ba la dang po skyabs 'gror /
thog mar skyabs 'gro dang dge bsnyen gdams pa gang rung 'bogs la /
de nas sgom rim la phyi mdo lugs /1)
nang gsang sngags lugs /2)
gsang ba mdo sngags dril ba /3)
de kho na nyid don dam pa ste /4)
dmigs rkang bzhi thun bsdu rim rnams rtsa ba la /
yan lag ni ji snyed spros chog go
/\u0f80atsha //
gnyis pa sems bskyed la /
thog mar sems tsam dang dbu ma lugs kyi sems bskyed 'bogs pa'i cho ga ltar nod pa shin tu legs mod /
de ltar ma thob kyang sems bskyed kyi khrid bka' ston pas thub la /
de yang rtsa ba smon 'jug gnyis su 'du yang /
khrid tshul phyag len la byams pa bsgom pa /1)
snying rje bsgom pa /2)
byang chub sems bsgom pa /3)
gsum ni rtsa ba yin zhing /
de nas smon pa tshad med bzhi bshad pa /4)
'jug pa phar phyin drug gi go don dang /5)
thams cad ye shes tshogs su bsgyur thabs bstan pa /6)
kun gyi don dril nas bshad pa ste /7)
rtsa ba'i sa bcad bdun yin la /
sems bskyed kyi phan yon rgyas par bshad /
spro na tshad med bzhi la thun bzhi /
phar phyin drug la thun drug sogs rgyas par bstan par bya'o //
\u0f80atsha //
gsum pa tshogs gsag khyad par can maN+Dal gyi khrid ni /
phyag len mthong ba brgyud pa ltar du lus kyi las tshom bu dgod /
ngag gi las tshigs bcad brjod /
yid kyi las dmigs pa gsal ba gsum sbrags nas phyi'i maN+Dal 'bul te /
de yang tshogs zhing gsal nas phyi'i maN+Dal 'bul ba /1)
nang gi maN+Dal 'bul ba /2)
gsang ba'i maN+Dal 'bul ba /3)
de kho na nyid la bzla ba ste /4)
rtsa ba'i dmigs rkang bzhi la maN+Dal gyi phan yon rgyas par bstan cing /
spro na snod bcud 'jig rten chags tshul mngon pa dang mthun par bshad do //
\u0f80atsha //
bzhi pa sgrib sbyong rdor sems kyi sgom bzlas ni /
thog mar rdor sems kyi sku gsung thugs kyi rjes gnang thob na legs la /
de ltar ma gyur kyang ting 'dzin dbang bskur zhig byas na yon tan che bas byas la /
de nas phyi bya rgyud ltar bsnyen pa /1)
nang spyod rgyud ltar nye bar bsnyen pa /2)
gsang ba rnal 'byor ltar sgrub pa /3)
yang gsang bla med ltar sgrub pa chen po /4)
de kho na nyid bskyed rdzogs zung 'jug la bzla ba bstan la /5)
sdig pa bshags pa gnyen po stobs bzhi'i tshul legs par bshad cing ci rigs pa spros so /
!
/de ltar blo ldog nas bzung dmigs pa gong 'og thams cad la thog mar sems bskyed /
rjes su rang 'dod med par bsngo smon bzang pos mtshams sbyar ba ni dmigs thun thams cad du ma chag par gal che bar bya'o //
\u0f80atsha //
de ltar chos lam du 'gro ba dmigs chen nyi shu tham pa ste tshogs kyi lam che 'bring chung ngu rnams bgrod par byed pa'o /
!
/spyi don gsum pa lam gyi 'khrul pa zhi bar byed pa bla ma'i sgrub pa dngos gzhi bsgom pa la /
thog mar rdo rje 'chang gi bka' bla med rgyud sde gang yang rung ba'i dbang rdzogs par thob par byed pa ni shin tu gal che ba yin la /
de nas bla sgrub kyi man ngag nyams su blang bya rtsa ba tshogs bshad /
khyad par zhal gdams te /
dang po la rdo rje slob dpon gyi phyi bsnyen pa /
nang sgrub pa /
gsang ba nye bar sgrub pa /
yang gsang sgrub pa chen po ste rtsa ba'i sa bcad rnam pa bzhi yin la /
smar khrid du dang po phyi sgrub pa la yang rang lus yi dam lhag pa'i lha'i skur gsal zhing snang stong du sbyong ba /1)
de nas spyi bor 'khor lo'i dbang phyug rdo rje sems dpa' bsgom pa'i thog mar 'od gur gdan dang sa bon bskyed pa /2)
de'i 'od zer gyis rigs drug gi gnas kun khyab cing snod bcud dag pa sku dang zhing khams sbyongs ba ste /
dmigs rkang zhib mor bstan skabs dmyal ba'i snod bcud sbyong ba /3)
yi dwags /4)
byol song /5)
lha min /6)
lha /7)
mi'i snod bcud sbyong ba /8)
de drug thun chen gcig yin no //
de nas 'od zer gyis rgyal ba sras bcas dgyes par byed pa /9)
sa bon la rtsa gsum rab 'byams thams cad bsdu ba /10)
sa bon bla ma'i skur bsgyur ba /11)
bla ma'i thugs ka dang /12)
dung khang /13)
mgrin pa /14)
lte ba /15)
gsang gnas su lha'i dkyil 'khor rim gyis gsal btab pa /16)
sku'i gnas thams cad du lha'i sku gsal btab pa /17)
brgyud pa'i bla ma phreng bar bsgom pa /18)
'khor khrom tshogs yi dam sangs rgyas chos dge 'dun bsgom pa /19)
dad 'dun blo ling gtad kyis maN+Dal 'bul ba /20)
yid rtse gcig las rtsa sngags kyis thugs rgyud bskul ba /21)
gsol 'debs tshigs bcad dang gdung shugs 'o dod kyi gsol 'debs /22)
dzapa? sngags kyi gsol ba 'debs pa /23)
ste de yan gyis phyi ltar bla ma bsnyen pa blo sbyong lha khrid kyis dbang dman rjes su bzung ba ste sbyor lam gyi drod thob par byed pa'o //
skabs 'dir rdo rje slob dpon gyi dbye ba rtsa ba yan lag gi bla ma'i tshul /
bla ma bsten tshul /
dam tshig srung tshul /
nyams na gso tshul rnams shin tu nan che bas bshad do //
\u0f80atsha //
gnyis pa ni bla ma sgrub pa la 'khor yi dam sangs rgyas chos dge 'dun rnams gtso bo la bsdu ba /1)
de rnams dge 'dun oM chos AHsangs rgyas hU~M yi dam hrIH'am hoHru gsal nas gtso bo'i gnas bzhi'i yi ger bstim pa /2)
de nas bum dbang blang ba /3)
gsang dbang blang ba /4)
sher dbang blang ba /5)
tshig dbang blang ba /6)
mthar cig car gyi spro bsdu ste /7)
de nang bla ma sgrub pa ting nge 'dzin gyi dbang bskur mchog tu zab pa dbang po bar ma rjes su bzung ba ste /
sbyor lam gyi rtse mo thob par byed pa'o //
skabs 'dir dbang spyi'i rnam gzhag dang /
khyad par du ting nge 'dzin dbang bskur ba'i phan yon /
de dag gi sa bcad rnams spros nas bshad do //
\u0f80atsha //
gsum pa gsang ba bla ma nye bar sgrub pa ste /
bla ma rdo rje bzhi'i rang bzhin can d+hU ti nas snying dbus su spyan 'dren pa /1)
bdag nyid lhag pa'i lha'i nga rgyal 'pho ba /2)
bla ma yab yum kha sbyor du lta ba /3)
sa bon la yid bzhag pa ste /4)
skabs 'dir sems dpa' sum brtsegs kyi go don legs par bshad pa /5)
de nas sngags phreng bkod pa /6)
dzapa? kyi dgongs pa legs par bstan pa /7)
ste de ni bla ma gsang ba rdo rje gsum gyi dkyil 'khor du nye bar sgrub pa bskyed rim thams cad kyi don gcig tu dril zhing /
'khrul 'khor rgya che ba dbang rab rjes su 'dzin pa ste sbyor lam gyi bzod pa thob par byed pa'i rim pa'o //
skabs 'dir lha bskyed rim sngags bzlas pa dmigs pa ting 'dzin gyi rnam gzhag rgyas par bshad par bya'o //
\u0f80atsha //
bzhi pa yang gsang bla ma sgrub pa chen po nyams su len pa la /
bla ma yab yum kyi sku 'gyur med thugs kyi sa bon du bsgyur nas gsol ba gdab pa /1)
las bzhi lhun grub kyi dgongs pa /2)
zhi ba /3)
rgyas pa /4)
dbang /5)
drag po /6)
mchog don du gnyer ba /7)
ste de ni yang gsang bla ma sgrub pa chen po lha sku gcig sngags 'bru gcig ting 'dzin gzer gcig gis grol ba dbang rnon rjes su bzung ba ste sbyor lam gyi chos mchog thob par byed pa'i rim pa'o //
skabs 'dir bskyed rdzogs zung 'jug myur lam thabs kyi man ngag kyang ci rigs par bshad par bya'o //
\u0f80atsha //
de ltar lam gyi 'khrul pa zhi bar byed pa man ngag kun gyi mthar thug bla ma sgrub pa'i zab chos srog gi dwangs ma lta bu'i zab khrid dngos gzhi'i rim pa spyi don bzhi la chos thun gyi rkang bsdams pas bzhi bcu rtsa bzhi pa ste sbyor lam gyi nges 'byed bzhi dang sbyar nas bstan pa'o //
\u0f80atsha //
gnyis pa khyad par ba zhal gdams la 'ga' zhig ni gong gi sa bcad skabs su song la shin tu gsang ba rgya che ba'i don mdor bsdu na /
bum dbang dang 'brel ba dkyil 'khor bskyed rim gyi man ngag sngags kyi zhal gdams dang bcas bskyed rdzogs zung 'jug tu bsre ba /
gsang dbang dang 'brel ba rdor bzlas gtum mo'i rim pa /
sher dbang dang 'brel ba thabs lam pho nya'i gdams pa rnams yin la /
tshig dbang dang 'brel ba ni 'og tu bstan te /
'di ni sa bcad tsam ste /
chos thun gyi rkang grangs ni zhal las shes so //
g+ham+b+hIr u pa de sha gu h+ya \u0f80atsha /
!
/spyi don bzhi pa 'khrul snang ye shes su 'char ba bla ma de kho na nyid kyi sgrub pa la /
snying kha'i bla ma hU~M yig tu gsal ba hril sdud dam rim sdud kyi mthar thig le stong pa nA dar gzhil ba /1)
phung khams yongs su sbyong ba /2)
sgo gsum bla ma'i sku gsung thugs dang dbyer med ngang du bzhag pa /3)
ste rtsa bas bstan pa'i dmigs rkang gsum yin la /
de dang 'brel ba stong nyid lhar sad pa'i gdams pa dang /1)
gzhan yang yan lag tu bza' ba /2)
gyon pa /3)
'gro ba /4)
'dug pa /5)
gnyid pa /6)
dmigs pa kha bsgyur /7)
rnams kyang skabs 'dir spros te bshad pa gnad che /
!
/de ltar skyabs sems nas bzung rtsa ba'i dmigs rkang 'di rnams la khrid lugs rab 'bring tha ma gsum ste /
de yang rab la dngos nyams rmi lam gyi rtags mtshan thob pa /
'bring la zhag grangs bdun lnga gsum du le lo med par sbyong ba dang /
tha ma yang zhag re rer sbyangs nas dmigs rkang ma 'dzol zhing zin nges par bya ba las /
yam khrid shad shud ye nas mi rung ngo //
sems la rdo rus thug nges par sbyong ba shin tu gal che'o //
de yang sbyor dngos rjes kyi khrid rim thams cad la thog mar 'gro don du sems bskyed pa /
bar du dge sbyor la yid rtse gcig tu 'jog pa /
mthar dge ba la mi zhen zhing rnam smin re dogs med par byang chub chen por bsngo ba rnams shin tu gal che bas dus rtag tu ma chag par bya'o //
de ltar bla ma de kho na nyid kyi sgrub pa sku gsung thugs kyi rdo rje gsum sgo gsum dang gnyis su med par la bzla ba ni mthong lam gyi yon tan thob par byed pa'i rim pa'o //
\u0f80atsha //
'dir khyad par gyi gdams pa bla ma dang rang sems ro gcig tu bsres nas dbu phyag khregs chod kyi gnad sems dang po mi gnas pa gnas par byed pa /
gnas pa brtan pa /
brtan pa grol bar byed pa gsum las /
thog mar dngos po phra mo /1)
lha sku /2)
yig 'bru /3)
phyag mtshan /4)
thig le /5)
rlung dang /6)
thig le 'bar 'dzag la bslab pa /7)
la sogs pa'i man ngag bla ma'i phyag bzhes ltar bstan nas gnas 'gyu rig pa ngo zin nges byas te zhi gnas gtan la dbab /
gnyis pa byung gnas 'gro gsum rtsad gcod drag po byas nas sems nyid kyi ngo bo gtan la phab nas ngo sprad cing zhi lhag zung 'jug gi nyams bskyang /
gsum pa nyams zhen gyi blo zhig nas ma bcos skye med spros bral lhag mthong gi rtogs pa ngo mthong ba dang /
rtsal bskyed pa dang /
mthar thug mngon gyur 'od gsal khor yug ma bu gcig tu ma 'dres bar skyong ngo //
de dag kyang rgyal ba'i bka' lung gi don ma 'khrul par rtogs ldan bla mas nyams khrid du ston pa las rang gi rtogs chos su rlom nas bka' don du 'gal ba'i blos bcos kyi chos khrid dang /
rang nyid kyis ma rtogs par dpe bshad na yam dang rtog ge'i brtag dpyad kyis bsre bslad byed pa ni nam du yang mi rung la /
rgyal ba'i bka' zung 'jug thob pa rnams kyi gsung ma 'khrul bar bstan par gces so //
de yang khrid ston pa po rab rtogs pa can /
'bring nyams skyes pa /
tha ma yang bla ma'i gsung ma nor bar ston nus shing gzhung don ni go nges pa zhig dgos /
de bas rang gi myong chos rtogs chos yin par rlom zhing rgyal ba'i bka' las 'das par bstan na rdo rje dmyal ba'i rgyu yin pas gzab 'tshal /
des na nyams rtogs brtan pa ma thob kyang khrid kyi go don ma 'khrul par go ba zhig ni shin tu gal che'o //
blo rmongs nyams brang bring skyes pas chos bshad pa las /
blo gros ldan pa go ba yang dag thob pas bstan pa la phan thogs che bar 'gyur zhing /
lar slob ma'i mos gus kyi gnad kho nar rag lus pas /
bka' chos zhus pa'i bla ma ni nam du yang dad pa ltem rkyang med par rdo rje sems dpar blta bar bya zhing spyir nyams dang rtogs pa'i shan 'byed cing 'dra mtshungs gol shor dbang du ma song ba shin tu gal che'o //
\u0f80atsha //
bla ma rang sems bsre ba'i gnad thun mong ma yin pa khregs chod thod rgal gyi don zung 'jug tu nyams su len pa ni bla ma dam pa'i zhal las blang bar bya'o //
\u0f80atsha /
!
/de ltar bla sgrub kyi sbyor dngos rjes gsum gyi dmigs pa'i rkang la chos bzhi'i dang por dmigs rkang bzhi /
gnyis par nyi shu /
gsum par bzhi bcu zhe bzhi /
bzhi par rtsa ba gsum yan lag bdun te dmigs rkang bdun cu rtsa brgyad tham pa'o //
de nas dngos po phra mor thun gyi rtsa ba byas la /
de nas sku la nyi shu rtsa lnga /
yig 'brur lnga /
phyag mtshan la bdun /
thig ler bdun /
rlung gi bslab par lnga /
thig le'i sbyor bar bzhi ste dmigs rkang dril nas drug cu ste /
gong ma dang bsdams pas brgya dang sum cu rtsa bdun gyis rdzogs pa ste slob ma'i rgyud tshod dang bstun te dmigs pa'i bsgyur bkod ni mtha' gcig tu ma nges pas slob dpon myong ba can gyi blos bstan la /
zhal shes gdams pa 'ga' zhig ma gtogs dmigs rkang ma tshang med pa yongs su rdzogs pa'o //
de ltar nyams su len pa la go ba dang nyams myong shan dbye /
nyams dang rtogs pa ma nor bar dpal ldan bla ma nyams rtogs ldan pas myong khrid nyid du bya la /
spyir nyams dang rtogs pa'i nor sa gol sa 'dra 'dra ni dbang po 'bring man chad la shin tu mang zhing /
gzhung nas bshad pa'i nyams len gyis mtshams dang mtshungs mi mtshungs ci rigs pa 'byung la /
dbang po rab rnams la de lta bus mi brdzi zhing /
blo gros mchog thob pa rnams kyi yang shan 'byed pa la mkhas pa'o //
de ltar ma yin pa rnams ni nyams 'dra min gol shor med par rtogs ldan bla ma'i rgyal ba'i bka'i bla ma la zhun thar bcad pa mchog tu gces pa ste /
phyi rol mu stegs kyi grub mtha'i lta 'dod la la dang /
dbu ma 'dzin pa rnams la khyad cha shas phra mo res 'byed pa yin zhes shing rta mchog gyur   thams cad mkhyen pa sgrol mgon zhabs   rnams kyis bzhed la /
spyir lta ba ma 'khrul spyod pa ma log pa ni mchog tu rgyal ba rnams kyis gsungs pa'i gal 'gag go
!
/mdor na lta ba nam mkha' lta bu la /
rjes thob sgyu ma lta bu /
chos kun rang sems su thag chod cing rgyu 'bras rten 'brel du shes pas 'dor len la mkhas /
7rtsa ba'i bla ma ni sangs rgyas kun las lhag par shes shing lus srog ltos pa med par dad gus zhabs tog dam tshig ye nas g.yel ba med par snying khongs rus pa'i gting nas kha sems med pa ngos lkog med pa skyid sdug med pa shin tu nas gal che'o //
gal che'o //
de ltar chos dran pa'i mi gcig la chog pa yi ni chos gcig ni tshe gcig la zung 'jug rdo rje sems dpa' thob par byed pa'i lam ma tshang ba med pa don zab pa rgya che ba bla ma rdo rje sems dpa'i sgrub thabs ches cher rmad du byung ba chig chog ri chos zab pa'i mthar thug pa ste /
yang dag pa'i lam don du gnyer ba rnams srog ster bar byed pa bdud rtsi lta bu chos 'di kho na'o //
de bas las skal mchog dang ldan pa rnams kyis brtson 'grus drag pos nyams su longs shig
/sgoms shig
/sgrubs shig
/ston cig
/shod cig
/chos kyi snying por zungs shig
/shin tu gces par gyis shig
/tsit+ta d+ha thim /
phar phyin theg pa rnams kyis bskal pa grangs med bgrangs nas byang chub bsgrub pa sngags 'og ma rnams skye ba grangs can gyis thob par byed pa dang /
bla med rnams kyis 'di phyi bar dor byang chub chen po rdo rje sems dpa'i go 'phang brnyes par 'dod pa yin te /
de'i gnad bla ma la mos gus dam tshig rnam par dag pa gal che zhing /
dam tshig rnam par ma dag na rdo rje dmyal bar skye bas dper na sbrul smyug dong du bcug pa lta bu rdo rje theg pa'i lam ste dad mos dam tshig la rab tu brtson par gces so /
!
/spyir tha snyad kyi gzhung lugs la lo brgyar 'bad pa las /
nges don rtogs par blo phyogs nas glegs bam spyi bor bzhag pas byang chub la nye zhing /
thos bsam 'dus byas kyi dge ba ji snyed bgyis pa las /
yang dag 'jog thun cig gis byang chub la nye zhes /
rgyal ba'i bka' mdo rgyud du ma nas gsungs shing zung 'jug brnyes pa rnams kyis yongs su bsgrags par yid ches pas nyams len don gyi snying po sgom sgrub la 'bad par byos shig
/'bad par byos shig
/bdag lta bu'i skye bo la deng sang yid rton par mi byed pa bden na yang /
bdag gi smra ba 'di dag ni rgyal ba'i bka' dang mchog brnyes pa rnal 'byor gyi dbang phyug rnams ci ltar gsungs pa'i don /
rang bzos ma rnyog par gzhan phan gyi lhag bsam 'ba' zhig gis bshad pa yin pas des na chos kyi tshig don la yid brtan du bya bar rigs so /
!
/de ltar bla ma sgrub pa'i khrid rim gyi sa bcad mig long gi sna khrid lta bu shin tu gsal bar bkod pa zab bo //
'di bris nyes gyur thams cad 'khor lo yi //
dbang phyug dran mchog rdo rje sems dpar bshags //
'di phyi'i sgrib bral rnam dag dbugs dbyung zhing //
legs dges 'gro kun bla ma'i sar brnyes shog
/ces bla sgrub dmigs pa'i rkang grangs pad+ma'i phreng ba 'di nyid las skal mchog dang ldan pa slob ma dad dam brtson 'grus can rnams kyis lan gcig ma yin par yang yang bskul ba'i ngor /
dpal chen rdo rje khrag 'thung thod phreng rtsal gyi thugs dang gnyis su med pa gnubs nam mkha'i snying po'i mtshan tsam kho nas (nam snying sprul pa'i zlos gar pad+ma nor bu dri med rdo rje gzi brjid rtsal gyi mtshan tsam gyis /
ma dpe gcig la 'di bzhin 'dug zer lags)
byin gyis brlabs pa yul mdo khams lha rigs ju'i bya bral rig sngags 'dzin pa tshe dbang nor bu 'jam dbyangs rgya mtsho'am /
ming gzhan du pad+ma theg mchog bstan pa'i gsal byed nges gsang grub pa'i shing rta phyogs las rnam rgyal grub mchog dbang po'i sde zhes bya ba phyogs kun tu rgyu ba yis rang lo sum cu'i sne la zin nye ba zhi ba zhes sa bya ston zla ra ba'i tshes bzang nyer gsum la bod yul stod mnga' ri'i cha lho mon bod kyi mtshams gung thang nub ri'i bas mtha' ta li'i yang rtse ru bkod pa'i yig ris ni mdo khams stag bu'i btsun pa bsod nams rab brtan gyis bgyis pa'o //
dge'o //
dge'o //
dge'o //
mang+ga laM//

//
