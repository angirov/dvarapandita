@#//
bdud 'dul karma ma hA gu ru'i gtor nag 'phang ba'i las rim nag 'gros su bkod pa mthu stobs glog gi phreng ba zhes bya ba bzhugs so //
na mo gu ru karma he ru kA ya /
srid gsum bdud bzhi'i tshang tshing ji snyed pa //
mthu stobs bskal me gcig gis 'joms mdzad pa //
phrin las drag po'i lha la phyag 'tshal nas //
gtor nag las kyi mde thung bltas chog bkod //
yang gsang drag po karma gu ru'i las mtha' bar gcod sel byed gtor nag lag tu len pa la gnyis /
bca' gzhi dang /
phrin las kyi rim pa'o //
dang po ni /
stegs bu gcan gzan nas glang lpags lta bus bkab pa'i steng du lcags sogs drag po'i snod du 'bru nag rjen btags kyi phye la btsan dug btab cing dug khrag gis sbrus pa las /
chos 'byung gru gsum nag po rgya dpangs mnyam pa'i khar /
lha bdud gan rkyal dkar /
phung bdud kha sbub ser /
nyon bdud gan rkyal dmar /
'chi bdud kha sbub nag po bzhi brtsegs rkang pa rnams sa la 'beb tshul dang /
lag pa bgrad nas brkyangs pa'i snying gar dgra bgegs dmigs gsal ming byang spel tshig bcug pa la /
seng ldeng phur pa ri rab ma sor brgyad pa dar nag gi cod pan sbrul mgo ma rked par bcings pa btsugs /
de steng rkang gsum khar lcags snod du gtor rgyu gong dang mtshungs pas gtor nag zur gsum me ri can sku rten tsakli dar gdugs nag pos spras pa'i mtha' skor du zor kong mtheb kyu dang rtsang dmar nyer gcig srin mo 'gros su btsugs pa la rgyu ma'i lda ldi /
sha dum /
mtshe yungs gang bu sogs drag po'i rgyan gyis brgyan pa bzhag
/de'i mdun du sgrub gtor dang g.yas g.yon sman raka
/rgyab tu gter srung gtor ma /
chad tho /
zhi drag gi nyer spyod lnga po mdun nas phreng tshar du bsham /
de mdun nam g.yas g.yon gang bder re ba'i gdan 'bru nag gi tshom bu bkod pa la /
dur khrod kyi sa dang sa nag dug khrag gi chus sbrus pa la dbang phyug gi mtshan ma mtho gang pa nang khong stong byas pa la /
dug shog la zlog sngags bris pa dang /
dbang phyug drag sngags bzlas pa'i yungs thun blugs la zhabs bsdams /
rang 'dra chung ba brgyad kyis bskor la bzhag
/gzhan yang thun gtor gru gsum nag po mtshe yungs kyis brgyan pa /
tshogs kyi yo byad /
bdud bzhi'i ling+ga bsgral bstab bya rgyu /
phur pa /
sgrol gri sogs mkho ba'i yo byad rnams tshogs par bya'o //
gnyis pa la gsum /
bdag bskyed bsnyen pa'i rdzong bca' ba /
mdun bskyed zlog pa'i dpung gsar ba /
rjes 'phang ba'i las kyi g.yul 'gyed pa'o //
dang po ni /
tshigs bdun sngon du 'gro bas /
bla ma sku gsum ma dang /
brgyud pa'i gsol 'debs nas brtsam las byang mthar chags su gtang /
snga dro'i rigs la rtsa ba'i 'dzab bsnyen gang 'gro bzlas la mchod bstod bya'o //
gnyis pa ni /
nyin dang por thog mar gtor zor la gnod byed dgra bgegs rnams tshogs tha ma ji lta ba bzhin dgug gzhug nyer gcig gam bdun gyi mthar phur bu bsgril bzhin gdengs pa'i stabs dang bcas sgrol tshig brjod la dmigs pa bya /
gtor ma ngo bo bdud rtsi la rnam pa dgra bgegs bsgral pa'i sha khrag gi rgya mtsho chen por gyur par bsams la /
las byang ltar /
hU~M hU~M hU~M/
lang+ka pu ri srin po'i yul /
zhes sogs kyis spyan drangs /
rtsa sngags mthar /
gnod byed dgra bgegs kyi sha khrag rus pa la kha raM khA hi /
zhes btags pa bdun gyis phul bas lhag ma ma lus par bzhes par bsam /
mdun du spyan drangs pa gnyis med du thim par mos /
dzaHhU~M baM hoH
zhes brjod pa ni khyad par te tshar gnyis pa phan chad la mi dgos so //
de nas bdag mdun gnyis ka drag po phur mjug can du gsal gdab pa ni /
hU~M/
bdag dang drag po'i gtor ma ni //
bdud 'dul karma drag po'i sku
/ljang nag du ba'i mdog lta bu //
zhal gcig phyag gnyis rgyan rnams rdzogs //
phyag g.yas sna tshogs rdo rje 'phyar //
phrin las sna tshogs mdzad pa'i rtags //
nyon mongs bdud bzhi zil gyis gnon //
g.yon pas seng ldeng phur pa gdengs //
shes rab snying rjes sgrol ba'i phyir //
zhing bcu'i ru dra sgrol ba'i rtags //
sku smad phur pa'i dbal dang ldan //
gnam lcags 'bar ba'i thog ltar gyur //
zhes gsal btab la /
las byang gi spyan 'dren nas bstod pa'i bar rgyas par btang ba'i gzhung bstod mjug tu /
dgra bgegs ru dra sgrol ba'i las mdzod cig
/ces sbyar /
bzlas dmigs ni /
thugs kar mthing nag rdo rje'i dbus //
hU~M yig mtha' ru las sngags ni //
mgar gyi zhun me lta bur 'phro //
'bar ba drag po'i sku ru gsal //
zhes pa'i ting nge 'dzin gsal bas rtsa sngags kyi sham bur /
gnod byed bdud bzhi'i snying la raM raM thul thul /
trig rbad trig rbad /
ha la pa ti trig nan rbad /
ces btags pa ci mang bzla /
zor sgrub pa ni /
bka' sdod dbang phyug gi zor gtor la dmigs nas /
bdag dang drag po'i zor gtor ni //
mi bzad dbang phyug chen po'i sku
/shin tu che ba gyen du bsgrengs //
'bras bu klu yi yul du zug
/sked pa mi yi yul du ldem //
mgo bo lha yi yul du 'khyogs //
chu sbub bskal pa'i me ltar 'bar //
sku yi ba spu'i bu ga nas //
zhun gyi me stag khro bo 'phro //
sngags bzlas me yi 'od zer gyis //
gnod byed thams cad tshig par gyur //
ad tra sad tra so le baM/
g+hu li b+hi b+h+yo /
ur+No ur+No /
thun chog thun chog
/rarno thun chog   'di phal cher la mi snang brtag
/ba so ba so tik+ta nag po sarba thun baM/
byad stems mA ra ya zlog
/yar zlog
/mar zlog
/tshal par gas /
'dir mtha'i dmag dpung ngam dgra bgegs lta bu ming spel sbyar    mA ra ya zlog
/ces mang du bzla zhing thun la'ang sngags /
de nas chos srung gter srung la gtor ma phul te las kyi rgyab bskyor /
tshogs byin rlabs byas la tshogs dang po bar pa gnyis phul /
tha ma bsgral mchod la brten nas zlog pa'i phrin las bcol ba ni /
bdud bzhi'i ling+ga zur pa mdun du lcags hom la bkod de /
thugs dam bskul pa ni /
hU~M/
gnam lcags gzhal yas me dpung 'bar ba'i dbus //
bdud bzhi 'dul mdzad karma drag po rtsal //
bzhengs shig bzhengs shig chos kyi dbyings nas bzhengs //
bgegs tshogs bdud dpung ma lus dgra la sgyur //
ma hA de ba srid pa'i mes po che /
bskal pa'i me rlung bar snang khams 'khrugs pas //
nad gdon bar gcod rkyen ngan ma lus pa //
gnam lcags zor gyis dgra bo'i steng du sgyur //
bdud 'dul karma drag po'i lha tshogs kyis //
sangs rgyas bstan bshigs dkon mchog dbu 'phang smod //
bla ma'i sku dgra rnal 'byor yongs la 'tshe /
khyad par bdag sogs rgyu sbyor yon bdag la //
gnod byed gzugs can dgra dang gzugs med bgegs //
yang sgos log 'dren dam sri 'byung po'i dpung //
rbad 'dre rbod gtong byad ma mkhan po sogs //
rnam par shes pa bla srog tshe gsum rnams //
thar med 'brub khung nag po'i nang 'khrid de //
bdud bzhi'i gzugs brnyan dmigs bya'i khog pa ru //
ming byang yi ger btab pa 'di nyid la //
da lta nyid du 'gugs bstim phrin las mdzod //
ces bskul /
gser skyems /
raM yaM khaM/
oM AHhU~M ha hoHhrIH
'dod yon zag pa med pa'i bdud rtsi'i rgya mtsho chen por gyur /
ces byin brlabs la /
hU~M/
brgyud gsum bla ma yi dam sogs sam /
yang na /
hU~M/
rig 'dzin rtsa brgyud bla ma dam pa dang //
bde gshegs kun 'dus zhi khro rab 'byams lha /
khyad par yang gsang drag po'i lha tshogs kyis //
gser skyems 'di bzhes rnal 'byor mthu dpung skyed //
ma mgon lcam dral dam can rgya mtsho'i tshogs //
dregs pa'i sde dpon sum cu yab yum sras //
bka' nyan bran g.yog mngag gzhug bcas rnams kyis //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di sogs yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces phul /
rtsa gzhung dgongs pa /
mdor bsdu na 'di mtshams hom bskyed mdor bsdus dang las byang gi tshogs tha ma'i 'gugs bsgral btang nas 'dir bstan zhal bstab la 'jug pas chog cing cung /
zad spro na mkhyen gsol gzu dpang sogs bsgral las 'don cha byang gter phur pa lta bu nas sbyor yang legs mod /
'dir spyi tsam du /
mkhyen gzu sogs mdor bsdus pa ni /
hU~M/
phyogs bcu nam mkha' yangs pa'i dkyil 'khor nas //
bla ma rig 'dzin rgyal ba sras dang bcas //
yi dam karma drag po'i lha tshogs rnams //
brtse ba'i thugs rjes bdag la dgongs su gsol //
bdag ni rig 'dzin rnal 'byor sgrub pa po //
sngags 'chang sgrub pa po la dgra byung na //
bdag gis ma nyes ma yo srung ma mkhyen //
gzu dang dpang du dkon mchog bzhugs //
zhal lce snang srid lha 'dres mdzod //
dam nyams dgra bo sdig can 'dis //
dang po sangs rgyas bstan pa bshig
/bar du dkon mchog dbu 'phang smad //
tha mar gsang sngags snying po phral //
da lta rnal 'byor bdag la bsdos //
las dge ba bcu ni khyad du bsad //
mi dge bcu ni dang du blangs //
mtshams med lnga ni 'bras bur smin //
'di ni bsgral ba'i zhing yin pas //
karma drag po'i lha tshogs 'khor dang bcas //
chos nyid zhi ba'i ngang las ma g.yos kyang //
rngams brjid tshul du khro bo'i skur bzhengs la //
bsgral ba'i zhing bcu 'dul ba'i dus la babs //
ma g.yel ma g.yel karma drag po'i tshogs //
dam nyams dgra bo sgrol ba'i phrin las mdzod //
hom bskyed ni /
e yaM dz+wa la raM/
mdun du gnam lcags kyi khang sgrom kha dog cing gting zab pa /
sgo med zur gsum mun nag 'thibs shing me rlung 'tshubs pa /
las byed gshin rje dang gcan gzan mang po gsod gcod la rngams pa /
'jigs shing skyi g.ya' ba'i nang du nr-i dang tri las dgra bgegs yid la brnag pa lus rid cing nyam nga ba gnod byed thams cad 'dus pa'i ngo bor gyur /
bden stobs tshig lhug pa spyi 'gro spro na brjod /
gzhung gsal /
hU~M nr-i tri dzaHdzaH
mchog gsum sku gsum byin rlabs bden pa dang //
dbang phyug 'jig rten dregs pa'i nus mthu yis //
ting 'dzin sngags dang phyag rgyar ldan byas pas //
dkon mchog spyi dgra rig 'dzin sku dgra dang //
skye 'gror 'tshe byed zhing bcu ru dra dang //
bod khams phung byed mtha' dmag gdug pa'i tshogs //
gnod byed dgra bgegs 'byung po dam sri'i rigs //
bsgral byar 'os pa'i bla srog 'dir khug cig
/rtsa sngags sham bur phyag rgya dang bcas pas /
badzra aM ku sha dzaH
badzra pA sha hU~M/
badzra s+pho Ta baM/
badzra g+haN+De hoH
lan gsum gyis 'gug gzhug bya /
lha dbye ni /
gu gul /
bya 'ug gi sgro thogs /
hU~M/
dbye byed las kyi pho nya'i tshogs //
las ngan sdig can dgra bo 'di //
srung zhing skyob par byed pa yi //
ye shes 'jig rten lha yi tshogs //
phrol cig phye zhig rnam par phye //
dgra lha spyi bo'i gtsug nas phrol //
srog lha phrag pa g.yas nas phrol //
yul lha phrag pa g.yon nas phrol //
mo lha gsang ba'i gnas nas phrol //
rig 'dzin srung ma rgyab nas phrol //
mnyam por 'ong ba'i bdud dang sprod /
ma ma trag rak+sha mA ra ya phye phye nr-i tri de ba sarba u tsa ta ya phaT/
nyes pa bsgrag pa ni /
hU~M/
dug lnga'i dbang gyur dgra bgegs khyod //
rang gi nyes byas rang la smin //
bdag gis snying rjes bsgral bar bya //
byang chub thob par khyod smon cig
/phur gdab ni /
phur bu thal sbyar bar du thogs la /
rang gi sor mo bcu rigs lnga yab yum bcur gyur /
sa ma ya hoH
rjes su chags pa'i sbyor bas snyoms par zhugs pa'i mkha' las sras mchog karma kI la ya sku stod srin po khros pa'i nyams can ljang nag phur bu bsgril ba /
lte ba man chad chu srin gyi kha nas gnam lcags 'bar ba'i dbal zur gsum du rno ba /
khong seng du dregs pa'i dmag tshogs las la rngams shing dus me'i tshwa tshwa 'phro bar gyur /
oM karma kI la ya kA ya wA ka tsit+ta a b+hi Shiny+tsa tu mAM/
phur bu las byung ba'i 'od zer gyis rgyal ba sras dang bcas pa'i byin rlabs nus mthu 'od zer gyi rnam par spyan drangs /
de nyid la thim pas khams gsum dus gcig tu sgrol ba'i mthu dang ldan par gyur /
hU~M/
khro rgyal khrag 'thung chen po yi //
sras mchog karma kI la ya //
bsgril bas lha yang skrag byed na //
btab pas dgra bgegs smos ci dgos //
zhing bcu tshang ba'i log 'dren tshogs //
sgrol cig ye shes klong du sgrol //
sgrub sngags kyi sham bur /
karma kI li kI la ya hU~M phaT/
gnod byed dgra bgegs kyi srog la raM raM/
thul thul /
trig rbad trig rbad /
ha la pa ti trig nan rbad /
ces gding gsum gsal ba gsum dang ldan pas tshe lung khrus lung gi dmigs pa byas la snying kha dang gnas rnams su gdab /
thun rdzas kyis brabs la /
hU~M/
gtum drag dpal ldan pho nya'i tshogs //
rno ngar thun rdzas mtshon cha'i char //
'beb pa dgra bgegs steng du b+h+yo //
rjes shul tsam yang med par mdzod //
rtsa sngags kyi mthar las sngags btags pas brdeg
/ral gris phyag len ltar gtubs la /
hU~M/
snying rjes khros pa'i khro rgyal gyi //
ye shes rno dbal mtshon cha yis //
dgra bgegs bag chags 'khrul sems phral //
rnam shes skye med dbyings su stims //
rtsa sngags las sngags bcas brjod la bsgral /
tho ba hom gzar thogs la /
hU~M/
rdungs shig rdo rje 'bar ba'i gtun //
bka' las 'da' byed sdig can rnams /
khro mo 'bar ba'i gtun khung du //
rdo rje tho bas brdungs byas pas //
lha yang rung te brlag byed na //
dgra dang bgegs la smos ci dgos //
oM pad+ma A ko Ta ya kha thaM/
zhal bstab ni /
ling ro khrag gis bran pa hom gzar du thogs la /
hU~M/
srin po'i rgyal po yal gam can //
gu ru karma drag po rtsal //
gnam sa tsam gyi zhal phyes shig
/gangs ri tsam gyi mche gtsigs la //
glog dmar tsam gyi ljags rkyongs shig
/dgra bgegs bsgral pa'i sha khrag rus //
dug gsum sha khrag mchod pa bzhes //
oM AHhU~M karma ma hA gu ru karma sid+d+hi hU~M gnod byed kyi sha khrag rus pa la kha raM khA hi /
de nas tshogs la rol cing lhag ma mi bsngo bar btson 'dzin bya /
ling ro'i lhag ma sman raka dang bcas pa 'bul zhing zlog pa'i phrin las bcol ba ni /
hU~M/
bdud 'dul karma gu ru khro zhing gtum //
g.yas pas sna tshogs rdo rjes las bzhi sgrub //
g.yon pas phur bus dgra bo'i snying la gzir //
sprul pa yang sprul pho nya'i tshogs bcas rnams //
dgra bgegs bsgral pa'i sha khrag mchod par bzhes //
mi mthun bar gcod zlog pa'i phrin las mdzod //
lha chen dbang phyug srid gsum dbang sgyur ba //
lha klu mi yi gnas khyab srid mes can //
chu sbub bskal me ba spu'i bu ga nas //
mgar gyi tshwa tshwa ltar 'phro'i drag shul can //
dgra bgegs bsgral pa'i sha khrag mchod par bzhes //
mi mthun bar gcod zlog pa'i phrin las mdzod //
ces rtsa ba'i zlog gzhung yin pas brgya stong sogs gsog dgos na 'di la bya /
phur pa lcags khang ma'i zlog gzhung chung ba'i kha bskang ni /
hU~M/
gzhan yang bzlog cing bsgyur ba ni //
zlog sgyur las la khyod rang mkhas //
lci yang ri bo pang du longs //
dka' yang bdud la rgyu zhags thob //
rgyu sbyor yon bdag 'khor bcas la //
yas kyi bdud du g.yos pa zlog
/mas kyi sri ru langs pa zlog
/nye ba'i byol zor gtong ba zlog
/ltag pa'i bdud du babs pa\u0f8e
dpral ba'i gshed du 'khor ba\u0f8e
pho sri mo sri langs pa\u0f8e
che sri chu sri langs pa\u0f8e
dam sri dbul sri god sri\u0f8e
pha mes dur sri 'phung sri\u0f8e
bdud kyi than nag phyag brnyan\u0f8e
btsan gyis gzer thabs gtong ba\u0f8e
sa bdag byad du bcings pa\u0f8e
rgyal po'i smyo 'dre 'bog pa\u0f8e
gza' yi king kang dug rlangs\u0f8e
mu stegs ngan sngags thams cad\u0f8e
the'u rang sris la rku ba\u0f8e
sngags pas phur kha 'debs pa\u0f8e
bon gyis dzo zor 'phen pa\u0f8e
sum b+ha'i glang chen sna bsgyur\u0f8e
me nyag bon gyi 'bo le\u0f8e
lo kag king kang gshed bzhi\u0f8e
sa la zhag rtsis 'debs pa\u0f8e
gnam la zla grangs 'debs pa\u0f8e
gza' dang skar ma ngan pa\u0f8e
lo kag zla kag zhag kag\u0f8e
za kag bdun zur thams cad\u0f8e
dus tshod rtsis nas 'debs pa\u0f8e
gnam gyi dal kha babs pa\u0f8e
sa la dug nad langs pa\u0f8e
gza' dang skar ma ngan pa\u0f8e
thog babs dal babs thams cad\u0f8e
byed nyes nyams grib thams cad\u0f8e
yul mi khyim mtshes dmod mo\u0f8e
g.yas nas pho brgyas mda' bdar\u0f8e
g.yon nas mo brgyas dug sbyor\u0f8e
mi nag skye bo'i ya ga\u0f8e
bran 'khor ngan pa'i dmod mchu\u0f8e
mdun nas langs shing sdod pa\u0f8e
rgyab nas khyi bzhin 'brang ba\u0f8e
mo ngan sog par sdigs pa\u0f8e
rmis ltas mtshan ma ngan pa\u0f8e
srod la bya pho 'tsher ba\u0f8e
tho rangs sgo khyi ngu ba\u0f8e
'ug pa ha ha rgod pa\u0f8e
srin bya thog khar 'tsher ba\u0f8e
logs la wa spyang brgyal ba\u0f8e
ltas ngan brgyad cu rtsa gcig\u0f8e
pha tshan nang gi rgyab 'dre\u0f8e
ma bu'i de ni byur 'dre\u0f8e
dar tshan nang gi stong 'dre\u0f8e
pho bdud dal kha g.yas su sgyur //
mo bdud dal kha g.yon du sgyur //
spyi bdud dal kha mkha' la sgyur //
phas kyi 'phung 'dre rbad 'dre zlog
/tshur gyi sna 'dren byed pa zlog
/lus la na tsha gtong ba zlog
/tshe la bar chad byed pa\u0f8e
lkog nas 'bu bzhin g.yeng ba\u0f8e
mgo la til rdung byed pa\u0f8e
kha nas dar bzhin 'jam pa\u0f8e
gting na tsher bzhin rtsub pa\u0f8e
lus la sbrul ltar 'khril ba\u0f8e
ngos la sprel ltar 'dzeg pa\u0f8e
mi kha bra mchu thams cad\u0f8e
spyi ru chag chen thams cad\u0f8e
sgos su nyams nga yod pa\u0f8e
rbod gtong rbad 'dre thams cad\u0f8e
rmi lam ngan pa thams cad\u0f8e
pho byol de ni g.yas su byol //
mo byol de ni g.yon du byol /
khyim mtshes gzhan gyi sa ru byol //
sdang dgra gnod byed bgegs la b+h+yo //
za bar byed pa'i 'dre la b+h+yo //
'phung bar byed pa'i sri la b+h+yo //
sbyor ngan btang ba'i ltag tu b+h+yo //
cho 'phrul ngan pa dgra la sgyur //
bzlog cing bsgyur ba'i phrin las mdzod //
ces gyer /
de nas las byang ltar chad tho btang la /
hU~M/
ma nyes dpang du sogs brjod la thun gtor 'phang /
brtan skyong bro brdung bzod gsol lhag chad bskang /
bsngo smon shis brjod bcas kyis grub bo //
nyin phyi ma rnams la bdag bskyed bzlas pa grub nas /
hU~M/
bdag dang drag po'i gtor ma ni //
zhes sogs ma gtogs gtor mar dgug gzhug dang lha spyan drangs nas 'bul ba rnams mi dgos so //
gsum pa ni /
de ltar zhag grangs bdun nam gsum sogs gang 'dod grub nas nyin tha ma la babs pa na /
ling+ga zur pa mi dgos shing seng phur gzer ba'i ling+ga de nyid bsgral bstab bya /
zlog gzhung yan chad song nas thun gtor 'bul /
gtor chen zhal bsgyur la /
'phen pa'i phyogs la sogs par gser skyems gtor la /
hU~M/
phyogs bzhi mtshams brgyad steng 'og na //
gnas pa'i snang srid lha 'dre'i tshogs //
gser skyems mchod pa 'di bzhes la //
rig 'dzin bdag gi bka' la nyon //
dmar chen drag po'i gtor zor 'di //
lha srin tshogs la 'phen snyam ste //
dkar po'i phyogs la mi 'phen no /
khyed rnams rang rang gnas su gshegs //
hU~M/
rnal 'byor zor 'phen gang du 'phen //
sdang dgra gnod bgegs phyogs su 'phen //
phyogs der gnas pa'i gzhi bdag rnams //
sku bzur dbu smod zhabs sdus la //
do nub zor gyi lam phye zhig
/'khor bcas drag po'i dmag sna drongs //
sdang dgra gnod bgegs phyogs su khyer //
dpa' ba'i 'khrul 'khor der shoms shig
/ces pas sgo dbye /
lhag ma byin brlabs nas las byang ltar btang la phyi rol du dor /
dmag lto'i tshul du chad tho'ang btang /
de nas sngags pa bdud chas su zhugs /
drag po'i ru mtshon gyis sna drangs //
rngam brjid rol mo'i sgra dang gar stabs bcas gtor chen thebs yod pa'i phyogs su khyer la /
bsgral las skabs ltar gser skyems mchod /
spro na mkhyen gzu'ang brjod /
bka' sdod dbang phyug gi zor gtor thogs la /
hU~M/
dbang phyug ma hA de wa'i sku
/chu sbub bskal pa'i me rlung 'khrugs //
gnam lcags 'bar ba'i gtor zor 'di //
dgra dang bgegs kyi steng du 'phen //
byad kha zlog la phur kha sgyur //
bcol pa'i phrin las sgrub par mdzod //
ad tra sad tra so le baM/
g+hu li b+hi b+h+yo /
ur+No ur+No /
thun chog thun chog
/ba so ba so tik+ta nag po sarba thun baM/
byad stems mA ra ya zlog
/yar zlog
/mar zlog
/tshal par gas /
'dir mtha'i dmag dpung ngam dgra bgegs lta bu ming spel sbyar    mA ra ya zlog
/ces dbang phyug zor sngags bzla bzhin 'phen /
de nas gtor chen thogs la /
hU~M/
ma nyes dpang du dkon mchog bzhugs //
dgra bgegs ma gtogs sku bzur cig
/khrag 'thung drag po'i dmag dpung skyed //
dgra bgegs steng du gtor zor rgyob //
mtha' yi dmag dpung thams cad mA ra ya sod //
A+oM AHhU~M karma ma hA gu ru karma sid+d+hi hU~M/
gnod byed bdud bzhi'i snying la raM raM thul thul /
trig rbad trig rbad /
ha la pa ti trig nan rbad /
ces rtsa sngags dang las sngags sbrel ba'i gsham du /
oM a kro te ka ya ma rA tsa zlog
/oM ma hA du na zlog
/oM sa ga du na zlog
/oM tsa tur snying na zlog
/oM rA tsa du na zlog
/oM su ma tri rak+Sha du na zlog
/oM rak+ta ti phor du na zlog
/oM hU~M trig khroM b+h+yo /
ma ni mA ra ni b+h+yo /
mA ra du na b+h+yo /
rak+mo raka sha na ting ya rak+sha b+h+yo /
mA ra ya ya ma rA tsa kI la ya b+h+yo /
dgra bgegs byad ma sde brgyad kyi gnod pa thams cad mA ra ya zlog
/ad Ta sad Ta so le baM/
gu li b+hi b+h+yo /
ur+No ur+No thun chog thun chog
/ba so ba so tik+ta nag po sarba thun baM/
byad stems mA ra ya zlog
/yar zlog
/mar zlog
/tshal par gas /
mtha' yi dmag dpung thams cad mA ra ya zlog
/ces btags pa sogs drag tu brjod la gnod pa'i phyogs su 'phang /
spro na gong gsal phur pa'i zlog chung lta bu zlog pa ji ltar rigs pa rting 'phug tu btang la me chu'i rgyas gdab /
las byang ltar srung 'khor bsgom /
sgo drung du brtan ma bskyangs la bro brdung /
nang du log te tshe 'gugs byang gter lcags sdong ma nas 'byung ba lta bu brjod /
mchod pa kha gsos la /
gtang rag mchod bstod 'bul /
nongs bshags bzod gsol dang ye shes pa rten la brtan bzhugs bya /
mgron thabs kyi lha gshegs /
bdag bskyed bsdu ldang /
bsngo smon shis brjod kyi bar las byang ltar rdzogs par bya'o //
byang chub lam bar gcod dang 'gro kun gyi //
bde skyid 'phrog byed mi srun bdud dgra'i dpung //
stobs chen zor gyis rmeg med bcom gyur te //
'phral yun phan bde'i dpal la rtag spyod shog
/'di la kun gzigs lnga pa chen po'i yig cha tshad mar bzhugs kyang cung zad bsdus pas gzhan nas kha 'gengs phran bu dgos pa dang /
yig cha 'ga' zhig ha cang spros rgyas su snang bas mang nyung 'tsham pa'i khyer bder bzung nas /
pad+ma gar gyi dbang phyug phrin las 'gro 'dul rtsal gyis rdzong gsar bkra shis lha rtse'i chos grwar bris pa dge legs 'phel //

//
