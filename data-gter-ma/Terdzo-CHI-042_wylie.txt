\u0f01\u0f83:
dgongs gter sgrol ma'i zab tig las :
slob ma rjes su gzung ba bzhugs :
'phags ma sgrol ma'i zhabs la 'dud :
slob ma rjes su gzung ba la :
phyi ltar sgrub pa'i rig gtad ni :
bdag mdun lhar gsal bstod pa bya :
gzungs kyi bum pa tshul bzhin bsgrub :
slob ma khrus byas gos gtsang gon :
maN+Dal gsol gdab rgyud sbyangs te :
sngags kyi bum pa spyi bor bzhag :
oM:
rje btsun 'phags ma sgrol ma yi :
rig pa'i rang bzhin bdud rtsi'i chus :
skal ldan khyod la dbang bskur bas :
sgrib pa'i dri ma kun byang shog :
sngags mthar a b+hi She ka gdags :
bum chus bkru zhing 'thor 'thung bya :
rje btsun sgrol ma'i skur gyur bsam :
mdun bskyed zhal nas bstod pa'i rgyud :
yi ge bai DUr zhun ma'i mdangs :
mar me 'bar ba lta bur 'phros :
slob ma'i khar zhugs snying gar thim :
byin rlabs ma lus zhugs par bsam :
rjes su bzlas pa lan gsum bya :
mthar ni lha bstim dmigs med bzhag :
'od gsal dgongs pa'i don ngo sprad :
sku gsung thugs kyi rig gtad pas :
de nyid sgom bzlas skal ldan 'gyur :
sa ma ya :
nang ltar sgrub pa'i dbang bskur ni :
bdag mdun bum pa tshul bzhin bsgrub :
bdag nyid 'jug cing slob ma gzhug :
sbyor ba rgyud sbyong spyi ltar la :
dngos gzhi lha bskyed ye shes dbab :
bum pa spyi bo'i gtsug tu bzhag :
hU~M:
rje btsun 'phags ma sgrol ma yi :
chos dbyings ye shes ngo bo nyid :
bum pa'i dbang bskur bla med pas :
mi bskyod ngo bor khyod dbang bskur :
sngags mthar a b+hi Shiny+tsa gdags :   badzrI b+ha wa a b+hi Shiny+tsa hU~M/
mchan /
cod pan dngos sam phyag rgyas gtugs :
oM hU~M trAM hrIHAHa b+hi Shiny+tsa trAM:
rdo rje dril bu g.yas g.yon sbyin :
lhan cig dkrol la ming yang gdags :
badzra d+harma a b+hi Shiny+tsa hrI:
badzra gAN+De a b+hi Shiny+tsa A:
badzra nAm a b+hi Shiny+tsa oM:
spro na tshigs gcad so sor sbyar :
oM:
sangs rgyas kun gyi ye shes sku :
'phags ma sgrol ma'i sku yi dbang :
deng 'dir khyod la sbyin pa yis :
rdo rje'i sku ru 'grub par shog :
kA ya a b+hi Shiny+tsa oM:
sku bstim sngags sbyin don ngo sprad :
rgyas par 'jigs pa brgyad skyob pa'i :
'khor gyi lha dbang dag kyang bskur :
zab gsal dbyer med bsgom la dbang :
sa ma ya :
gsang bar sgrub pa'i byin rlabs ni :
bdag mdun dbyer med bskyed bzlas bya :
slob ma rgyud sbyang ye shes bstim :
brda yi dbang bskur don ngo sprad :
oM:
rje btsun 'phags ma sgrol ma yi :
sku yi ye shes ngo bo nyid :
bum pa'i dbang bskur bla med pas :
snang stong ngo bor khyod dbang bskur :
sngags mthar ka la sha gdags bya :   ka la sha a b+hi Shiny+tsa oM/
A:
rje btsun 'phags ma sgrol ma yi :
gsung gi ye shes ngo bo nyid :
gsang ba'i dbang bskur bla med pas :
gsal stong ngo bor khyod dbang bskur :
bo d+hi tsit+ta a b+hi Shiny+tsa A:
hU~M:
rje btsun 'phags ma sgrol ma yi :
thugs kyi ye shes ngo bo nyid :
shes rab dbang bskur bla med pas :
bde stong ngo bor khyod dbang bskur :
karma mu drA a b+hi Shiny+tsa hU~M:
ho :
rje btsun 'phags ma sgrol ma yi :
dbyer med ye shes ngo bo nyid :
bzhi pa'i dbang bskur bla med pas :
rig stong ngo bor khyod dbang bskur :
d+harma d+hA tu a b+hi Shiny+tsa ho :
rjes su tshogs mchod glu gar bya :
gsang ba zab mo'i snod ldan 'gyur :
sa ma ya :
rgya rgya rgya :
brda thim :
zhes pa'ang rje btsun sgrol mas byin gyis brlabs pa las mchog gyur gling pas dgongs pa'i gter kha rdol ba ltar bris pa'o //
a ti gu h+ya /[ \u0f01\u0f83]:
dgongs gter sgrol ma'i zab tig las :
phyi nang gsang ba'i sgrub thabs bzhugs :[ \u0f01\u0f83]:
'phags ma sgrol ma'i zhabs la 'dud :
de nyid phyi ltar sgrub pa ni :
'phags ma'i bris sku bkram pa'i mdun :
ci 'byor mchod pa legs par bsham :
khrus byas gtsang sbra la gnas pas :
nges 'byung snying rjes rgyud bskul te :
skyabs 'gro sems bskyed tshogs gsag bya :
rang nyid skad cig dran rdzogs su :
rje btsun 'phags ma'i skur gsal ba'i :
thugs kar zla steng tAM ljang gu :
de las 'od zer dpag yas 'phros :
'phags ma rnam 'phrul nyer gcig dang :
dkon mchog rgya mtsho'i sprin 'phro ba :
mdun gyi nam mkhar spyan drangs bsam :
maN+Dal la sogs mchod pas mchod :
bstod pa'i rgyal po lan gnyis brjod :
phyag g.yas mchog sbyin phyag rgya nyid :
skyabs sbyin phyag rgyar gyur pa'i 'og :
bdag dang bsrung bya kun tshud nas :
'jigs pa kun las dbugs dbyung mos :
mchod dang bstod pa lan gsum brjod :
sku las bdud rtsi'i chu rgyun babs :
rang dang bsrung bya'i spyi bo nas :
zhugs te lus kun gang ba yis :
byin rlabs ma lus zhugs par bsam :
mchod cing bstod pa lan bdun mthar :
mdun bskyed 'od zhu rang la thim :
dbyer med nyid du byin brlabs bsam :
yi ge bcu pa'i bzlas pa bya :
lha dang rang sems dbyer med pa :
chos nyid gnyug ma'i ngang du gzhag :
dge ba bsngo zhing smon lam gdab :
shis pa brjod pas mthar dbyung ngo :
spro na spyi dang bye brag gi :
maN+Dal gsol 'debs la sogs pa :
rgyas par sbyar la nyams su blang :
bar chad zhi zhing dngos grub thob :
sa ma ya :
nang ltar sgrub pa'i rim pa ni :
skyabs sems tshogs gsag sngon song nas :
oM shUn+ya tA dz+nyA na badzra swa b+hA ba At+ma ko\u0f85 haM:
stong pa'i ngang las sems kyi gdangs :
tAM yig ljang gu mkha' la shar :
de las hU~M gi sgra gdangs kyis :
sangs rgyas byang chub brtan par byas :
gdug pa can rnams tshar bcad cing :
'od zer sprin las rdo rje'i char :
phab pas sa gzhi rwa ba dang :
drwa ba gur dang bla rer bcas :
srung 'khor yangs shing rgya che'i dbus :
'byung bzhi rim brtsegs ri rab steng :
b+h+rU~M las rin chen gzhal med khang :
gru bzhi sgo bzhi mtshan nyid rdzogs :
de dbus sna tshogs pad+ma ni :
'dab brgyad ze'u 'brur nyi zla'i steng :
tAM las ut+pal tAM gyis mtshan :
de las 'od zer 'phro 'du yi :
sgyu 'phrul drwa ba'i rol mo las :
rje btsun sgrol ma sku mdog ljang :
phyag g.yas mchog sbyin g.yon pa ni :
skyabs sbyin ut+pal sngon po bsnams :
dar dang rin chen rgyan gyis mdzes :
zhi 'dzum mtshan dpe'i phung por 'bar :
dbu skra'i zur phud spyi bor bcings :
lhag ma lcang lo'i tshul du 'phyang :
zhabs zung g.yas brkyang phyed skyil gyis :
'od zer sna lnga'i klong na 'gying :
snang stong zung 'jug thugs srog tAM:
de las gnyis pa phyogs mtshams 'phros :
'gro rnams gnas skabs mthar thug gi :
phyi nang 'jigs brgyad zhi bar mdzad :
rje btsun 'phags ma'i go 'phang bkod :
tshur 'dus 'dab ma brgyad kyi steng :
pad zla'i gdan la 'khod pa las :
shar nas brtsam ste g.yas skor du :
seng ge'i 'jigs skyob sgrol ma mthing :
mchog sbyin ut+pal rdo rje bsnams :
glang chen 'jigs skyob sgrol ma ser :
mchog sbyin ut+pal lcags kyu bsnams :
me yi 'jigs skyob sgrol ma dkar :
mchog sbyin ut+pal chu shel bsnams :
sbrul gyi 'jigs skyob sgrol ma ljang :
mchog sbyin ut+pal sman mchog bsnams :
chom rkun 'jigs skyob sgrol ma dkar :
mchog sbyin ut+pal mda' gzhu bsnams :
lcags sgrog 'jigs skyob sgrol ma ljang :
mchog sbyin ut+pal ral gri bsnams :
rgya mtsho'i 'jigs skyob sgrol ma dmar :
mchog sbyin ut+pal me shel bsnams :
sha za'i 'jigs skyob sgrol ma nag :
mchog sbyin ut+pal mdung thung bsnams :
rgyan dang cha lugs gtso mo'i tshul :
khyams la mchod pa'i lha mo dang :
sgo bzhir phyag rgya bzhi'i lha mo :
rang rang rgyan dang cha lugs rdzogs :
kun kyang zab gsal gnyis med kyi :
ye shes sgyu ma'i skur shar ba'i :
gnas gsum yi ge gsum gyis mtshan :
de las 'od zer rab 'phros pas :
rang bzhin gnas nas ye shes pa :
drangs te gnyis su med par bsam :
tAM:
chos sku mkha' ltar rnam dag kyang :
longs spyod rdzogs dang sprul pa'i sku :
mkha' las nyi gsal 'od bzhin du :
dmigs med thugs rjes gnas 'dir gshegs :
oM Ar+Ya tA ra sa pa ri wA ra e h+ye hi :
badzra sa mA dza :
oM badzra aM gu sha dza :
oM badzra pA sha hU~M:
oM badzra s+pho Ta baM:
oM badzra A be sha ya ho :
dgug gzhug bcing mnyes dbyer med bya :
slar yang dbang lha spyan drangs nas :
ye shes bdud rtsis dbang bskur bas :
sku gang sgrib dag rigs kyi bdag :
'od dpag med pas dbur brgyan bsam :
oM pad+ma d+ha ra a b+hi Shiny+tsa hrIHhU~M trAM oM A:
ho :
bde bar gshegs so sems ma'i gtso :
tshur gshegs dam ye dbyer med par :
pad+ma nyi zla'i gdan steng du :
dgyes shing brtan par bzhugs su gsol :
dz+nyA na sa ma ya tiSh+Than+tu :
na mo :
rmad byung thugs bskyed dam bcas nas :
'gro ba sgrol ba'i phrin las kyis :
rgyal kun byang chub spyod pa mchog :
yongs su rdzogs la phyag 'tshal lo :
na mo na mA mi :
oM:
mchod pa'i phyag rgya chen po ni :
sgeg sogs lha mos nam mkha' gang :
kun tu bzang po'i rnam 'phrul las :
byung ba'i ye shes rol mos mchod :
oM badzra lA s+yai hU~M:
oM badzra mA l+yai trAM:
oM badzra gIrtI hrI:
oM badzra nIrtI A:
oM badzra d+hU pe hU~M:
oM badzra puSh+pe trAM:
oM badzra A lo ke hrI:
oM badzra gan+d+he A:
oM sarba pU dza me g+ha sa ma ye AHhU~M:
bstod pa'i rgyal po'i rgyud kyis bstod :
de nas bzlas pa bya ba ni :
gtso mo'i thugs kar pad zla'i steng :
tAM mthar yi ge bcu pas bskor :
gsal zhing 'bar ba'i cho 'phrul las :
sku dang sngags phreng 'od zer tshogs :
nam mkha' gang ba'i spro bsdu yis :
sangs rgyas mdzad pa yongs su bsgrubs :
'gro kun 'phags ma'i go 'phang bkod :
tshur 'dus tAM la thim pa yis :
dngos grub ye shes dbang bsgyur zhing :
phyag rgya'i ye shes thob par bsam :
oM tA re tut+tA re tu re swA hA:
bar med bzla zhing lha dang sngags :
'od zer spro bsdur sems 'dzin cing :
shes rab pha rol phyin ma'i dbyings :
rang bzhin yongs shes ngang du gzhag :
'phags ma'i ting 'dzin 'grub par 'gyur :
slar yang thugs nas 'od 'phros pas :
'khor gyi sgrol ma'i thugs rgyud bskul :
'gro rnams phyi nang 'jigs pa bsal :
'dod rgu'i dngos grub bstsal bar bsam :
na mo rat+na tra yA ya :
na ma Ar+Ya a wa lo ki te shwa ra ya :
bo d+hi satwA ya :
ma hA satwa ya :
ma hA kA ru Ni kA ya :
tad+ya thA:
oM tA re tut+tA re tu re sarba duSh+TAn :
pra duSh+TAn :
ma ma kr-i te :
dzaM b+ha ya :
satwaM b+ha ya :
mo ha ya :
b+h+d+h+ba ya :
hU~M hU~M hU~M:
phaT phaT phaT:
sarba duSh+TAn satwaM b+ha ni tA re swA hA:
rtsa sngags 'bum phrag bcu dang ni :
las sngags khri phrag bzhi bzlas 'grub :
thun mtshams mdun bskyed mchod pa dang :
bdag nyid 'jug pa'i dbang blang sogs :
spros la dga' bas ji bzhin spyad :
thun mthar mchod bstod dngos grub blang :
nongs pa bshags shing ye shes gshegs :
dam tshig 'od gsal dbyings su bsdu :
slar yang 'phags ma'i nga rgyal gyis :
bsngo smon shis brjod rgya cher bya :
bdun phrag gsum du brtson pas kyang :
bar chad zhi zhing legs tshogs rgyas :
rtse gcig nyams blangs zab gsal gnyis :
dbyer med ye shes 'grub par 'gyur :
sa ma ya :
gsang ba ltar du sgrub pa ni :
skyabs sems tshogs gsag bgegs bskrad cing :
srung 'khor byin dbab mchod rdzas brlab :
de nas ting 'dzin rnam gsum las :
rten dang brten pa'i dkyil 'khor bskyed :
a :
stong pa de bzhin nyid kyi ngang :
snying rje chen por kun tu snang :
stong nyid snying rje dbyer med pa'i :
rgyu yi yi ge tAM ljang gu :
mkha' las 'ja' tshon bzhin du snang :
de las ye shes me rlung chus :
snod bcud bag chags bsregs gtor bkrus :
stong pa'i ngang las skad cig gis :
mi phyed rdo rje'i srung 'khor dbus :
'byung ba rim brtsegs ri rab steng :
b+h+rU~M las rin chen gzhal med khang :
gru bzhi sgo bzhi mtshan nyid rdzogs :
de dbus pad zla'i gdan gyi steng :
nyi zla kha sbyor dbus su tAM:
de las ut+pal tAM gyis mtshan :
yongs gyur bdag nyid skad cig gis :
dam tshig sgrol ma sku mdog ljang :
zhi 'dzum chags pa'i nyams kyis sgeg :
dbu skra gnag snum spyi bor bcings :
rtse mor yid bzhin nor bus brgyan :
lhag ma sil bu lcang lor 'phyang :
phyag g.yas mchog sbyin g.yon pa ni :
skyabs sbyin phyag rgyas ut+pal bsnams :
zhabs zung g.yas brkyang rol pas 'gying :
rang 'od rdo rje rta mchog dpal :
ljang gsal ral gri dril bu 'dzin :
cung zad khro zhing chags pa'i nyams :
yab yum mnyam sbyor gzi brjid 'bar :
dar dang rin chen rus pas brgyan :
snyoms par zhugs pa'i mkha' gsang nas :
byang sems sa bon 'phro 'du las :
rigs bzhi phrin las sgo ma bcas :
snang stong zung 'jug chen por bskyed :
tAM:
stong pa shin tu yod med 'od gsal dbyings :
nam mkha' bzhin las thugs rje'i dam tshig gis :
ye shes sgyu ma'i yum gyur rje btsun ma :
rigs kyi 'khor lor bcas te gnas 'dir gshegs :
phyi nang 'jigs dang sdug bsngal ma lus sol :
sku gsung thugs kyi rdo rje'i byin chen phob :
lus ngag yid la mchog gi dbang bzhi skur :
las dang ye shes dngos grub bstsal du gsol :
oM badzra sa ma ya tA ra yo gi nI sa pa ri wA ra e h+ye hi :
badzra dz+nyA na dzaHhU~M baM ho :
sa ma ya tiSh+Tha lhan :
a la la ho :
a ti pU ho :
pra tIts+tsha ho :
mchod cing bstod pa ci rigs bya :
thugs kar ye shes sems ma ni :
phag mo mthing nag gri thod 'dzin :
de yi thugs kar nyi zla'i sbubs :
ting 'dzin sems dpa' tAM ljang gu :
mtha' skor rdo rje'i sngags kyis mtshan :
gsal zhing 'bar ba'i 'od zer gyis :
sgrib gnyis bag chags kun sbyangs bsam :
oM tA re hU~M phaT:
sgrib sbyong sku yi bzlas pa 'o :
sngags las 'phros pa'i 'od zer gyis :
sangs rgyas sras dang bcas pa mchod :
byin rlabs dngos grub ye shes kun :
tshur 'dus bdag thim gnyis med bsam :
oM tA re swA hA:
byin rlabs gsung gi bzlas pa 'o :
thugs srog nA da las byung ba'i :
sngags phreng mgal me bzhin du 'khor :
yab yum bde chen ye shes bskyed :
mi 'gyur mchog dngos 'grub par bsam :
oM tA re tAM hU~M:
bde chen thugs kyi bzlas pa 'o :
rang dang dkyil 'khor lha tshogs las :
lha sngags phyag mtshan 'od zer tshogs :
nam mkha' gang ba'i spro bsdu yis :
sangs rgyas mdzad pa bsgrubs par bsam :
oM tA re tut+tA re tu re badzra b+ha ra hi baM swA hA:
yon tan yongs rdzogs bzlas pa 'o :
dkyil 'khor lha tshogs gnas bzhi nas :
'od zer dkar dmar mthing ser 'phros :
'jigs pa kun las dbugs dbyung zhing :
rnam bzhi'i phrin las yongs rdzogs bsam :
las sbyor gzungs kyi rig pa bzla :
phrin las mthar dbyung bzlas pa 'o :
de la sku gsung thugs bzlas pa :
'bum phrag re ni grangs kyi tshad :
yon tan yongs rdzogs 'bum phrag bzhi :
phrin las rig pa khri bzhi bzlas :
nus pa 'phags ma nyid dang mtshungs :
thun mthar mchod cing khyad par du :
rdo rje'i rgyud kyis gzhi bstod bya :
thabs shes rdzas la bdud rtsis bran :
byin gyis brlabs shing tshogs mchod 'bul :
dus dang rgyun gyi dngos grub gsol :
oM:
shin tu rnam dag 'od gsal dkyil :
rig pa ye shes 'khor lo'i tshul :
tshogs mchog dam tshig sgrol ma'i lha :
rtse gcig bsnyen cing bsgrubs lags na :
sngon tshe thugs bskyed dam bcas ltar :
mi 'gyur mi shigs 'od gsal rtsal :
rdo rje'i sku gsung thugs yon tan :
phrin las mchog gi dngos grub stsol :
kA ya wA ka tsit+ta gu Na karma sarba sid+d+hi pha la ho :
gzhan yang mchod bstod nongs bshags sogs :
rjes kyi las rim tshul bzhin bya :
thun mong las tshogs gzhan du zab :
khyad par myong grol rdzas sbyor ni :
'bras bu lnga   a bar skyur gsum dzA ti li shi /dang dwangs ma lnga :   cong zhi brag zhun gla rtsi dbang lag dngul chu dul ma /
rdzas lnga   rtag ngu gsum dang cu gang sin+d+hu ra /sha lnga bdud rtsi lnga :
lnga tshan nyer lnga tshul bzhin sbyar :
ut+pal sngon pos bungs bskyed la :
mchog gi rdzas   gdung ring bsrel skye bdun sogs /bcas ril bur dril :
b+han+d+ha'i snod blugs dkyil 'khor bskyed :
bzlas pa'i dmigs pa 'di ltar sbyar :
thugs ka'i ye shes sems ma ni :
rdo rje phag mo'i thugs ka nas :
mi g.yo khro rgyal bdud rtsi 'khyil :
ljang sngon lcags kyu bum pa 'dzin :
nam mkhar gang bar rab spros pas :
brtan g.yo srid zhi'i khams kun khyab :
las dang ye shes dngos grub kun :
lcags kyus bkug cing bum par bskyil :
bdud rtsi'i bcud du 'khyil ba yis :
lha tshogs rnams kyi spyi bo nas :
dbang bskur sku yi nang kun khengs :
dwangs ma thugs srog sa bon dang :
dbyer med nyid du 'dres pa yis :
'khor 'das bcud dang dge mtshan kun :
thig le gcig tu rdzogs par bsam :
oM tA re tut+tA re tu re badzra a mr-ita kuN+Da lI sarba sid+d+hi swA hA:
zhag gsum thun du bcad la bzlas :
thun mtshams tshogs mchod bgegs bsal zhing :
byin chen dbab dang brtan par bya :
'od dang sgra dang dri bzang dang :
'phel dang g.yo na grub pa'i rtags :
mthong bas lus sems sdug bsngal zhi :
'chang na srung ba kun gyi mchog :
myong bas nad gdon sdig sgrib 'dag :
yun du bsten na 'chi med cing :
bde chen rab 'bar mkha' spyod 'grub :
mchog gi las kyi sbyor ba ni :
legs so gsum gyi don khrid bskyang :
lhan skyes don gyi 'phags ma yi :
go 'phang tshe 'dir 'grub par 'gyur :
sa ma ya :
rgya rgya rgya :
brda thim :
zhes pa'ang rje btsun sgrol mas byin gyis brlabs pa las mchog gyur gling pas dgongs pa'i gter kha rdol ba ltar bris pa'o //
a ti gu h+ya /[ \u0f01\u0f83]:
dgongs gter sgrol ma'i zab tig las :
legs so gsum gyi don khrid bzhugs :[ \u0f01\u0f83]:
'phags ma sgrol ma'i zhabs la 'dud :
de yi don khrid rim pa ni :
legs so gsum gyi man ngag ste :
legs so legs so legs so zhes :
rdo rje mi shigs nA da'i rgyud :
brjod med brjod pa kun gyi gzhi :
gdul bya'i bsam pa bzhin du snang :
legs so dang po lha mi dang :
nyan thos rang rgyal theg pa'i bcud :
dad dang nges 'byung rnam dag ste :
thog mar dge ba lam stegs khrid :
legs so gnyis pa theg chen bcud :
byams dang snying rje la brten nas :
lhag bsam rnam dag bskyed pa ste :
bar du dge ba dngos gzhi'i khrid :
legs so tha ma gsang sngags bcud :
bskyed dang rdzogs pa la brten nas :
ye shes rnam dag bskyed pa ste :
tha mar dge ba rjes kyi khrid :
de rnams ji bzhin nyams blang phyir :
dbang thob gdams ngag gnad rig cing :
dam tshig sdom pa yongs dag pas :
dben pa'i gnas su bya ba btang :
lus gnad bsrangs la rlung ro 'bud :
dran pa mngon du bzhag byas te :
bla ma rje btsun sgrol mar bskyed :
rtse gcig gsol btab mos gus bskyed :
thugs yid bsres la mnyam par gzhag :
de nas nyams len rim pa ni :
dal 'byor rnyed dka' 'jig sla dang :
ngan song gsum gyi sdug bsngal dran :
las 'bras bslu med yid ches pas :
skyabs gnas kun 'dus rje btsun mar :
rtse gcig skyabs gsol bslab bya bsrung :
mtho ris gsum yang 'gyur ba dang :
'du byed sdug bsngal kho na'i phyir :
khams gsum me 'obs ltar mthong ba'i :
nges 'byung drag pos thar lam bsgrub :
de ni sngon 'gro'i khrid rim mo :
sdug bsngal can gyi 'khor ba pa :
de kun bdag gi drin can ma :
de phyir de rnams thams cad la :
byams dang snying rjes kun bslangs te :
bdag gi bde dge gzhan la gtong :
sdug bsngal kun 'byung rang la blang :
thog mar rtsa ba'i ma nas gzung :
mkha' khyab kun la blo 'byongs nas :
de kun bde la 'god pa dang :
sdug bsngal cha bcas bsal ba'i phyir :
lhag pa'i bsam pa rnam dag pas :
byang chub smon pa'i sems bskyed cing :
'jug par pha rol phyin drug bsgrub :
khyad par lus bsrang rlung ro bsal :
dmigs pa mdun mkhar bla ma dang :
dbyer med rje btsun 'phags ma'i sku :
gsal zhing 'od zer 'phro ba bskyed :
bying na smin mtshams mnyam na thugs :
rgod na lte bar thig le la :
sems gzung ting 'dzin mi g.yo bas :
yid mig rlung gsum rtse gcig gtad :
mthar ni de nyid rang la bstim :
rnam rtog dus gsum spros pa bcad :
rten med rang lugs ngang du gzhag :
lus sems shin sbyangs zhi gnas 'grub :
bsam gtan pha rol phyin ces bya :
de yi ngang las phyi nang gi :
snod dang bcud du snang ba kun :
rang snang yin te rmi lam 'dra :
'dzin pa'i sems la tshur bltas pas :
'al po rjes med bar snang sprin :
sems kyi ngo bor legs dpyad pas :
du mar mi gnas stong sang nge :
gcig pu ma yin gsal lam me :
dbyer med blo las 'das pa'i ngang :
zhi lhag zung 'jug ting 'dzin bsgrub :
don gyi rje btsun sgrol ma yum :
shes rab pha rol phyin pa ste :
lam gyi dngos gzhi'i khrid rim mo :
chos rnams stong nyid yin shes nas :
ma skyes pa la 'gag med pa'i :
snang cha bskyed pa'i rim par bsgom :
phyi ltar tshogs gsog bsnyen pa dang :
nang ltar byin dbab sgrub pa yis :
rgyud sbyangs khyad par gsang ba'i lam :
mos gus bla ma'i rnal 'byor gsal :
maN+Dal 'bul zhing gsol ba gdab :
dbang bzhi blangs shing thugs yid bsre :
de nas sgrub pa chen po ni :
zung 'jug ting 'dzin gsum gyi rtsal :
rten dang brten pa'i dkyil 'khor bskyed :
rnam pa gsal zhing nga rgyal brtan :
rnam dag dran pas gsal snang bsgrub :
tha mal snang zhen 'gog nus pa'i :
gsal ba rab kyi mthar son pas :
lus gnad byed bcings snying ga'i dbus :
'od kyi gong bur sems gzung bya :
de goms sems nyid gnyug ma'i ngang :
spang blang spro bsdu bral bar gzhag :
ye shes cung zad skyes pa na :
kha sbyor rlung gis gzhi bzung nas :
rdo rje'i bzlas pas rlung lam sbyang :
rtsa rlung las su rung ba'i tshe :
mtshan ldan phyag rgya'i reg bya yis :
'dod chags chen po'i me sbar la :
bde ba dbab gzung ldog khyab dgram :
ye shes chen po'i ngang du gzhag :
bogs 'don gtum mo'i me sbar zhing :
snying ga'i tAM las oM gyi gdangs :
spros pas snod bcud dwangs ma kun :
hU~M gis bsdus shing bstims byas la :
mi shigs thig ler sems gzung zhing :
rlung gi sbyor bas brtan par bya :
rang byung rig pa skad cig ma :
bsam gyis mi khyab dbyings su bskyal :
mtshon byed dpe yi ye shes las :
don gyi lhan skyes mngon du 'gyur :
'gyur med dwangs ma gsum ldan gyi :
rdo rje sgrol ma tshe 'dir 'grub :
lam mchog rjes kyi khrid rim mo :
sa ma ya :
rgya rgya rgya :
brda thim :
zhes pa'ang rje btsun sgrol mas byin gyis brlabs pa las mchog gyur gling pas dgongs pa'i gter kha rdol ba ltar bris pa'o //
a ti gu h+ya /[ \u0f01\u0f83]:
dgongs gter sgrol ma'i zab tig las :
rdo rje'i lung gi nges pa bzhugs :[ \u0f01\u0f83]:
'phags ma sgrol ma'i zhabs la 'dud :
de yi man ngag snying bcud 'di'i :
rdo rje'i lung gi nges pa ni :
chos dbyings gnas su kun bzang mos :
bsam med bde ba'i sngags rgyud bstan :
'og min rdo rje btsun mo yis :
lha sngags ye shes rol par bshad :
'gro 'dul gdul bya dus bab tshe :
sprul sku rje btsun sgrol ma'i rgyud :
'bum phrag mang po sngon dus byung :
de rnams kun gyi snying po'i bcud :
cung zad spros dang nyer mkho dang :
zab pa'i man ngag gsum du bsdus :
rgyas pa mthong grol sku rten bcas :
zab lung rdza yi sul du gtams :
nyer mkho dbang gi brag la sbas :
snying po'i bcud 'di zab pas na :
mchog gyur gling pa'i /   dgongs pa'i gter las yang dag 'byung :
'phags mas byin brlabs rig 'dzin   mkhyen brtse'i dbang po /la :
thog mar chig brgyud tshul du ston :
des kyang lo gsum gsang byas la :
snod kyi mchog   blo gros mtha' yas /la chig rgyas gdab :
de nas bshad dang rtsom dang sgrub :
gzhan phan khyad par phrin las 'gyur :
kun bzang rje btsun rnal 'byor ma :
'phags ma o rgyan yab yum gyis :
rig 'dzin de rnams byin brlabs pas :
rang gzhan don gnyis 'grub pa yin :
'gro 'dul sprul pa'i rig 'dzin gsum :
sprul pa yin te sus mi shes :
sprul pa re re bsdu ba'i tshe :
'gyod pa'i gnas re nges par 'ong :
sprul pa nam yal cha med pas :
snying po'i don mchog len re ran :
dam tshig sdom pa srog bzhin srungs :
bsdu tshul chung nas brtsam pa yin :
'on kyang snang ba dgrar langs pas :
dag snang mi byed gshe skur sgrog :
blo la mi chud sdangs shing spong :
sems can las yin bya thabs med :
gdug pa spre 'u'i lo shar nas :
bod khams khol bur g.yo 'khrugs ldang :
de nas rim par rtsub zing 'byung :
phyi 'khyar nang 'khrugs kla klo g.yo :
de tshe bde skyid 'byung 'dod na :
chos 'khor gsum la mchod pa phul :
dus ston bzang po'i rgyun yang btsug :
dbus gtsang sgrub gnas nyer gcig dang :
khams kyi gnas chen nyer lnga la :
snying po don gyi sgrub sde tshugs :
sman sgrub bya zhing byin chen dbab :
nus pa ldan pas tshogs 'khor bskor :
rje btsun sgrol ma'i snang brnyan ni :
ris su bris dang 'bur du rkos :
snying po'i sngags dang bstod pa'i rgyud :
dzapa? tu bzla zhing glu ru longs :
me dang rlung dang chu la skor :
de yis bod khams bde skyid 'byung :
sa ma ya :
rgya rgya rgya :
brda thim :
zhes pa'ang rje btsun sgrol mas byin gyis brlabs pa las mchog gyur gling pas dgongs pa'i gter kha rdol ba ltar bris pa'o //
a ti gu h+ya /[ \u0f01\u0f83]:
dgongs gter sgrol ma'i zab tig las :
rdo rje'i srung ma'i mchod byang bzhugs :[ \u0f01\u0f83]:
'phags ma sgrol ma'i zhabs la 'dud :
de yi srung ma'i mchod byang ni :
dkar gtor skyems phud dkar sngo   'o ma dang chang phud /bsham :
oM AHhU~M dang ha ho hrIHsa :
bdud rtsi 'dod yon phung por brlab :
mchod rnga brdung zhing 'di skad bskul :
hU~M:
chos dbyings skye med yum gyi klong :
skye ba'i cho 'phrul rje btsun ma :
rigs lnga'i sgyu 'phrul kun tu snang :
ye shes de las ma g.yos bzhin :
phrin las dbang gis bstan skyong tshul :
lhan skyes rdo rje g.yu sgron ma :
mched lnga sprul pa yang 'khor bcas :
dam tshig gsang ba'i dkyil 'khor 'dir :
thugs rje'i shugs kyis da tshur byon :
oM badzra pra mo ha hrIM hrIM dza dza :
dzaHhU~M baM ho :
sa ma ya tiSh+Tha lhan :
hU~M:
ting 'dzin sngags rgyas byin brlabs pa'i :
gtor ma ro bcud lhun por spungs :
skyems phud bdud rtsi'i rgya mtshor bskyil :
'dod yon rnam pa thams cad pa :
nam mkha' gang ba'i mchod sprin 'dis :
dbang yul bde ba chen por mchod :
longs spyod bzhed rgus thugs dam bskang :
sgo gsum dam tshig nyams chag bshags :
yon tan che ba'i mnga' gsol zhing :
phrin las 'dod rgur 'char la bstod :
gdung shugs drags pos rgyud bskul na :
rig 'dzin brgyud pa'i spyan snga ru :
zhal bzhes dam bcas rjes dgongs la :
ma mo mkha' 'gro 'khrugs pa yi :
rgyu dang 'bras bu zhi bar mdzod :
tshe bsod dpal 'byor nyams rtogs spor :
rtsa rlung snang sems dbang du sdus :
log lta'i dgra bgegs cham la phob :
sangs rgyas bstan srungs bstan 'dzin skyongs :
bod khams mtha' dbus thams cad du :
snod bcud bde zhing skyid pa dang :
khyad par rnal 'byor bdag cag gi :
las kyi 'bras bu mchis par mdzod :
oM badzra pra mo ha baM ha ri ni sa hrIM hrIM sarba sid+d+hi swA hA:
zhes bzlas dbang 'dus bran du 'gyur :
snying nye'i slob mar bka' gtad na :
gtor ma lhar gsal phrin las bskul :
hU~M:
lhan cig skyes pa'i ye shes kyi :
rnam 'phrul rigs lnga'i sgrol ma dang :
ngo bo chos kyi dbyings su gcig :
rnam pa 'jig rten sman mo'i tshul :
sring gcig rdo rje g.yu sgron ma :
mched lnga sprul pa yang sprul bcas :
rig 'dzin rtsa brgyud bla ma yi :
spyan sngar zhal bzhes dam bcas ltar :
de ring rdo rje slob ma 'di'i :
chos srung gtso mor mnga' gsol na :
tha tshig gnyan po rjes dgongs la :
lus dang grib ma bzhin du 'grogs :
rje mor gtad do byin ma chung :
mchog thun dngos grub char ltar phob :
sring du gtad do gzhung ma ngan :
'dod rgu'i 'byor pa yid bzhin spel :
grogs su gtad do snying ma ring :
bde ba chen po'i ye shes skyed :
'bangs su gtad do bang ma bul :
ci bcol las kun myur du sgrubs :
srung mar gtad do rtsal ma zhan :
zhi rgyas dbang drag mngon spyod sogs :
las kyi 'bras bu mchis pa dang :
bkra shis bde legs grub par mdzod :
badzra sa ma ya rak+Shan+tu :
srog sngags sbyin zhing don ngo sprad :
de yis sman mo grib bzhin 'go :
phrin las gang bcol 'grub par 'gyur :
sa ma ya :
rgya rgya rgya :
brda thim :
dgongs gter sgrol ma'i zab tig gi rdo rje'i srung ma'i mchod byang yang dag pa'o //
\u0f01\u0f83:
dgongs gter sgrol ma'i zab tig las :
srung ma'i las tshogs zab mo bzhugs :[ \u0f01\u0f83]:
'phags ma sgrol ma'i zhabs la 'dud :
de yi srung ma'i las tshogs la :
sku yi sgo nas phywa g.yang dgug :
bkra shis gnas su stegs bu'i dbus :
gter bum sku dang sngags 'dod gsol :
sna tshogs dkor chas gtams pa 'am :
dpal can 'bru sman rin chen las :
gtor ma nor bu 'bar ba'i dbyibs :
zhal zas bzang rgus bskor ba bsham :
ma grub phye mar mda' dar tsam :
phywa g.yang dgug pa'i rten du bya :
phyi nang nyer spyod mchod gtor sogs :
yid 'ong spyan gzigs 'byor rgu dgram :
las kyi gzhung bsrang mchod bstod bya :
bsnyen pa'i sngags mthar sham bu gdags :
sarba lo ka sid+d+hi shrI b+hU ti ba su ni d+ha na rat+na pA shaM ku ru dza dza puSh+TiM ku ru oM:
zhes pa bzla zhing ting 'dzin ni :
bdag nyid rje btsun sgrol ma yi :
thugs nas 'od zer ser po spros :
sman btsun 'khor bcas thugs kar phog :
sngon gyi tha tshig rjes dran nas :
sgeg mdzes rgyas pa'i gzi byin 'bar :
'od dang sprul pas 'jig rten khyab :
snod bcud 'byung ba'i dwangs ma dang :
dpal 'byor longs spyod mkho rgu'i tshogs :
bkra shis rdzas rtags rin chen bdun :
'ja' zer thig le'i rnam pa ru :
char sprin gtibs ltar dbang med bkug :
bdag dang sgrub pa'i rdzas la thim :
tshe dang bsod nams legs tshogs 'phel :
phywa g.yang longs spyod rgyas par bsam :
skabs su dngos bshams 'byor pa'i tshogs :
nam mkha' mdzod kyi sngags rgyas brlab :
bsang gsur bya zhing skyems phud gtor :
rol mo dbyangs bcas 'di skad bskul :
oM:
dus gsum sangs rgyas thams cad kyi :
sku yi yum gyur rje btsun ma'i :
rnam 'phrul 'jig rten skyong ba'i tshul :
sman btsun bde gshegs g.yu sgron ma :
dkar gsal mdzes 'dzum zhi ba'i nyams :
phyag g.yas mda' dar g.yob pa yis :
srid dang zhi ba'i phywa g.yang 'gugs :
g.yon pas rin chen gter bum bsnams :
sgrub pa po la dngos grub stsol :
dar dang rat+na ut+pal brgyan :
zhabs zung brkyang bskum gar stabs kyis :
sman phran 'bum gyi dbus na rol :
'khor dang bcas pa thams cad kun :
las la ma g.yel da tshur byon :
bkra shis yid 'ong gnas 'di ru :
bshams pa'i rten dang dbyer med bzhugs :
nyer spyod 'dod yon mkho rgu dang :
gtor ma skyems phud bdud rtsi'i sprin :
bsang gsur mchod rdzas sna tshogs pa :
nam mkha' mdzod kyi 'khor lor 'bul :
thugs dam bskang zhing nyams chag bshags :
rtse gcig gus shing mos pa yis :
thugs rje thugs dam rgyud bskul na :
kun bzang rdo rje rnal 'byor ma :
rje btsun 'phags ma'i lha tshogs dang :
rig 'dzin brgyud pa'i spyan snga ru :
ji ltar zhal bzhes dam bcas ltar :
phywa g.yang dgug pa'i phrin las mdzod :
steng phyogs lha yi phywa dang g.yang :
char sprin gtibs bzhin gnas 'dir khug :
'og phyogs klu yi phywa dang g.yang :
sa rlangs rdol bzhin gnas 'dir khug :
bar phyogs mi yi phywa dang g.yang :
rlung dmar 'tshubs bzhin gnas 'dir khug :
phyi snod sa chu me rlung gi :
bcud dang dwangs ma'i phywa g.yang khug :
nang bcud 'gro ba'i tshe bsod stobs :
dpal 'byor longs spyod phywa g.yang khug :
gsang ba rgyal ba sras bcas kyi :
mkhyen brtse nus pa'i phywa g.yang khug :
mdzes brjid gzugs kyi phywa g.yang khug :
snyan 'gyur sgra yi phywa g.yang khug :
blo gros spobs pa'i phywa g.yang khug :
tshe ring nad med phywa g.yang khug :
snyan grags dbang thang phywa g.yang khug :
bsam don 'grub pa'i phywa g.yang khug :
bcud can zas kyi phywa g.yang khug :
bkrag can gos kyi phywa g.yang khug :
dpal can nor gyi phywa g.yang khug :
ro bcud 'bru yi phywa g.yang khug :
rkang bzhi phyugs kyi phywa g.yang khug :
phywa yi nyi zla lams se lam :
g.yang gi rgya mtsho me re re :
phywa khug g.yang skyobs gnas 'dir sdus :
sgrub mchog bdag la dbyer med stims :
sgrub pa'i rten dang mi 'bral bzhugs :
bdag cag dpon slob yon mchod kun :
bkra shis bde legs dngos grub stsol :
baM bud+d+ha pra mo ha tsit+ta hrIM hrIM dza sarba sid+d+hi bA shaM puSh+TiM ku ru oM:
hU~M:
dus gsum sangs rgyas thams cad kyi :
thugs kyi yum gyur rje btsun ma'i :
rnam 'phrul 'jig rten skyong ba'i tshul :
sman btsun rdo rje g.yu sgron ma :
mthing gsal mdzes 'dzum sgeg pa'i nyams :
phyag g.yas sogs gong ltar 'gre :
ha badzra pra mo ha tsit+ta hrIM hrIM dza sarba sid+d+hi bA shaM puSh+TiM ku ru hU~M:
trAM:
dus gsum sangs rgyas thams cad kyi :
yon tan yum gyur rje btsun ma'i :
rnam 'phrul 'jig rten skyong ba'i tshul :
sman btsun rin chen g.yu sgron ma :
ser gsal mdzes 'dzum rgyas pa'i nyams :
phyag g.yas sogs :
ri rat+na pra mo ha tsit+ta hrIM hrIM dza sarba sid+d+hi bA shaM puSh+TiM ku ru trAM:
hrI:
dus gsum sangs rgyas thams cad kyi :
gsung gi yum gyur rje btsun ma'i :
rnam 'phrul 'jig rten skyong ba'i tshul :
sman btsun pad+ma g.yu sgron ma :
dmar gsal mdzes 'dzum chags pa'i nyams :
phyag g.yas sogs :
ni pad+ma pra mo ha tsit+ta hrIM hrIM dza sarba sid+d+hi bA shaM puSh+TiM ku ru hrI:
A:
dus gsum sangs rgyas thams cad kyi :
phrin las yum gyur rje btsun ma'i :
rnam 'phrul 'jig rten skyong ba'i tshul :
sman btsun karma g.yu sgron ma :
ljang gsal mdzes 'dzum khros pa'i nyams :
phyag g.yas sogs :
sa karma pra mo ha tsit+ta hrIM hrIM dza sarba sid+d+hi bA shaM puSh+TiM ku ru A:
de ltar yang yang bskyar ba yis :
gnas khang bkrag mdangs snum 'od ldan :
sgrub rdzas rten rnams byin chags shing :
'od 'phros bdud rtsi 'beb pa dang :
rmi lam nyi shar chu bo rgyas :
lo tog rtsi shing bkrag sogs 'byung :
de tshe phywa g.yang rten la bstim :
brtan bzhugs bya zhing g.yang sgo bsdam :
oM:
ye shes las dang 'jig rten gyi :
'phags ma sman btsun 'khor dang bcas :
rten 'dir 'bral med rtag bzhugs nas :
tshe dbang longs spyod brtan par mdzod :
swasti swasti tiSh+Than+tu :
zhes brjod rgyas gdab me tog 'thor :
des ni rma g.yang longs spyod kun :
nam mkha'i mdzod bzhin 'phel bar 'gyur :
sa ma ya :
gsung gi sgo nas dmigs bya dgug :
rten ni gi waM sin+d+hu ra :
khab len rdo dang ut+pal dmar :
pad+ma rak+ta ril bur dril :
zangs snod gzhag cing ma nyams pa'i :
chang phud sin+d+hur btab pa bsham :
las gzhung bsrang zhing bsnyen pa'i sham :
bsgrub bya dmigs bsal yod na sarba lo ka'i mal du ming bcug /   sarba lo ka hrIM hrIM dzaHdzaHwA shaM ku ru ho :
zhes bzlas dmigs pa rtse gcig tu :
rang nyid 'phags ma'i thugs ka nas :
'od 'phros sman btsun 'khor dang bcas :
thugs rgyud bskul zhing thugs ka nas :
las byed mkha' 'gro rA ga'i mdog :
lcags kyu zhags pa bsnams pa 'phros :
dmigs bya pho yi snying ga dang :
mo yi gsang gnas lcags kyus btab :
'dun pa bsgyur zhing chags pa bskyed :
snying rtsa bsgul nas dbang med du :
bdag la chags shing zhen pa'i blos :
'od dmar bde chen ngo bor zhu :
gzhan yang brtan g.yo'i dwangs bcud bcas :
'od kyi gong bur 'dril ba nyid :
zhags pas bcings te rang la thim :
rten gyi rdzas dang dbyer med 'dres :
rang dbang bral te dbang 'dus bsam :
skabs su bzang shing me sbar la :
phye mar dbang gi rdzas rnams bsreg :
chang phud 'thor zhing chags pa'i blos :
dbyangs dang bcas te thugs dam bskul :
hrI:
myur ma dpa' mo'i ye shes las :
'jig rten skyong ba'i sman btsun che :
mched lnga sprul pa yang sprul bcas :
thugs dam skul lo brtse gdung skyed :
rjes chags glog gi zhags pa spros :
las byed pho nyas stong gsum khongs :
'od dmar lcags kyus dmigs bya dang :
'jig rten khams kyi legs tshogs kun :
rang dbang med par dbang du sdus :
ye shes zhags pa'i drwa bas chings :
bdag dang sgrub pa'i rdzas la stims :
srid pa pho yi sems rtsa sgul :
sman shar mo btsun 'dod pa slongs :
byis pa chung ngu'i blo sna sgyur :
snod bcud dwangs ma dbang med phrogs :
ma g.yel rdo rje g.yu sgron ma :
mched lnga sman btsun 'bum 'bum bcas :
brgyud gsum bla ma'i spyan snga ru :
tha tshig zhal bzhes deng dgongs la :
rnal 'byor bdag cag sgrub pa po'i :
rab 'byams dbang gi dngos grub sgrubs :
don kun grub pa'i phrin las mdzod :
ces bskul dngos su khug pa dang :
rmi lam rtags mtshan mthong ba'i tshe :
ril bu mi lag mi brgyud par :
rang gis bcangs shing za ba dang :
skabs su bzang shing mer bsregs la :
thugs dam skul ba'i cho ga bya :
des ni dmigs bya pho mo dang :
'dod rgu'i dngos grub dbang du 'gyur :
sa ma ya :
thugs kyi sgo nas rno mthong dgug :
rten ni khye 'u gtsang ma la :
khrus byas rgyan gdags spos kyis bdug :
sa gtsang bkra shis dben gnas su :
leb phying dkar po gtsang ma'i steng :
rang byung shel dang me long dang :
dar tshon sna lngas mda' mo brgyan :
mar gyi lha g.yag brjid ldan dang :
phye mar skyems phud bsang mchod bsham :
las gzhung bsrang zhing bzlas pa'i sham :
tsak+Shu pra be sha ya phaT:
zhes btags 'bum phrag sngon song nas :
ka ra ka ra dngas ra dngas ra the se the se :
zhes btags   sngags gong 'og rtsa sngags kyi swA hA'i gong du gdags so /khri phrag bzlas la gdab :
rang nyid 'phags ma'i thugs ka nas :
'od 'phros sman btsun 'khor bcas kyi :
thugs rgyud bskul zhing ye shes bskyed :
rno mthong mkhyen pa'i 'od zer gyis :
rten la phog pas snang srid kun :
sa ler gsal ba'i mthu ldan bsam :
skabs su bzang shing spos dkar bsreg :
kye :
'bod do rdo rje g.yu sgron ma :
skul lo rno mthong pra yi bdag :
ming pos 'bod pa'i dus byung na :
sring gcig 'ong bar ma chad dam :
rten la 'beb par ma chad dam :
rno mthong ston par ma chad dam :
dri med dkar gsal mdzes 'dzum sku :
mngon sum nyid du 'dir gshegs shig :
phyag g.yas mda' dar g.yab pa yis :
snang gsal pra yi dngos grub sdus :
g.yon pas dngul dkar me long gis :
srid pa gsum gyi legs nyes ston :
sgeg mdzes chags pa'i nyams 'gyur gyis :
pra rten 'di yi snying la zhugs :   rang la sgrub na bdag gi zhes bsgyur /
gsal gsal ston la thol thol smros :
lhang lhang mngon shes tshul bzhin sgrubs :
brgyud gsum bla ma'i spyan snga ru :
dam bca' dgongs la phrin las mdzod :
ces bskul sba gling 'gyur bas dbab :
phebs nas me long bstan byas la :
mthong ba dri zhing legs nyes dpyad :
'khrul med nges pa ster bar 'gyur :
gal te rnal 'byor nus ldan na :
me long sngags btab rang la 'chang :
dgos dus sngags bzla mnyam bzhag pas :
thol byung mngon shes 'char bar nges :
shin tu gsang zhing 'os tsam 'chad :
mang du bshad na mkha' 'gro ma'i :
dam tshig nyams 'gyur nyes pa yod :
de bas mkhas pas tshod zin bya :
sa ma ya :
de ltar sman btsun chen mo yi :
sku gsung thugs kyi las tshogs 'di :
zab cing shin tu gnyan pas na :
kun la mi ston dam tshig rgya :
dam ldan nus thob rnal 'byor pas :
las kyi sbyor ba 'di brtsams na :
bka' btsan bkra shis byin che zhing :
'phral dang yun du dge legs 'gyur :
sa ma ya :
rgya rgya rgya :
brda thim :
dgongs gter sgrol ma'i zab tig gi rdo rje'i srung ma'i las tshogs zab mo a ti gu h+ya /
sarba dA mang+ga laM b+ha ba tu ///
/
