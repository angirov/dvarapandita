@#//
thugs sgrub drag sngags kun 'dus kyi sgo nas gza' klu'i gdon 'grol bya thabs nag 'gros ma bzhugs so //
na mo badzra pA Ni ya :
'dir phyag rdor drag sngags kun 'dus kyi sgo nas gza' klu'i dug dbyung nag po 'gro shes bklag chog mar bkod pa la gnyis te /
bcas bsham dang sgrub thabs so //
dang po ni /
yid mthun gyi gnas su stegs bu khebs ldan gyi khar maN+Dal pad+ma 'dab brgyad kyi steng many+dzi'i khar bum pa bcud ldan kha rgyan mgul chings dang bcas pa /
de'i mdun du sman raka gtor gsum nyer mchod tshogs dang bcas pa /
stegs bu'i mdun rang gi nye logs su ras dkar po'i khar lcags rag sogs ma yin pa'i snod du bag zan gyi klu gzugs stod lha'i lus can sbrul mgo dgu pa /
smad sbrul mjug tu 'khyil ba thal mo sbyar ba /
de klu'i dug dbyung gtso che ba'i dbang du bgyis shing /
gza' gtso bor byed na gza' gzugs stod srin po mgo gcig bya rog gi mgo dang bcas pa lag gnyis thal sbyar dmad cing 'dug pa sbrul mjug can du byed /
de'i mthar klu la bshos bu zlum po dang /
gza' la gru gsum g.yas dkyus snga mar brgyad dang phyi mar dgu
/ril bu brgyad /
changs bu brgyad /
spro na klu nor nyer gcig sogs    gza' la ril changs dgu re thun rdzas bcas dang yab la sha khrag gi mtheb kyu yum la ril bu /   bshams /
de la gdong phyogs par yon bdag gi 'dra glud glud rabs dang mthun pa gyon 'phro'i gos zas /
lho byang gi la rdzas klung rdzas sogs dkor cha ci 'byor pas bskor /
de dang nye bar klu bshos rgyab yol ma ting lo mtheb kyu changs bu dang bcas pa /
dkar gsum mngar gsum klu sman gyis brgyan pa /
gza' la gdon gzugs gtso che ba'i dbang du bgyis te gru gsum dmar po g.yon dkyus dgu tshom thun rdzas bcas bshams /
rang gi mdun du rdor dril nas zed /
khrus ras khrus gzhong /
byabs rdzas kyi rma bya'i mdongs /
shing sna'i chun po /
sa rdog
/chu /
rlung g.yab /
dpal 'bar gyi ras lde /
me long /
gu gul /
yungs dkar sogs mkho ba'i yo byad rnams tshogs par bya'o //
gnyis pa la sgrub thabs dngos dang /
las la sbyor tshul gnyis las /
dang po ni /
bdag mdun tha mi dad du byed na /
skyabs sems nas bzlas pa'i mthar thug pa dkyus bzhin bdag mdun tha mi dad du mos te sgrub /
mthar rnam bum gsal btab par /
rtsa sngags bsnyen sgrub las sbyor gang nus dang /
oM e ho shud+d+he sogs grib sel sngags kyis sgrub pa spyi 'gre dang /
gza'i dug dbyung kho na la khyad par gyi man ngag shin tu zab pa /
bdag mdun gnyis ka'i snying gar ye shes kyi gza' rA hu la dkar po shel dkar gyi phung po la nyi ma shar ba lta bu gsal ba /
de'i thugs kar hU~M dkar po 'od zer 'phro ba /
sku'i phyi skor du man ngag bzhin sngags phreng nyis rim gyis shel gyi phreng ba bsgrigs pa lta bu las /
'od zer bdud rtsi dkar po'i rgyun babs pas bum pa gang bar mos la /
man ngag bzhin gyi sngags bzla /
sham bur /
rA hu la b+hi Sha sarba shAn+tiM ku ru ye swA hA/
zhes btags pa brgya rtsa sogs bzlas pas bsgrubs te 'od zhu byed /
tha dad du byed na las gzhung gi bzlas pa las sbyor yan song rjes bum par dmigs nas /
swa b+hA was sbyangs /
stong pa'i ngang las pad+ma dang nyi ma'i gdan la b+h+rU~M las byung ba'i rin po che'i bum pa phyi mtshan nyid thams cad yongs su rdzogs shing /
nang gzhal yas khang gi rnam par gnas pa'i dbus su pad+ma nyi zla brtsegs pa'i khar gza' klu sde brgyad bsnol ba'i steng du hU~M sngon po las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las /
dus gsum sangs rgyas thams cad kyi mthu stobs gcig tu bsdus pa'i ngo bo :
gtum drag khro bo'i rgyal po lag na rdo rje mthing nag me'i tshwa tshwa 'phro ba spyan gsum srid pa gsum la gzigs pa :
rngams pa'i zhal gdangs shing mche ba bzhi btsigs pa :
sku las 'od 'phros pas bar gcod gdon bgegs thams cad 'joms pa :
phyag g.yas kyi khyung chen gyis steng gdon za zhing rdo rjes bar gdon 'thag pa :
g.yon pa sdigs mdzub kyis sbrul zhags 'dzin pas 'og gdon 'dul zhing byad phur 'joms pa :
dpal gyi chas bcus brgyan zhing :
ye shes kyi me dpung 'bar ba'i klong nas 'gying stabs su bzhugs pa'i gnas bcu khro bo chen po bcu dang bcas pa gsal ba de'i dpral bar oM:
mgrin par A:
thugs kar hU~M:
hU~M las 'od zer 'phros pas :
rang bzhin gyi gnas nas bsgom pa dang 'dra ba'i ye shes sems dpa' spyan drangs par gyur /
spyan 'dren ni :
hU~M:
srid gsum gdug pa rab btul te :
ye shes dbyings su sbyor ba'i phyir :
rdo rje gtum po'i lha tshogs rnams :
chos kyi dbyings nas gshegs su gsol :
da lta snyigs ma lnga bdo'i dus :
mi mthun gdug pa kha dar zhing :
log byas ngan dbang mthu btsan dus :
brtse bas dgongs la byin chen phob :
lnga bdo'i bdud dpung mi choms na :
dpal chen khyed kyi thugs bskyed gang :
mthu dang nus pas ci zhig bya :
'dir gshegs dbang dang dngos grub stsol :
oM badzra pA Ni tsaN+Da ma hA ro Sha Na badzra sa ma ya dzaHdza :
hU~M:
rang snang dbyer med dkyil 'khor lhar :
gshegs bzhugs gnyis 'dzin ma mchis kyang :
a 'thas mtshan ma dag phyir du :
rdo rje'i gdan 'dir tiSh+Tha lhan :
badzra sa mA ya satwam tiSh+Tha lhan :
zhes pas spyan drangs nas gnyis su med par gyur par mos la /
hU~M:
gdod nas rnam dag dbyings kyi lha :
'du 'bral med pa'i dkyil 'khor cher :
dung ba'i yid kyis rab bskul te :
sgo gsum btud pa'i phyag gis 'dud :
oM na mo na ma hU~M:
mchod pa ni /
hU~M:
yid 'ong mchod yon zhabs bsil dang :
me tog bdug spos mar me dri :
zhal zas rol mo mchod pa'i sprin :
drag sngags kun 'dus lha la 'bul :
oM badzra ar+g+haM nas /
shab+da pU tsa ho :
bstod pa ni /
hU~M:
lag na rdo rje stobs po che :
sangs rgyas kun gyi 'khor los bsgyur :
ma btul ba rnams 'dul bar bsngags :
gar dgu'i rab 'jigs khyed la bstod :
'gag med grags stong rdo rje'i gsung :
tshangs pa'i sgra dbyangs seng ge'i sgras :
drag sngags thog gi bu yug 'tshubs :
'brug stong ldir ba'i gsung la bstod :
gdug pa 'dul mdzad chen po'i thugs :
chos dbyings zhi las ma g.yos kyang :
rab khros dug lnga dbyings su sbyor :
bde stong klong du sgrol la bstod :
'bar ba'i cho 'phrul sna tshogs la :
sangs rgyas nyid kyang skrag gyur na :
log 'dren gdon bgegs smos ci dgos :
rdo rje'i chos bdun khyed la bstod :
gang 'dul thabs kyi rol pa ru :
sgyu 'phrul dkyil 'khor skur bzhengs pa :
phrin las rnam bzhi bsam mi khyab :
'gro 'dul sprul 'khor bcas la bstod :
srog gi phyir yang mi gtong zhing :
lhag pa'i lha ru khyod bsgrub na :
'khrul ngor shar ba'i gdon bgegs rnams :
chos sku'i klong du dag par mdzod :
bzlas pa bya ba ni /
bum pa'i las tshogs las /
snying kha'i sa bon sngags bzlas bya :
bdag nyid thugs ka'i sa bon las :
'od zer gzungs thag la 'khril nas :
bum pa'i lha yi thugs kar thim :
bum pa'i lha las 'od 'phros pas :
bde gshegs mchod nas 'od tshur 'dus :
bum pa'i nang du khro chung dang :
khyad par ye shes bdud rtsir gyur :
zhes pa'i don bzhin dmigs pa'i 'phro 'du dang bcas gzungs thag la 'jus nas rtsa sngags ni /
oM badzra pA Ni tsaN+Da ma hA ro Sha Na hU~M phaT:
khyung sngags ni /
oM AHhU~M swA hA:
khroM g+ha ru Ta tsa le tsa le hU~M phaT:
sgrub sngags ni /
oM badzra pA Ni tsaN+Da ma hA ro Sha Na hU~M hU~M:
g+hardza gardza :
ha na ha na :
da ha da ha :
pa tsa pa tsa :
b+han+d+ha b+han+d+ha :
hu lu hu lu :
tiSh+Tha tiSh+Tha :
tshin+d+ha tshin+d+ha :
b+hin+d+ha b+hin+d+ha :
s+phoT s+phoT:
dzaHhU~M baM ho :
sarba duSh+TAM dgra bgegs sha truM mA ra ya hU~M hU~M phaTa? phaTa?:
las sbyor khro 'dus me'i spu gri ni :
oM badzra ma hA kro d+ha pad+ma kro tI shwa rI badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
ces brgya rtsa sogs dang /
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
laM ho shud+d+he shud+d+he :
khaM ho shud+d+he shud+d+he :
e yaM raM laM khaM shud+d+he shud+d+he swA hA:
zhes khrus bdun gyi sngags nyer gcig sogs bzla /
khyad par gyi man ngag ni /
gsang ba'i bdag po'i thugs kar ye shes sems dpa' gong bzhin gsal ba'i rtsa sngags gnyis dang /
shAn+tiM ku ru ye'i bzlas pa ci 'grub byas la /
thun mtshams su gsang bdag gi 'das gtor /
raM yaM khaM gis bsang sbyang /
oM AHhU~M gis byin gyis brlab /
rtsa sngags la /
i daM ba liM ta kha kha khA hi khA hi /
btags pa bdun nam gsum gyis phul bas ljags rdo rje'i sbu gu'i 'od kyis gtor ma'i bcud drangs te gsol bar bsam ste phrin las gang dgos bcol /
bum lhar dung chos kyi mchod yon phul bas bum lha 'od du zhu ba bdud rtsir bsam mo //
bar 'dir dug gis bcings pa dug dbyung byed na /
gza' klu gang yin gyi gzugs brnyan bsang sbyang /
stong pa'i ngang las /
gza' la tri las rA hu la gza' brgyad gdong mo bzhi rgyu skar nyer brgyad so so'i gzugs kyi rnam pa yongs su rdzogs pa /
zhes dang /
klu la   phu las klu brgyad gnyan dgu sogs so so'i gzugs dang /

sdong zla sde brgyad kyi 'khor dang bcas pa'i rnam par gsal bar gyur /
rang yi dam gyi lhar gsal ba'i thugs ka nas 'od zer 'phros pas gza' klu gnod byed gang yin thams cad thogs pa med par bkug nas gzugs la thim par bsam la /
na mo /
sangs rgyas kyi bka' bden pa dang /
chos kyi\u0f8e
dge 'dun gyi\u0f8e
bla ma yi dam mkha' 'gro chos skyong srung ma'i tshogs dang bcas pa'i bka'\u0f8e
khyad par du yang gsang sngags dang rig sngags thams cad 'dus pa'i bdag nyid dpal gsang ba'i bdag po phyag na rdo rje'i lha tshogs 'khor dang bcas pa'i bden pa'i mthus /
gnod byed dregs pa gza' klu sde brgyad sdong zla sna 'dren rgyab rten 'byung po'i tshogs dang bcas pa a kar+Sha ya dzaH
dzaHhU~M baM hoHsa bstim /
glud yas rnams sngags drug phyag drug gis brlab bam /
stong pa'i ngang las rin po che'i snod du bsgrub bya'i dri glud dkor cha 'dod yon lnga ldan nam mkha' dang mnyam par gyur /
oM AHhU~M na maHsarba ta thA ga ta b+h+yo bi shwa mu khe b+h+yaHsarba t+th+kaM ut+ga te s+pha ra Na i maM ga ga na khaM swA hA:
zhes brlabs /
saM b+ha ra lan bdun se gol bcas bsngos la /
de bzhin gshegs pa bzhi'i mtshan brjod /
mi las dga' ba'i glud 'dod yon dkor cha dang bcas pa 'di nyid gza' klu sde brgyad sna 'dren 'byung po'i tshogs dang bcas pa khyed rnams la bsngo bas /
gnod sems gdug rtsub kyi bsam pa zhi nas mgu zhing tshims par gyur /
gnyis pa las sbyor ni /
bsgrub bya rang gi mdun du gdon gzugs la kha phyogs par bzhag
/rkang pa g.yas pa'i srin mdzub la snal ma nag po'i dri lam btags pa'i sne mo glud la dkris nas bsgrub bya kha blta phyogs dang bstun mthun rdzas glud gzugs mdun du bkod la /
slob dpon gyis /
'o /
nam mkha' dang mnyam pa'i sems can thams cad kyi don du bla na med pa yang dag par rdzogs pa'i sangs rgyas kyi go 'phang rin po che thob par bya /
de'i ched du rnyed par dka' ba'i dal 'byor gyi lus rten rin po che 'di nyid yun du 'tsho ba'i 'gal rkyen sel zhing mthun rkyen sgrub pa skabs su babs /
de la yang dag par rdzogs pa'i sangs rgyas thabs mkhas la thugs rje che ba de nyid kyis rang rang gi skal pa dang 'tsham par thabs tshul ji snyed cig gsungs pa las /
'dir slob dpon chen po pad+ma saM b+ha was gsungs pa'i thugs sgrub drag sngags kun 'dus kyi las tshogs gza' klu sde brgyad kyi dug dbyung khyad par can te /
de'i brgyud pa'i lo rgyus kyi dbang du byas na /
ting 'dzin rgyal po'i mdo las bstan pa ltar /
'das pa'i dus na byang chub sems dpa' me tog zla mdzes dang /
thub pa'i spyan sngar zla 'od gzhon nu /
pad+ma'i drung du nam snying dang rgyal sras lha rje /
snyigs ma'i mthar thug pa'i tshe snyi sgom zla 'od gzhon nu'i skye ba bcu bdun pa gter chen ting 'dzin rgyal po de nyid /
slob dpon chen po pad+ma saM b+ha was rjes su bzung ba'i las 'phros dbus gter las spyan drangs shing rjes su spyi mthun lag khrid du spel ba las /
'di lta bu'i las tshogs gza' klu sde brgyad kyi dug dbyung ba ni sngon gyi lag khrid dang rjes kyi man ngag zung du byed pa ste /
de la phrin las bcol ba /
bkru ba /
byab pa /
gnad dbab /
dug dbyung /
yas skyel /
srung ba ste don tshan bdun du mchis pa'i /
dang po phrin las bcol ba la dmigs pa 'di bzhin du gnang ba zhu /
gnas khang 'di yang byang phyogs lcang lo can gyi zhing khams dngos yin snyam pa dang /
kho bo yang gsang sngags rig sngags gzungs sngags thams cad 'dus pa'i bdag nyid /
gsang ba'i bdag po phyag na rdo rje la khro bo khro mo dam can rgya mtsho'i 'khor gyis bskor te mngon sum du bzhugs yod snyam pa'i mos pa dang /
da lta khyed rang gza' klu sde brgyad 'byung po gdug pa can rnams kyis /
mthong reg kha rlangs kyi dug gis btab pa'i lus lci zhing 'thibs pa zug gzer dang bcas pa'i ngag smra brjod lkugs shing brjod mi bde bas yid myog cing rmongs la 'thibs pa zhig tu bsams te /
nged la skyabs su gsol bas /
nged kyis gsang ba'i bdag po phyag na rdo rje la khro bo bcu'i 'khor gyis bskor ba mngon sum du spyan drangs nas dpung gi ra mdar sbran te /
khyod rang gi nad gdon chag che nyam nga thams cad bsal ba'i phrin las zhu ba yin pas de lta bu'i mos pa mdzod /
bdag lhar gsal ba'i thugs ka'i hU~M las 'od zer 'phros pas sangs rgyas kyi zhing rab 'byams nas bcom ldan 'das gsang ba'i bdag po phyag na rdo rje la khro bo bcu la sogs pa'i rig sngags kyi khro bo khro mos bskor ba badzra sa mA dzaH
rdo rje bsdu ba'i phyag rgya dang bcas te spyan drangs dril bu gsil zhing gdangs snyan pos /
hU~M:
dad pa dang ni dam tshig gis :
tshur gshegs tshur spyon rdo rje 'chang :
shar gyi phyogs kyi phyogs skyong ni :
khro bo chen po rnam par rgyal :
sku mdog mthing ga 'gying bag can //
phyag na 'khor lo tri shul gsor /
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus dbyung ba dang :
nad rnams ma lus phan byed cing :
bsgrubs pa'i 'bras bu mchis par mdzod :
hU~M:
lho yi phyogs kyi phyogs skyong ni :
khro bo chen po gshin rje gshed :
sku mdog mthing ga bzhad tshul can //
phyag na rang rtags dgra satwa dbyug
/khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus dbyung ba dang :
nad rnams ma lus phan byed cing :
bsgrubs pa'i 'bras bu mchis par mdzod :
hU~M:
nub kyi phyogs kyi phyogs skyong ni :
khro bo chen po rta mchog dpal :
sku mdog mthing ga 'od zer 'phro //
phyag na spu gri sbrul zhags 'dzin /
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus dbyung ba dang :
nad rnams ma lus phan byed cing :
bsgrubs pa'i 'bras bu mchis par mdzod :
hU~M:
byang gi phyogs kyi phyogs skyong ni :
khro bo chen po bdud rtsi 'khyil :
sku mdog mthing ga gtum la rngams //
phyag na rang rtags rgya gram dbyug
/khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus dbyung ba dang :
nad rnams ma lus phan byed cing :
bsgrubs pa'i 'bras bu mchis par mdzod :
hU~M:
steng 'og phyogs mtshams phyogs skyong drug :
dbyug sngon  me thod dbyug  mi g.yo  ral gri me  'dod pa'i rgyal  rnga yab tho ba :
rnam rgyal  rdor zhags  hU~M kAr  mda' gzhu  stobs po che  tho zhags :
rang rang sku mdog  thams cad mthing ga  phyag mtshan bsnams :
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus dbyung ba dang :
nad rnams ma lus phan byed cing :
bsgrubs pa'i 'bras bu mchis par mdzod :
khro bo rnams kyis bar chad sel bar zhal gyis bzhes shing phyogs mtshams su bzhugs nas srung zlog gi las mdzad par gyur /
'o /
des phrin las bcol ba song /
gnyis pa bkru ba la /
nged kyi lag na thogs pa'i bum pa las bdud rtsi'i rgyun babs pas /
khyed rang gi spyi gtsug nas khrus gsol ba'i rkyen gyis khyed rang gi lus ngag yid gsum la zhugs pa'i gdon thams cad sdom sdig sbal lcong /
stag gzig sbrul la sogs pa'i srog chags kyi rnam par dri lam nas brgyud de gnod byed kyi gzugs brnyan la sib sib thim /
nad thams cad rnag khrag ljan ljin /
gza' klu'i kha rlangs bsam sbyor gyi dug rnams 'ja' kha dog lnga ldan mog po'i rnam par thon te gdon gzugs dang glud la thim pas /
khyed rang gi lus yang zhing zo mdog bzang ba shel gong g.ya' dag pa lta bur gyur pa'i mos pa mdzod /
ces brjod la slob dpon gyis bum pa thogs te /
hU~M:
bum pa bzang po che ba'i mchog :
byed pa sems can kun don byed :
phyi ni bum pa'i rnam pa la :
nang ni khro bo'i chu yis gang :
skal ldan bu yi lus bkrus pas :
nad gdon sdig sgrib zhi gyur cig :
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
laM ho shud+d+he shud+d+he :
khaM ho shud+d+he shud+d+he :
e yaM raM laM khaM shud+d+he shud+d+he swA hA:
zhes pa'i mthar /
tshe dang ldan pa 'di zhes bya ba'i nad gdon sdig sgrib thams cad shAn+tiM ku ru ye swA hA:
zhes khrus gsol lo //
nged kyi lag na thogs pa'i bum pa lnga ldan 'di nyid las ye shes lnga'i ngo bo'i bdud rtsi'i rgyun skya nar gyis babs pas /
dug lnga'i sgo nas bsags pa'i sdig sgrib de las byung ba'i nad gdon bar chad mi mthun pa'i phyogs thams cad byang zhing dag pa'i thugs mos gnang ba zhu /
hU~M:
bum pa shel bum dri med nang :
me long ye shes chu yis gang :
skal ldan bu yi lus bkrus pas :
zhe sdang de las bshos pa yi :
nad gdon sdig sgrib zhi gyur cig :
oM e ho shud+d+he shud+d+he sogs kyis bkru /
hU~M:
bum pa gser bum dri med nang :
mnyam nyid ye shes chu yis gang :
skal ldan bu yi lus bkrus pas :
nga rgyal de las bshos pa yi :
nad gdon sdig sgrib zhi gyur cig :
oM e ho shud+d+he shud+d+he sogs kyis bkru /
hU~M:
bum pa pad+ma rA ga'i nang :
sor rtog ye shes chu yis gang :
skal ldan bu yi lus bkrus pas :
'dod chags de las bshos pa yi :
nad gdon sdig sgrib zhi gyur cig :
oM e ho shud+d+he shud+d+he sogs kyis bkru /
hU~M:
bum pa in+d+ra nI la'i nang :
bya grub ye shes chu yis gang :
skal ldan bu yi lus bkrus pas :
phrag dog de las bshos pa yi :
nad gdon sdig sgrib zhi gyur cig :
oM e ho shud+d+he shud+d+he sogs kyis bkru /
hU~M:
bum pa mthing bum dri med nang :
chos dbyings ye shes chu yis gang :
skal ldan bu yi lus bkrus pas :
gti mug de las bshos pa yi :
nad gdon sdig sgrib zhi gyur cig :
oM e ho shud+d+he shud+d+he sogs kyis bkru /
hU~M:
bum pa rin chen gzhal yas khang :
pha rol phyin drug chu yis gang :
skal ldan bu yi lus bkrus pas :
rgyud drug bag chags rten byed pa'i :
nad gdon sdig sgrib zhi gyur cig :
oM e ho shud+d+he shud+d+he sogs sngags sngar bzhin brjod /
chu thigs gcig mgrin par blud /
gcig gis kha bshal du bcug
/khrus khu gdon gzugs kyi snod du dor ram 'khris su 'jog
/lus ngag yid gsum nyes skyon thams cad dang bral bar gyur /
'o /
des bkru ba song /
gsum pa byab pa la /
nged kyi lag g.yas na thogs pa'i rdo rje dang bcas pa'i rma bya'i mdongs 'di'i dbus su zla ba'i dkyil 'khor gyi steng du hU~M yig mthing nag ye shes lnga'i rang bzhin can 'od zer kha dog lnga ldan du 'phro ba 'dis /
khyod rang gi spyi gtsug nas rkang mthil gyi bar byabs pa tsam gyis hU~M yig las 'od zer 'phros pas nad gdon thams cad sbur ma rlung gis ded pa bzhin nag nyil gyis phyags /
dri lam brgyud nas gdon gzugs dang glud la thim pa'i mos pa mdzod /
ces brjod la rdo rje dang bcas pa'i rma bya'i mdongs thogs te /
hU~M:
gangs ri dkar po'i shar phyogs nas :
rje rigs klu yi tshogs rnams dang :
phur bu shing gza' nyid yin te :
rengs shing 'khums pa'i nad gtong ba :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
phyag na rdo rje'i bka' byung nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
mdze dang 'bras dang phol mig dang :
gnyan dang g.yan pa lhog skem dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag gza' klu sde brgyad kyi nad thams cad shAn+tiM ku ru ye swA hA:
hU~M:
nags ma stug po'i lho phyogs nas :
dmangs rigs klu yi tshogs rnams dang :
nyi ma mig dmar me gza' ste :
tsha zhing sreg pa'i dug gtong ba :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
phyag na rdo rje'i bka' byung nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
mdze dang 'bras dang phol mig dang :
gnyan dang g.yan pa lhog skem dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag gza' klu sde brgyad kyi nad thams cad shAn+tiM ku ru ye swA hA:
hU~M:
rgya mtsho chen po'i nub phyogs nas :
bram ze klu yi tshogs rnams dang :
pa sangs lcags gza' nyid yin te :
mkhregs shing sra ba'i dug gtong ba :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
phyag na rdo rje'i bka' byung nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
mdze dang 'bras dang phol mig dang :
gnyan dang g.yan pa lhog skem dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag gza' klu sde brgyad kyi nad thams cad shAn+tiM ku ru ye swA hA:
hU~M:
gsha' ma bde ba'i byang phyogs nas :
gdol pa klu yi tshogs rnams dang :
zla ba lhag pa chu gza' ste :
'khru zhing skyugs pa'i nad gtong ba :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
phyag na rdo rje'i bka' byung nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
mdze dang 'bras dang phol mig dang :
gnyan dang g.yan pa lhog skem dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag gza' klu sde brgyad kyi nad thams cad shAn+tiM ku ru ye swA hA:
hU~M:
mtshams bzhi gdol pa'i gling bzhi na :
dga' bo 'jog po nyer dga' bo :
pad+ma dung skyong nor rgyas dang :
mtha' yas rigs ldan wa ru Na :
spen pa rA hu sa gza' ste :
lci zhing 'thibs pa'i nad gtong ba :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
phyag na rdo rje'i bka' byung nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir phyungs shig :
bsam sbyor ngan pa'i dug rnams phyir phyungs shig :
mdze dang 'bras dang phol mig dang :
gnyan dang g.yan pa lhog skem dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag gza' klu sde brgyad kyi nad thams cad shAn+tiM ku ru ye swA hA:
steng lha yi dug rnams phyir phyungs shig :
'og klu yi dug rnams phyir phyungs shig :
bar gza' yi dug rnams phyir phyungs shig :
dmu yi dug\u0f8e
btsan gyi dug\u0f8e
ma mo'i dug\u0f8e
gnod sbyin gyi dug\u0f8e
bdud kyi dug\u0f8e
ya bdud kyi dug\u0f8e
ma bdud kyi dug\u0f8e
rgyal po'i dug\u0f8e
dkor bdag gi dug\u0f8e
'gong po'i dug\u0f8e
the'u rang gi dug\u0f8e
gnyan gyi dug\u0f8e
srin po'i dug\u0f8e
'byung po'i dug\u0f8e
dam sri'i dug\u0f8e
gshin rje'i dug\u0f8e
klu rgyal rigs kyi dug\u0f8e
klu rje'u rigs kyi dug\u0f8e
klu bram ze'i rigs kyi dug\u0f8e
klu dmangs rigs kyi dug\u0f8e
klu gdol pa'i rigs kyi dug\u0f8e
klu dga' bo'i dug\u0f8e
klu mtha' yas kyi dug\u0f8e
klu nyer dga'i dug\u0f8e
klu pad+ma'i dug\u0f8e
klu dung skyong gi dug\u0f8e
klu nor rgyas kyi dug\u0f8e
klu rigs ldan gyi dug\u0f8e
klu wa ru Na'i dug\u0f8e
sa bdag sa srin gyi dug\u0f8e
'byung ba sa yi dug\u0f8e
'byung ba chu yi dug\u0f8e
'byung ba me yi dug\u0f8e
'byung ba rlung gi dug\u0f8e
'byung ba nam mkha'i dug\u0f8e
de dag thams cad kyi mthong ba'i dug rnams phyir phyungs shig :
reg pa'i dug rnams\u0f8e
kha rlangs kyi dug\u0f8e
bsam sbyor ngan pa'i dug\u0f8e
do nub dug 'di mi 'byin na :
do nub byad 'di mi 'grol na :
do nub mi 'di mi gtong na :
do nub nad 'di mi phan na :
gsang bdag phyag na rdo rje dang :
mkha' lding rgyal po ga ru Ta :
rdo rje 'jig byed chen po ste :
de dag thams cad thugs khros nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
gza' nyi ma'i gdug rtsub thams cad phyir phyungs shig :
gza' zla ba'i gdug rtsub\u0f8e
gza' mig dmar gyi gdug rtsub\u0f8e
gza' lhag pa'i gdug rtsub\u0f8e
gza' phur bu'i gdug rtsub\u0f8e
gza' pa sangs kyi gdug rtsub\u0f8e
gza' spen pa'i gdug rtsub\u0f8e
gza' rA hu la'i gdug rtsub\u0f8e
gdong mo mched bzhi'i gdug rtsub\u0f8e
skar chen phod dkar gyi gdug rtsub\u0f8e
du ba mjug ring gi gdug rtsub\u0f8e
sgra gcan 'dzin gyi gdug rtsub\u0f8e
me ru tse'i gdug rtsub\u0f8e
rgyu skar nyi shu rtsa brgyad kyi gdug rtsub thams cad phyir phyungs shig :
ces pa'i bar gyis byabs nas dri lam bsgrub bya'i rkang pa nas bkrol te glud la dkri /
'o /
nged kyis rma bya'i mdongs khyed rang gi lus la byabs nas steng gi nam mkha' bla gab med pa la 'phyar ba tsam gyis /
steng gdon gza'i dug thams cad sprin dang khu rlangs kyi rnam par khyed rang gi lus las thon te nam mkha' la 'ja' ltar yal ba'i mos pa mdzod /
ces brjod /
gza'i dug dbyung gtso bor byed na /
mdun gyi gza'i sbrul mjug gis khyed rang la byabs pa tsam gyis kho rang gis btang ba'i byad grib dang gdon dug thams cad blangs te lus kyi dbyibs brgyud bya rog gi mgo bo'i spyi gtsug nas dud khung las du ba 'thon pa ltar shar shar 'thon nas nam mkha' la yal ba'i mos pa mdzod /
ces 'bogs la /
rma bya'i mdongs kyis bsgrub bya la byabs nas bla gab med pa'i nam mkha' la 'phyar ba dang bcas te /
gza' nyi ma nam mkha' la pra sha ra ra swA hA:
gza' zla ba nam mkha' la pra sha ra ra swA hA:
gza' mig dmar nam mkha' la\u0f8e
gza' lhag pa\u0f8e
gza' phur bu\u0f8e
gza' pa sangs\u0f8e
gza' spen pa\u0f8e
gza' rA hu la\u0f8e
gdong mo mched bzhi\u0f8e
skar chen phod dkar\u0f8e
du ba mjug ring\u0f8e
sgra gcan 'dzin\u0f8e
me ru tse\u0f8e
rgyu skar nyer brgyad\u0f8e
'khor gyi lha srin sde brgyad nam mkha' la pra sha ra ra swA hA:
dug thams cad dbyings su sdus shig :
ces byabs la /
'o /
des byab pa'i rim pa rnams song /
bzhi pa gnad la dbab pa la /
slob dpon phyag na rdo rje shin tu khros pa 'jigs gzugs kyi rnam par bzhengs pas /
mdun gyi gza' klu mthu bo che srid gsum 'byung po'i tshogs dang bcas pa rnams la bka' bsgos pa tsam gyis /
'jigs shing zhums pas ji ltar bsgos pa bzhin dang du blangs te bcol ba'i nor bdag pos slar len pa bzhin du /
dug dang nad thams cad blangs te phyin chad mi gnod par dam bcas pa'i mos pa mdzod /
rdo rje gsor zhing gdengs /
g.yon dril bu gsil zhing mig blta stangs drag po dang bcas te /
hU~M:
steng gdon gza' dang 'og gdon klu :
snang zhing srid pa'i lha 'dre rnams :
phyag na rdo rje'i bka' las 'da' ma byed :
gal te bka' las 'das srid na :
rdo rje gsor ba'i rwa la bskyon :
phur bu bsgril ba'i dbal la bskyon :
gri gug rnon po'i rtse la bskyon :
ral gri ngar ma'i so la bskyon :
'khor lo 'bar ba'i rtsibs la bskyon :
me 'obs chen po'i nang du sreg :
dug chu khol ma'i nang du bskyur :
khro chu khol ma'i nang du 'tshod :
ri rab chen po'i rmang 'og mnan :
chu srin gdug pa'i mgrin par gzhug :
mgo yang tshal pa brgyar 'gas shing :
lus ni dum bu stong du 'gro :
snying yang tshal pa gnyis su 'gas :
lus sems thal ba'i rdul du rlog :
de bas bka' las ma 'da' bar :
rgyu 'bras chos bshad 'di la nyon :
sa bon mngar ba btab gyur na :
'bras bu mngar ba dag tu 'byung :
sa bon kha ba btab gyur na :
'bras bu kha ba nyid du smin :
legs pa'i 'bras bu bde ba che :
nyes pa'i 'bras bu sdug bsngal myong :
sems can kun la gnod 'tshe na :
de yi rnam par smin pa yis :
'khor ba ngan song gsum du ltung :
sems can kun la phan pa na :
de yi dge ba'i rtsa ba yis :
mtho ris thar pa thob par 'gyur :
rang gi lus la dpe longs nas :
gzhan la gnod pa ma byed cig :
zhi ba byang chub sems bsgom zhing :
bzung pa thongs la bcings pa phrol :
bsdams pa klod la mnan pa thegs :
chag che nyam nga zhi bar mdzod :
ji ltar byas kyang mi gtong na :
khyed rnams shi sa bstan pa ni :
dpyid zla gsum la sa yang 'chi :
'byung ba sa la 'chi ba'i dpe med de :
khyod kyi sha dang sa yi khams :
dbyer med gcig gi rang bzhin la :
khyed rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
dbyar zla gsum la nam mkha' 'chi :
'byung ba nam mkha' 'chi ba'i dpe med de :
khyed rnams sems dang nam mkha'i khams :
dbyer med gcig gi rang bzhin te :
khyed rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
ston zla gsum la shing yang 'chi :
'byung ba shing la 'chi ba'i dpe med de :
khyed rnams rtsa rgyus shing gi khams :
dbyer med gcig gi rang bzhin te :
khyed rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
dgun zla gsum la chu yang 'chi :
'byung ba chu la 'chi ba'i dpe med de :
khyed rnams khrag dang chu yi khams :
dbyer med gcig gi rang bzhin te :
khyed rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
ces brjod /
phyir phyungs shig byung res kyi ras dkar dri med kyis bsgrub bya'i lus 'phyi ba'i srol yang yod /
ma byas kyang chad par mi 'gyur ro //
'o /
des gnad la dbab pa song /
da lnga pa 'byung ba'i dug bye brag tu dbyung ba la /
'byung ba shing gi dug rtsa rgyus la zhugs pas rengs shing 'khums pa'i nad thams cad kha dog ljang la mog pa'i rnam pa can du thon te mdun gyi shing sna'i phon po 'di nyid la thim pa'i mos pa mdzod /
ces brjod la shing sna'i chun pos lus la shed thon par brab cing /
oM ma ma sngo ta sngo ta ye swA hA:
zhes mang du brjod /
'byung ba sa yi dug sha dang rus par zhugs pas lci zhing 'thibs pa'i nad thams cad kha dog ser la mog pa'i rnam pa can du 'thon te mdun gyi sa rdog 'di nyid la sib sib thim pa'i mos pa mdzod /
ces sa rdog gis byab cing /
oM ma ma su su tang tang ye swA hA:
zhes dang /
'byung ba chu yi dug khrag dang chu ser la zhugs pas 'khru skyugs la sogs grang ba'i nad thams cad kha dog dkar la mog pa'i rnam pa can du thon nas mdun gyi chu 'di nyid la sib kyis thim pa'i mos pa mdzod /
ces chus byab cing /
oM badzra khaM khaM ye swA hA:
zhes brjod /
'byung ba me'i dug drod la zhugs pas tsha zhing bsreg pa la sogs pa tsha ba'i nad thams cad kha dog dmar la mog pa'i rnam pa can du thon nas dpal 'bar gyi me 'di la sib kyis thim pa'i mos pa mdzod /
dpal 'bar gyi mes byab cing /
oM badzra raM raM ye swA hA:
zhes brjod /
'byung ba rlung gi dug dbugs la zhugs pas smyo 'bog dang rlung nad thams cad kha dog ljang la sngo mog gi rnam par 'thon nas rlung g.yab las byung ba'i rlung 'di nyid la sib kyis thim pa'i mos pa mdzod /
oM badzra yaM yaM ye swA hA:
zhes brjod la rlung g.yab kyis g.yab /
'byung ba nam mkha'i dug sems la zhugs pas rang snang 'khrul pa'i rnam rtog gi dug thams cad kha dog mthing la mog pa'i rnam pa can du thon nas me long dang bar gyi nam mkha' 'di nyid la sib kyis thim pa'i mos pa mdzod /
oM badzra kha zhung kha zhung ye swA hA:
zhes brjod la me long gis byab /
'o /
des 'byung ba'i dug dbyung ba'i rim pa rnams song nas /
drug pa yas bskyal ba'i skabs su babs pas /
mdun gyi gtor ma 'di nyid khyed rang la gnod byed rnams la bsngo rgyu yin pas nged kyi tshig ris dang mthun pa'i dmigs pa mdzod /
ces brjod gtor ma byin rlabs ni /
oM badzra a mr-itas bsang /
swa b+hA was sbyang /
stong pa'i ngang las rin po che'i snod du gtor ma ye shes kyi bdud rtsi kha dog dri ro reg bya phun sum tshogs pa 'dod yon longs spyod zad mi shes pa nam mkha'i mdzod du gyur /
oM AHhU~MH
lan gsum /
gtor ma ye shes kyi bdud rtsi'i rgya mtsho chen po 'di nyid /
gza' la   khyab 'jug rA hu la gza' brgyad gdong mo bzhi rgyu skar nyer brgyad /
klu la   klu brgyad gnyan dgu sogs so so'i gzugs dang /
sdong zla sde brgyad 'byung po'i tshogs dang bcas pa rnams kyi zhal du i daM ba liM ta kha kha khA hi khA hiH
zhes 'bul tshig gang mang gis gtor ma phul /
changs bu ril bu rnams re re bzhin du /
oM na maHsarba ta thA ga ta a wa lo ki te oM saM b+ha ra saM b+ha ra hU~M/
zhes bsngos te gdon gzugs kyi snod kyi yas nang du dor la /
glud gtor dug dbyung ba'i shing sna sogs khyon gcig tu snod che ba gcig tu bsdus te /
mdos lam 'then /
rdo rje gsor ba dang bcas /
hU~M:
dang po ston pa sangs rgyas bka':
bar du rig 'dzin rgyal ba'i bka':
da lta sngags 'chang bdag gi bka':
ban+des rbad pa'i bka' ma bcag :
bon pos rbad pa'i ngag ma gcog :
rgyu sbyor drin lan chud ma gsan :
'khor 'dir gnod pa ma mdzad par :
glud gtor dam pa 'di bzhes la :
rang rang so so'i gnas su gshegs :
bden brjod sngon du 'gro bas /
bsgrub bya 'di zhes bya ba la gnod par byed pa'i gdon bgegs lan chags 'byung po'i tshogs dang bcas pa khyed rnams la /
mchod sbyin gyi 'dod yon dri glud dkor cha khrus khu dang bcas pa nam mkha' mdzod kyi rang bzhin du spel ba 'dis tshim par gyis la sa yi phyogs 'dir ma gnas par gzhan du dengs shig
/gal te mi 'gro na khro bo'i rgyal po rdo rje 'dzin pa rab tu khros pa'i ye shes kyi rdo rje me rab tu 'bar bas khyod rnams kyi mgo bo tshal pa brgyar 'gas par 'gyur ro //
oM suM b+ha ni suM b+ha ni hU~M:
gr-ih+Na gr-ih+Na hU~M:
gr-ih+Na pa ya gr-ih+Na pa ya hU~M:
a na ya ho b+ha ga wAn bid+ya rA dza hU~M:gi drag sngags rol mo'i tshams rngam yungs thun gu gul gyi dud pa sogs kyis yas rnams gnod phyogs sam phyogs ngan gyi sar bskyal /
sgrub pa'i rtsa sngags la srung sham btags pa bzla zhing srung 'khor bsgom /
'o /
des yas bskyal ba'i rim pa rnams song nas /
da bdun pa bsrung zhing bka' bsgo ba la /
khyed rang nged kyi tshig ris dang mthun par gsang ba'i bdag po phyag na rdo rje'i skur 'di ltar gsal thob mdzod /
ces brjod /
oM swa b+hA was sbyang /
stong pa'i ngang las rang gnas 'di nyid lcang lo can gyi zhing dang gzhal yas khang :
e dbyings rtsub 'gyur gyi tshal du gsal :
hU~M hU~M hU~M zhes brjod pas :
bdag nyid kyi thugs ka nas ye shes kyi me 'od sna lnga rnam pa khyung 'dra ba lhab lhub tu 'phros :
slob bu'i phung khams skye mched yongs su dag ste dang po'i yin lugs ngang du sbyangs pa'i rig pa 'od kyi gong bu de hU~M yig mthing ka 'od zer 'bar ba zhig tu gyur :
hU~M de las 'od 'phros don gnyis byas :
skad cig las pad nyi sde brgyad brdzis pa'i steng du :
dus gsum sangs rgyas thams cad kyi mthu stobs gcig tu bsdus pa'i ngo bo :
gtum drag khro bo'i rgyal po lag na rdo rje mthing nag me'i tshwa tshwa 'phro ba spyan gsum srid pa gsum la gzigs pa :
rngams pa'i zhal gdangs shing mche ba bzhi btsigs pa :
sku las 'od 'phros pas bar gcod gdon bgegs thams cad 'joms pa :
phyag g.yas kyi khyung chen gyis steng gdon za zhing rdo rjes bar gdon 'thag pa :
g.yon pa sdigs mdzub kyis sbrul zhags 'dzin pas 'og gdon 'dul zhing byad phur 'joms pa :
dpal gyi chas bcus brgyan zhing :
ye shes kyi me dpung 'bar ba'i klong nas 'gying stabs su bzhugs pa'i gnas bcu khro bo chen po bcu dang bcas pa gsal ba de'i dpral bar oM:
mgrin par A:
thugs kar hU~M:
hU~M las 'od zer 'phros pas :
ye shes kyi dkyil 'khor 'khor bcas bsam gyis mi khyab par byon nas khyed rang rnams la sib sib thim pa'i mos pa mdzod :
oM badzra pA Ni tsaN+Da ma hA ro Sha Na hU~M phaT:
oM AHhU~M swA hA:
khroM ga ru Ta tsa le tsa le hU~M phaT:
badzra dz+nyA na A be sha ya A:
zhes dbab /
su pra tiSh+Tha badzra ye swA hA:
zhes pas dam ye gnyis med du bstim /
'o /
slob dpon gsang ba'i bdag por gsal ba'i phyag g.yas na thogs pa'i rdo rjes khyed rang gi gnas gsum du rgya gram du rgyas btab pa tsam gyis /
lus kyi sha skyi lpags mtshams thams cad rdo rje'i go khrab kyis bar med du bcings pas cis kyang mi chod mi shigs pa nyid du gyur pa'i mos pa mdzod /
rtsa sngags mthar /
kA ya badzra rak+Sha rak+Sha wA ka badzra rak+Sha rak+Sha tsit+ta badzra rak+Sha rak+Sha :
zhes gnas gsum du rdo rje rgya gram du 'jog
/slar yang rdo rje spyi bor bzhag la /
rgyal ba sras bcas bden pa'i byin rlabs dang :
gsang bdag phyag na rdo rje'i mthu stobs kyis :
'gro ba 'di dag bdag gis bsrung zin gyis :
'di la sus kyang gnod pa ma byed cig :
ces bsgo /
spro na srung ba gdags /
nad pa yin na lus bsgyur ming spo /
sdod sa spo ba sogs bslab byar gdams /
me tog 'thor zhing shis pa rgya cher brjod /
des gsang ba'i bdag po phyag na rdo rje'i sgo nas dug dbyung gi rim pa legs par grub pa yin pas /
'di lta bu'i dge ba yang thams cad mkhyen pa'i rgyur bsngo bar mdzod /
bsod nams 'di yis thams cad gzigs pa nyid //
sogs kyis dge ba bsngo /
bsgrub bya rang gnas su gtong /
phyag rdor drag sngags kun 'dus kyi sgo nas gza' klu sde brgyad kyi gdon 'grol gter kha gsar rnying spyi'i dgongs don ltar lhan thabs nag 'gros su sbyar ba'o //
shu b+haM///
/'di ni 'jam mgon rin po che dang rigs bdag bla ma rnams kyi dgongs rdzogs phyir du kha bskangs te spar gsar du bsgrubs pa yin pas lung rgyun sogs la zhib ca bya dgos yod do zhes si tu ba pad+ma dbang mchog rgyal po kho bos ched du gdams pa'o ///
/

slar yang gdon 'grol sbyor yul gter kha rang gzhung dang bstun nas zhu bcos nan tan zhe chen dgon gyi 'phrul par 'di bskrun skabs bgyis pa'o //

//
