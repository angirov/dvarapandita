[ \u0f88 ]'jam pa'i dbyangs kyi thugs sgrub bzhugs so :
mnga' paN rig 'dzin yongs 'dus /
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
kun bzang 'jam pa'i dbyangs la phyag 'tshal lo :
tshad med mkhyen pa'i yon tan myur 'grub phyir :
'jam dbyangs thugs kyi sgrub pa 'di nyid la :
sbyor ba dngos gzhi rjes kyi rim pas bstan :
dang po skyabs 'gro tshad med sems bskyed cing :
tshogs gsag chu gtor maN+Dal tshogs la 'bad :
khyad par byin rlabs bla ma'i rnal 'byor ni :
mkha' la 'jam dbyangs lha tshogs dpag med rnams :
sku dang ye shes rgyas pa'i ngo bo nyid :
sangs rgyas kun dngos bla ma'i ngo bor blta :
de la gdung shugs gsol ba gdab pa ni :
e ma ho :
rgya nag ri bo rtse lnga'i pho brang du :
sangs rgyas sku yi sprul pa 'jam pa'i dbyangs :
steng 'og phyogs bzhir sku yis 'gro don mdzad :
sku yi byang chub sems dpa'i 'khor gyis bskor :
'phags pa 'jam dpal gyi lha tshogs la gsol ba 'debs :
zag med blo gros shes rab snang ba dang :
tshig dang don bcas dbang 'byor byin gyis rlobs :
oM AHhU~M ma hA gu ru many+dzu shrI pra dz+nyA war+d+ha sid+d+hi hU~M:
de ltar brgya stong bsnyen cing gsol ba gdab :
thun mtshams 'jam dpal thugs kyi dkyil 'khor nas :
sngags kyi phreng ba gser gyi phreng ltar byung :
bdag gi smin mtshams mdzod spu'i bu ga nas :
rim gyis zhugs nas lus kyi nang kun gang :
bde gshegs byang sems thugs rje'i byin rlabs rnams :
yongs su rdzogs par thob par bsam byas te :
dzaHhU~M baM hoHsa lha tshogs rang la bstim :
ma bcos 'gyur med mtha' bral ngang du bzhag :
de ni sngon 'gro'i gdams pa e ma ho :[ \u0f88\u0f88\u0f88 \u0f88\u0f88 ]gnyis pa bskyed bzlas rdzogs pa'i rim pa la :
dang po rnam dag 'od lnga'i zhing khams su :
stong rig shes pa muM yig gser gyi mdog :
tsha zer rab 'phros mun pa 'joms par byed :
de nyid gsal gdab mi 'jigs seng ge'i khri :
pad+ma nyi zla brtsegs pa'i gdan steng du :
'jam dbyangs dpa' bo gur gum gsar pa'i mdog :
zhal gcig phyag gnyis ral gri ut+pal steng :
stong phrag brgya pa'i glegs bam 'od zer 'bar :
zhi ba gzhon nu zur phud 'od kyis mdzes :
rin chen mang po'i rgyan 'phyang rab 'bar ba :
'khor du drwa ba can gyi 'od dang ni :
skra can lha mo dbyangs kyi gsung ldan ma :
sems dpa'i tshogs bcas shes dang shes bya'i bdag :
ma lus gsal gdab ma yengs dar cig bsgom :
gzhan yang rab dkar kun+da'i mdog can dang :
ji ltar 'dod pa'i 'jam dbyangs sku ru bskyed :[ \u0f88\u0f88 \u0f88\u0f88\u0f88 ]gnyis pa bzlas brjod dang po 'jam dbyangs kyi :
thugs kar dwangs ma'i thig le zlum po'i nang :
rab dkar 'khor lo dkar po rtsibs drug pa :
de steng muM la sngags kyis bskor bar blta :
lce steng d+hIHlas ral gri d+hIHsa mtshan pa :
gsal gdab rlung bzung shes rab ma lus 'phrog :
thugs ka'i 'khor lo dag la bstim zhing bzla :
'od zer ral gri phra mo'i tshogs 'phros pas :
mi shes mun bcom shes rab 'phel bar bsam :
gnyis pa dbugs kyi rtas bsgyur d+hIHmang bzla :
de bzhin a a a zhes gsang sngags bzla :
gsum pa ngag gi rang sgra sngags yin phyir :
brjod pa thams cad yi ge drug par bzla :
oM wA gi shwa ri muM:
oM a ra pa tsa na d+hI:
oM wA kye daM na ma :
de bzhin a yi sngags kyang brgya stong sogs :
thun bzhir bcad de bzlas pas gzungs spobs dang :
shes rab snying rje myur du thob par 'gyur :[ \u0f88\u0f88 \u0f88\u0f88\u0f88 ]gsum pa rdzogs rim nam mkhar a dkar po :
rgyu skar chen po dwangs gsal 'tsher ba ltar :
a yig rang sgra rgyun du sgrog par bsgom :
de don skye med yi ge a yin te :
a yi rang bzhin brtags na sgra mthar stong :
stong pa'i rang bzhin shes pas grol 'gyur phyir :
stong nyid bco brgyad a la rnam par brtag :
rang lus ar gyur a yang nam mkhar yal :
a dang gnyis med mthar thug nam mkhar dag :
mtha' dang dbus med de bzhin nyid kyi ngang :
thog mtha' med pa'i rig pas grol 'gyur phyir :
zang thal ma bcos so mar lhan ner bzhag :
skye med rang mdangs 'gag med 'od lngar gsal :
gsal ba'i dus na ngo bo stong par gnas :
gnyis med zung 'jug don la rtag tu bsgom :
de ni dngos gzhi'i gdams pa e ma ho :[ \u0f88\u0f88\u0f88 \u0f88\u0f88 ]rjes ni don dam mtshan rab brjod bya zhing :
stong nyid snying rje'i rtsal sbyong bsngo ba bya :
smon lam gdab cing 'gro don thos bsam sbyang :
'gag med rtogs na byang chub myur thob 'gyur :
de ni rjes kyi gdams pa e ma ho :[ \u0f88\u0f88\u0f88 \u0f88\u0f88 ]pad+ma rgyal po ye shes rol pa rtsal gyi gsang gter ro ///
/
