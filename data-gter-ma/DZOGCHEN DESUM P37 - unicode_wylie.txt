rdzogs pa chen po sde gsum las :
nang skor yi dam zhi ba'i sgrub dbang bzhugs so :[ \u0f88\u0f88\u0f88\u0f88\u0f88\u0f88 ]na mo gu ru :
nang skor yi dam zhi sgrub dbang :
tshul bzhin bskur na dkyil 'khor bshams :
rgyas bsdus rig pas dpag la bya :
ye sangs rgyas pa gdod ma'i kun tu bzang :
thog ma'i ston pa chen po bcu gnyis kyi :
rang byung dgongs pa klong yangs bstan du gsol :
chos dbyings 'ub chub klong du mi 'da' ba'i :
rnal 'byor nam mkha'i rgyal po blta 'dod kyis :
da lta nyid du bla mas bstsal du gsol :
bla mas :
e ma ho :
bde gshegs ston pa rig 'dzin ni :
bstan pa gnyis kyi bdag po ste :
kun tu bzang po man chad nas :
bod kyi rig 'dzin yan chad du :
'gro 'dul bdun cu rtsa gcig ni :
chos dbyings klong la khyab pa nyid :
thams cad nam mkha'i rnal 'byor yin :
'khor 'das kun la khyab pa'i sku :
glo bur 'khrul pas ma bsgrib na :
rang yang nam mkha'i ngang du rdzogs :
'gro 'dul rnams dang dgongs pa gcig :
da lta'i nam mkha' 'di rnams kyang :
bdun cu rtsa gcig 'dus pa yi :
thugs rje'i klong chen dam pa 'o :
de phyir mchod pa'i sprin tshogs 'bul :
slob mas :
kun rdzob rig pa'i klong yangs nam mkha' che :
kun bzang klong du rtogs pa'i mchod pa'i sprin :
shar dang shar yul med par mchod par 'bul :
'dzin yul med par ngang du mthol lo bshags :
bshags bya bshags byed bral ba ngo mtshar che :
ye shes klong chub ngang du mdzad du gsol :
slob dpon gyis :
rang rig gzhi lus kun tu bzang po la :
zhal phyag mtshan ma byin rlabs mi 'tshal zhing :
rnal 'byor nam mkha' che la lta stangs kyis :
rang gsal ma bcos lhug par gnas par gyis :
bla mas bum pa thogs la :
bum pa chos dbyings phyi nang med pa la :
rang byung ye shes kha rgyan bcud kyis gtams :
bskur bya bskur thob med par rang la rdzogs :
e ma ho :
chos kyi dbyings su rdzogs pa'i dbang thob shog :
bdud rtsi thogs la :
gsal rig rgyun chad med pa'i thod pa'i nang :
yongs su de nyid rgyas pa'i bdud rtsir zhu :
e ma ho :
mdangs gsal gsal rdzogs ngang du dbang bskur bas :
snang ba mthong med mthong ba rab gsal shog :
rig ma gtad la :
bde chen ye shes gang ba'i lang tsho yis :
rig pa rang gsal gcig tu bde bar 'khril :
gnyis med snang med 'dzin med bde ba che :
e ma ho bde chen ye shes dbang bskur bas :
rtog tshogs bde ba chen po'i ngang du grol :
rdo rje sems dpa'i me long 'phyar la :
sems dpa'i me long dwangs gsal rnyog pa kun dang bral :
snang ba ci shar 'ja' tshon bzhin du dngos med par :
gang nas ma byung phyi nang kun tu thal ler gsal :
dbyings rig zung 'jug dgongs pas dbang bskur bskur thob med :
rtsis gdab bral ba'i ngang du gnas pas dbang bskur yongs rdzogs shog :
d+harma d+hA tu a b+hi Shiny+tsa a la la ho :
spro na sku rnams bskur zhing 'das rjes bklag :
nang skor zhi ba'i dbang chog rdzogs :
sa ma ya :[ \u0f88\u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge
/mang+ga laM//
zhus so ///
/
