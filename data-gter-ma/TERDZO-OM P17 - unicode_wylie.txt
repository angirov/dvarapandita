oM swasti /
bskal bzang sangs rgyas stong rtsa dang //
'khor los sgyur rgyal stong rtsa yi //
sprul gzhi 'phags mchog spyan ras gzigs //
nam mkha'i rgyal po'i sgrub thabs bshad //
'dir thugs rje chen po rgyal po lugs nam mkha'i rgyal po'i sgrub thabs dbang dang bcas pa bshad pa la /
gzhi'i khog dbub 'gro 'dul phyag bzhi pa'i cho gar bshad pa bzhin shes par byas nas /
khyad par ni /
chos thams cad stong nyid spros bral gyi dbyings su bzhag la oM swa b+hA ba brjod pa dang po de bzhin nyid dang /
rtsal snang ma 'gags pa snying rjer sgom pa gnyis pa kun snang dang /
pad zla la hrIHyig gsal ba gsum pa rgyu'i ting nge 'dzin no //
oM ma Ni pad+me hU~M zhes brjod pa'i rkyen gyis hrIHlas rang nyid 'phags pa spyan ras gzigs nam mkha'i rgyal po sku mdog dkar la dmar ba'i mdangs chags pa /
rtsa zhal gsum dkar la zhi ba /
de steng gsum ser la bzhad pa /
de steng gnyis mthing nag khros pa /
de steng gnyis dmar smug mche ba gtsigs pa /
de rnams spyan gsum gsum dang ldan zhing /
kun gyi steng na 'od dpag med kyi zhal te zhal bcu gcig pa /
chos sku'i rtsa phyag bcu las dang po gnyis thal mo sbyar ba /
lhag ma g.yas pas mu tig gi phreng ba /
'khor lo /
mchog sbyin /
sangs rgyas kyi sku gzugs /
g.yon pas pad+ma /
spyi blugs /
rin po che /
mda' gzhu 'o //
yan lag gi phyag sum cu rtsa brgyad las /
g.yas rnams /
rin chen /
zhags pa /
lhung bzed /
ral gri /
rdo rje /
rgya gram /
chu shel /
me shel /
gzhu ser po /
lcug ma /
rnga yab /
phub /
bum pa /
dgra satwa /
phreng ba /
pad sngon /
spyi blugs /
nyi ma /
pad dkar ro //
g.yon rnams /
sprin dkar /
ril ba /
pad ser /
ral gri /
dung /
thod dbyug
/phreng ba /
dril bu /
rdo rje /
lcags kyu /
bsil yab /
sprul sku /
khang bzang /
glegs bam /
'khor lo /
sprul gzugs /
rgun 'bru /
pad+ma dmar po /
rin po che 'o //
nying lag gi phyag stong rtsa gnyis mchog sbyin mdzad pa /
phyag thams cad kyi mthil na spyan mnga' ba /
zhabs gnyis mnyam par bzhengs pa /
ri dwags kyi pags pa phrag la gzar ba /
dar dang rin po che dang sbrul gyis brgyan pa /
mtshan dpe yongs su rdzogs shing sprul pa'i 'od zer bsam gyis mi khyab pa spro ba'i bdag nyid can du bzhugs pa'o //
de'i thugs kar pad zla la hrIHdkar po /
de las 'od zer 'phros pas zhes sogs kyis ye shes pa spyan 'dren /
phyag 'tshal /
mchod pa /
bzhugs gsol /
dbang bskur /
gnas gsum byin rlabs kyi bar 'gro 'dul gyi cho ga bzhin byas nas bzlas pa la 'jug cing /
rtsa gzhung gi dngos bstan ltar na spro ba'i bdag nyid can du bzhugs pa'o //
zhes pa'i mthar /
de'i spyi bor oM dkar po /
mgrin par AHdmar po /
snying gar hU~M sngon po rnams kyis mtshan pa las sku gsung thugs rdo rje gsum du dbyer mi phyed par bsam zhing /
longs sku dang sprul sku'i zhing khams thams cad du sku gsung thugs kyi rnam rol bsam gyis mi khyab pas 'gro ba'i don mdzad par bsam la yi ge drug pa'i bzlas pa ci nus su bya /
mthar rtsa bral blo 'das ka dag gi dbyings su mnyam par gzhag
/thun mtshams thams cad du sku gsung thugs kyi lam khyer dang ma bral bar bya'o //

//mchod pa byed par 'dod na /
dkyil 'khor dang ma 'brel na /
mdun du bris sku'am lugs ma la sogs pa'i sku gzugs kyi mdun du /
'das pa dang 'jig rten pa'i gtor ma dang /
mchod pa gtsang zhing rgya che ba bsham /
nam mkha' mdzod kyi sngags rgyas byin gyis brlab /
mchod yul spyan 'dren nas bzhugs gsol bar byas rjes /
mchod pa 'bul ba /
chu gnyis nyer spyod rol mo 'dod yon lnga dang bcas pa 'bul tshig 'gro 'dul gyi cho ga bzhin nam /
de las gzhan pas kyang rung zhing /
spro na rgyal srid bdun bkra shis rdzas rtags gos zung 'bul ba sogs kyang gyer tshig gang 'os kyis 'bul /
bstod pa ni /
dus gsum bde bar gshegs pa chos kyi sku //
'gro drug sems can rnams la thugs rjes gzigs //
nam mkha' lta bur khyab pa'i bcu gcig zhal //
gzi brjid 'od dpag med la phyag 'tshal lo //
phyag stong 'khor los sgyur ba'i rgyal po stong //
spyan stong bskal pa bzang po'i sangs rgyas stong //
gang la gang 'dul de la der ston pa'i //
btsun pa spyan ras gzigs la phyag 'tshal lo //
zhes sogs kyis bstod cing /
gzhan yang mtshan brgya sogs ci nus su klog go
/gtor ma nam mkha' mdzod kyi sngags rgyas byin gyis brlabs la /
dang po yig drug gi mthar i daM ba lin+ta ma ma sarba sid+d+hi m+me pra yats+tsha zhes pa bdun gyis phul /
gtor ma gnyis pa a kA ro'am kha 'bar ma'i sngags kyis 'byung po rnams la bsngos la /
mthar nyer spyod kyis mchod /
skyon gyis ma gos sogs kyis bstod /
mchod sbyin gtor ma 'di bzhes la //
sogs kyis 'dod don gsol /
ye shes pa sku gzugs la brtan bzhugs byas nas rten 'brel snying po brjod /
mgron rnams rang rang gnas su gshegs /
dge ba bsngo ba sogs bya'o //
!
//'di'i dbang gi cho ga ni /
rgyas par gtso bo bcu gcig zhal du bsgyur ba las gzhan 'gro 'dul gyi dbang chog bzhin bya la /
@/
bsdu na yo byad mchod pa byed pa'i bsham gyi skabs ltar tsam byas nas /
bdag bskyed sngon du 'gro bas mdun bskyed sgrub tshul yang de dang 'dra ba las mdun bskyed la dmigs pa'i bzlas pa cung zad bya /
gtor ma 'bul ba 'dod don gsol ba rnams sngar ltar byas nas /
slob ma rnams khrus bya /
maN+Dal phul /
rgyun bshags /
skyabs sems sdom gzung rnams 'gro 'dul ltar phog nas /
des sngon 'gro'i rim pa grub nas /
dngos gzhi sgom bzlas kyi lung sbyin pa yin pas dmigs pa 'di bzhin du mdzod cig
/chos thams cad stong nyid spros bral sogs gong gi mngon rtogs tshang bar brjod pa'i mthar /
bdag nyid can du bzhugs par gyur /
de'i spyi bor oM dkar po /
mgrin par AHdmar po /
snying gar hU~M sngon po rnams kyis mtshan pa las sku gsung thugs rdo rje gsum du dbyer mi phyed par bsam zhing /
longs sku dang sprul sku'i zhing khams thams cad du sku gsung thugs kyi rnam rol bsam gyis mi khyab pas 'gro ba'i don mdzad par mos shig
/slob dpon yang ji skad smros pa'i thugs rje chen por dngos su gsal ba'i thugs kar pad zla la hrIHyig sngags phreng dang bcas pa /
khyed rang rnams lhar gsal ba'i snying gar pad zla la hrIHdkar po re re gsal thobs /
slob dpon la mos gus byas pa'i rkyen gyis /
de'i thugs ka'i sngags phreng las sngags phreng gnyis pa mched /
zhal nas thon /
slob ma'i khar zhugs /
snying kha'i sa bon gyi mthar spar btab pa bzhin 'khod par bsam la snying po'i rjes zlos mdzad pa zhu /
zhes byas la yig drug rjes zlos lan bdun byar gzhug
/deng phyin chad lha thugs rje chen po bsgom pa dang sngags yi ge drug pa bzla ba la brtson par gyis shig
/ces sgom bzlas kyi lung sbyin la /
mthar /
de ltar dbang bskur pas thugs rje chen po'i sku dang ye shes su gyur nas 'khor los sgyur pa'i rgyal po ltar rig pa'i rgyal por rang dbang thob par gyur cig
/ces lan gsum dang /
thugs rje chen po'i chos 'di sems can gyi don du blo bskyed la sgrubs shig
/shod cig
/ston cig
/'gro ba'i don gyis shig
/ces pa'ang lan gsum du brjod do //
mdun bskyed kyi rjes chog kyang sngar dang 'dra'o //
mi 'a~Xgyur dbyings las 'gag me~Xd rtsal //
rdo~X rje~X'i skur bzhengs spyan ras gzigs //
srong btsan zhal lung bod chos kyi //
snying po bdud rtsi'i thig ler spel //
spyan ras gzigs rgyal po lugs nam mkha'i rgyal po'i sgrub thabs kyi le'u tshan no ///
/
