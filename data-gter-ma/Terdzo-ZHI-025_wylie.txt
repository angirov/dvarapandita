@#//
dbyug gu lha mo gsum gyi gdams pa gud sbas khyad par can shin tu yang zab bzhugs pa'i dbu'o //
bla ma rdo rje 'chang la phyag 'tshal lo //
dbang gi lha mo gsum gyi tsakra'i lag len gud sbas u pa d+he sha bstan pa ni /
bla ma dang mkha' 'gro mas bka' yi gnang ba stsol la byin gyis brlab tu gsol /
'di la dang po gong bsnyen sngon du 'gro ba sku rten dang 'brel ba /
bar du sgrub pa'i tha snyad tsakra la brten pa /
tha ma las sbyor dngos grub gang 'dod kha sgyur /
rgyun gyi man ngag sogs go rim tshul bzhin byed pa lag len zhal rgyun ltar la /
de dag la sngon du med thabs med pa'i gegs sel ni /
gegs sel la gnod sbyin mo mi lus spyang mgo can rkang pa lcags sgrog gis bsdams pa /
lag mgo gnyis pus mo'i thad kar sleb pa /
gru mo gnyis dang rkang pa lcags sgrog gis bsdams shing /
yan lag bzhir dzaHhU~M baM hoH
nu ma'i bar dza tri dang /
nu g.yon bar du [<!TCC Tibetan character 4,146 undefined in unicode!>\u0f7f ]pho bar mA ra ya /
lte bar rbad /
pus mo gnyis la brang brdung dang /
gzugs kyi mgo bo'i thad nas g.yon skor du /
yi ge dbu chung tshag spang gi
/sarba na tri ni hU~M dzaH
sha tri ni hU~M dzaH
ka tri ni hU~M dzaH
Ni tri ni hU~M dzaHdzaH
gnod sbyin spyang mo'i mgo can satwaM b+ha ya nan /
laM nan /
hU~M nan /
mA ra ya nan /
gnod sbyin mo nor la 'brang ba'i lus ngag yid gsum gyi gdug rtsub mA ra ya nan /
satwaM b+ha ya nan /
yig mgo nang bstan du bri /
me chu rlung gsum gyis dri ma phyungs nas hom khung du bcug nas mdun du bzhag
/rang yi dam phyag rdor gyi bskyed bzlas sngon du 'gro bas /
na mo /
dkon mchog gsum dang rtsa ba gsum gyi bden pa dang /
chos nyid rnam dag chos can rgyu 'bras bslu ba med pa'i bden pa dang /
khyad par dbyug gu lha mo mched gsum gyi bden pa dang /
bden pa chen po'i mthu dang nus pa'i stobs kyis /
nor lha kun 'khyil ma sgrub pa la bar du gcod cing rjes su 'brang ba dang /
'khu ldog byed pa'i gnod sbyin spyang mgo can bse rag sgab 'dre dam sri thams cad gzugs ling ga 'di la khug cig
/dzaHhU~M baM hoH
dgug gzhug brgya tshar 'ga' zhig gsog pa'i mthar gzugs de nyid ske mtshams nas mar bcag
/rkang 'og nas yar bcag
/rked pa nas bltebs te shog gu'i mtha' gnyis ka nang du bcug la chag pa'i phyi nas skud pa sngo dmar gyis rgya gram du bcing /
zhi ba byed na dmar po nang na byed de 'phred la bsdam /
de'i phyi sngon pos dkyus nas bsdam /
drag po byed na de las go ldog ste sngon po nang dmar pos phyi nas bsdam /
slar yang 'gug gzhug dang sngags brgya tsam bzlas la rang gi mal 'og gam sku rten gyi 'og tu mnan /
shin tu las myur bar 'dod na mchod rten nag po'i zhabs su mnan zhes pa sAts+tsha nag po'i zhabs su mnan /
dong du bcug la grog mo mgo zlum du sba /
'di lta bu sgrub pa'i gegs sel su yis byas pa de yi slob brgyud bdun tshun chad mnan pa ma byas kyang mi gnod gsungs so //
!
//gud sbas tsakra chen mo bri ba ni /
rgya shog la gza' skar tshes grangs bzang por rang nyid skyabs sems dang ldan pas mtshal gyis 'khor lo rtsibs bzhi /
lte ba dang rtsibs kyi rtsa ba dang rtse mtha' bcas la mu khyud re yod pa bris la /
lte bar gang dmigs pa'i ming bris pa'i mthar rus rgyud dang bcas pa dbang du sdus shig ces pa bri gsungs pa tsam las gzhung rang du mi snang yang /
'khor lo'i lag len tshad thub 'ga' las /
lte dbus su thad kar bri bas /
'jig rten khams kyi rgyal blon btsun mo 'bangs bran bla ma dge 'dun che btsan drag rtsal stobs 'byor can rnams dang zas nor longs spyod mkho dgu'i 'byor pa gser dngul g.yu byi ru mu tig spos shel dar gos chen ras snam bu ther phrug sha thud ja mar nas gro 'bras sran ma ka ra bu ram star ga ku shu rgun sbrang rta dril mdzo pho mo g.yag ra lug go mtshon srid pa gsum gyi mnga' thang kha zas longs spyod yid la gang bsam pa dang khyad par che ge rus rgyud dang bcas pa bdag gi dbang du sdus shig pA shaM ku ru hoH
zhes pa lta bu'o //
lte mtha' dang rtsibs kyi rtsa ba'i mu khyud la dbu phyogs nas gzung g.yas skor du /
mi dang mi ma yin pa thams cad dbang du sdus shig
/ces dang /
khyad par gang dmigs pa'i ming rus rgyud dang bcas pa dbang du sdus shig
/ces pa bri gsungs pas dper na /
'jig rten khams kyi zas nor longs spyod rin chen rkang bzhi dar gos mchod cha rten gsum grwa slob yid la bsam pa thams cad dbang du sdus shig
/lta bu'o //
yi ge'i dbu phyogs kyi rtsibs dang po la /
oM dang /
de'i 'og tu /
aM pa kaM 
g.yon skor gyis rtsibs gnyis pa la 
pa dang /
de'i 'og tu zhi pa a /
rtsibs gsum pa la 
oM dang /
de'i 'og tu ma se la /
rtsibs bzhi pa la /
dum dang /
de'i 'og tu /
pa zhi swA hA/
zhes pa bri /
rtsibs kyi rtse yi mu khyud la /
tsakra sha ni tsakra sha ni /
kro sha ni kro sha ni /
d+hi ri d+hi ri swA hA/
zhes pa dang /
de'i mjug tu gang dmigs pa'i rus rgyud dang bcas pa dang /
mi dang mi ma yin pa thams cad dbang du sdus shig
/ces pa bri zhing bri ba'i rdzas mtshal kho nas bya zhing lhag chad bris sub med par bya /
tsakra bri grub nas slar yang sangs rgyas chos tshogs sogs skyabs sems dang /
rten snying gis nas la bsngags te tsakra la gtor /
rab gnas sngags brjod cing bkra shis 'dod gsol rgyas par bya ba gal che //
!
//yang tsakra'i phyag bzhes mi 'dra ba'i khyad chos srog 'khor ni /
dar ram shog bu la mtshal dang /
g+hi wang /
gur gum /
tsan+dan dmar po /
sin+d+hu ra /
pad+ma rak+ta /
ma rnyed na bu mo gtsang ma'i mngal khrag gis rung zhing /
dur khrod kyi rus phye brdar nas rgya snag dang sbyar bas /
'khor lo mu khyud bzhi pa'i lte bar sgrub bya'i ming rus kyi mthar /
pA shaM ku ru hoH
zhes sam /
yang na /
a r+n+r-i triH
brtsegs pa'i mthar /
lha 'dre mi gsum sogs 'dod gsol gang dmigs pa shaM ku ru'i mtha' can gyis bskor nas bri /
de rgyab mu khyud la /
oM i ling ki pi ling ki sogs sngags gsum bri /
rtsibs bzhi la /
steng /   shar du /
oM a b+he she pa la /
g.yas rtsibs /   byang du /
oM mas du pa swA hA/
'og /   nub tu /
oM aM b+ha kaM b+ha shi pa la /
g.yon /   lhor /
oM ma se la dum pa shi swA hA/
de rgyab mu khyud la rten 'brel snying po /
de rgyab rdo rje'i ra ba /
de rgyab me ris bskor /
tshon gyis mdzes par byas la bsang sbyang /
stong pa'i ngang las tsakra lha mo gsum sngar bzhin bskyed bstim bzlas pa dang bcas zhag gsum mam bdun byas la /
thun mtshams su lha 'od du zhu ba'i 'khor lo'i lte ba ma nyams par bltebs la rten 'brel snying po bzlas shing me tog 'thor la shis pa brjod /
dar snas dril la rang gi thong ka g.yas su tshem mo //
phan yon ni snga ma ltar ro //
!
//byi ba la bsten pa'i las tshogs ni mi 'dra ba'i phyag bzhes zab khyad can gcig la /
man ngag dang ldan pa'i pags pa   ri dwags rgya'i pags /la byi dor byas nas lto ba yangs par byi ba kha sprod kha nas nor bu rin po che skyugs pa sbar 'og tu 'khyil ba bris pa'i mtha' ma /
gdong pa nas oM swa ti sgo ru sogs 'og nas 'byung ba ltar gyi sngags dang 'dod gsol /
nor bdag gser gyi byi ba pho mos bdag 'chang ba po la gser dngul dar gos ras snam bu ja mar sha thud ka ra bu ram nas 'bras gro sran rta drel rgod ma mdzo pho mo 'bri g.yag ra lug zhing khang khrab rmog mtshon cha rten gsum sogs mkho dgu'i 'byor pa kha zas longs spyod yid la bsam pa thams cad kyi dngos grub myur du stsol cig
/ces pa dang /
mu khyud dang po la sngags gsum 'dod gsol dang bcas pa /
phyi ma la rten 'brel snying po bri /
lha mor bskyed bstim rab gnas byas nas lus la bcang ngam /
yang na byi ba ser po dar gyis dril /
gos kyi gong ba dang gser gyi snod khar btags /
nas 'phel bar 'dod na byi ba khra bo dar khras dril 'bru'i gseb la sbas /
mar 'phel bar byi ba dkar po dar dkar gyis dril la mar sgrom kha la btags /
sha la dmar po dar dmar gyis gtum sha mdzod dam sha'i gseb tu bzhag
/chang 'dod na byi ba ljang ser dar ljang dril nas chang khang du btags /
ja 'phel bar 'dod na byi ba nag po dar nag gis dril ja mdzod dam ja khug la btags /
mi dang go cha 'phel ba la byi ba sngon po dar sngon gyis dril la mi dang go cha la btags /
phyugs la byi ba nag po dar nag gis dril la lus bcang ngam phyugs lhas su sbas shing tsakra dang mnyam du lha mo mched gsum nag po dgra satwa dang g.yon thod pa bsnams pa bris nas tsakra dang lhan cig dril bar gsungs so //
spyir bang mdzod du sba ba la /
'bru lnga /
dri lnga /
snying po lnga /
rin chen lnga /
dar sna lnga /
sa sna chu sna bla ma bzang po'i phyag nas dang /
rgyal po mi chen phyug po g.yang can gyi lag nas byung ba'i nor rdzas 'bru sna tshogs kyis bkang ba'i za ma tog gam /
zangs gser dngul sogs kyi gwa'u gru bzhi par gzhug
/mis mi mthong bar mchod cing /
zas nor gang byung gi phud kyis mchod /
sngags bzlas pas 'grub par 'gyur ro //
dmigs pa'i zab khyad sogs zhal las shes shing /
zas nor gzhan la ster tshe lha mo la gnang ba zhus te byin pa bla ma dam pa'i man ngag go /
!
//bla rdo yang zab lha mo lus dang grib ma ltar 'grogs pa'i gdams pa ni /
gong gi rdzas kyis lha mo'i sngags rgya shog lha yi mdog mtshungs so so la bris pa 'gron bu bu ma gsum gyi srubs su /
mu tig gsum gsum /
bye ru gsum dang bcas so sor sngags kyis dril skud pas bcings /
mi grir shi ba'i pags pas gtum /
za 'og gi khug mar bcug
/bsang sbyang bskyed bstim bzlas pa rab gnas byas la /
sgrub pa'i rten du bzhag
/lha mo 'gugs gzhug bstim pa yang yang nan tan bgyis pa'i mthar 'od du zhu bla rdo la bstims /
rab tu gnas shing mchan khung g.yon du mis mi mthong bar sbas na lha mo lus dang grib ma ltar 'grogs par gdon mi za'o //
!
//yang cung zad mi 'dra ba'i khyad tsakra la brten pa'i las tshogs ni /
ri dwags pags pa zhal shes shar gyi ngos la byi ba'i kha nas nor bu rin po che skyugs pa kha sprod du bris la /
DA ki ma'i gong gi sngags /
oM aM pa kaM pa sogs kyi mjug tu gang 'dod spel tshig kha bsgyur dang bcas pa bri /
dar dkar dmar gyis dril la kha sgyur gyi rim pa snga ma ltar ram za ma tog tu 'bru sogs kyi snod du mi mngon par sbas /
DA ki ma'i sngags bzla 'o //
byi ba la bsten pa'i DA ki ma'i sgrub pa las tshogs kyi rim pa nor bu sna tshogs mdog dgos 'dod kun tu 'byung ba'o //
byi ba pho mo'i sngags oM swa ti sgo ru srungs sgo ru skyobs /  pho /
oM ma ma ti sgo ru srungs sgo ru skyobs /  mo /
zhes so //
'di ni byi ba la bsten sgrub pa zab mo pho sngags mo sngags gnyis byi ba kha sprod kyi lus sam gdong pa'i kha la bskor nas bri 'o //
nub mo'i char rnam par mi rtog pa'i /
tad+ya thA/
oM tsha me u me du kha then swA hA/
zhes dang /
yang na /
tad+ya thA/
oM tsa me u me ni du kha then swA hA/
zhes dang /
yang na /
tad+ya thA/
oM tshom me le du kha hU~M phaT swA hA/
zhes sngags tshan gsum po gang rung ci nus bzla 'o //
!
//rgyun gyi rnal 'byor ni /
zas phud la changs bu gsum bzos la rin po che'i snod du bzhag
/mdun du lha mo gsum yid kyis gsal gdab bskyed bstim bya'o //
bdud rtsir mos la /
oM AHhU~M gis byin gyis brlabs /
sngags kyis 'bul zhing lha mo gsum gyis dngos grub char ltar 'beb par bsam /
'khor lo 'du ba ma tshar bar bzhag nas lha mo gsum rang la bstim /
changs bu sku rten gyi drung ngam /
khyim sbug tu mchod /
bya khyi la mi sbyin pa dam tshig yin /
changs bu'i mchod pa rgyun gyi rnal 'byor man ngag 'di dang ma bral na kha zas longs spyod 'du ba la tshegs gang yang med gsungs so //
de ltar mkha' 'gro 'du ba'i dus srod kyi char /
sngags brgya re ma chag na nor 'du /
sris sme /
mis byams /
mkha' 'gro ma 'du bar 'gyur ro //
dam tshig la yi dwags chu sbyin dang /
zas za kha su ru pa gal che'o //
gtor ma bzang du 'bul /
ser sna med par sbyin pa dang /
zhen chags chung bar bya /
zhes pa'ang gnad kyi man ngag u pa de sha karma bstan 'dzin phrin las kyis chu phag zla tshes bzang por bris pa gzhan la ma spel cig
/sa ma ya /
kha thaM/
gu h+ya ///
/

@#//
dbyug gu lha mo gsum gyi gtor chog zin bris u pa d+he sha bzhugs so //
na mo Ar+ya dzaM b+ha la ye /
'dir dbyug gu lha mo gsum gyi gtor chog gi gsol mchod bsdus pa la brten nas kha zas longs spyod 'du ba'i thabs zab mo ni rgyas par sgrub gzhung gzhan du gsal la /
bsdus pa 'di kho nas kyang dngos grub 'dzad med 'byung bar gdon mi za zhing /
rin po che'i snod du bshos bu zlum po rtse mo nyug ge ba gsum dkar byug dang rgyan gyis brgyan /
kha zas sna tshogs pas bskor nas bdag bskyed tshig ris ltar dran rdzogs su /
rang nyid dzaM dkar gnod sbyin sgeg gzugs sku sha rab tu rgyas pa zhi ma khro 'dzum rin po che'i rgyan du mas brgyan pa /
zhal gcig phyag gnyis g.yas rin po che'i be con dang /
g.yon ne'u le'i rkyal pa 'dzin pa'i gru mor sangs rgyas DA ki kha T+wAM ga'i tshul du brten pa /
g.yu 'brug sngon mo me yi ze ba can la 'chib pa dam tshig ye shes dbyer med du gsal btab la /
mdun gyi gtor ma'i thad kyi bar snang cung zad dma' ba'i sar /
rin po che'i khang bzang gi dbus su pad+ma'i gdan zla ba'i dkyil 'khor gyis mdzes pa sum sgrom gyi steng /
ha ri ni las dbus dang g.yas g.yon du zas gos nor gyi lha mo dmar ljang mthing ba'i kha dog can dar dang rin po che'i rgyan gyis brgyan pa /
sgeg cing chags pa'i nyams dang bcu drug na tshod can phyag na nor bu gter bum bsnams pa bskyed pa'i thugs srog dang /
bdag gi thugs ka'i 'od kyis ye shes pa bye ba dung phyur mang po spyan drangs pa bstim nas dbyer med du gyur par bsam /
de la dngos 'byor yid sprul gzhung gi tshig ris dang mthun pa'i mchod sprin gyis mchod par bsam pa dang /
khyad par gtor ma dang gang 'dod pa'i kha zas kyi dngos po de 'bru gsum gyis byin rlabs dang /
bdud rtsi'i rang bzhin mi zad par dmigs te lha mo gsum gyi ljags 'od kyi sbu gus drangs te gsol nas mnyes par bsam la /
'dod don gsol /
rang nyid dzam lha'i thugs kar dzaM yig la sngags kyis bskor bar dmigs nas /
oM pad+ma kro d+ha Ar+ya dzam+b+ha la hr-i da ya hU~M phaTaH
ces phreng skor tsam bzlas nas lha'i nga rgyal brtan pos ma yengs par mdun gyi lha mo gsum gyi thugs rgyud bskul /
ha ri ni las 'od zer 'phros o rgyan gyi yul dang rang bzhin gar bzhugs nas lha mo gsum grangs med spyan drangs bstim ste sngags bzlas /
slar yang 'od zer lcags kyu phyogs thams cad du 'phros /
stong gsum srid gsum gyi lha klu mi yi tshe bsod dpal 'byor stobs 'byor longs spyod mnga' thang snyan grags phywa g.yang dngos grub thams cad 'od zer gyi rnam par bsdus nas lha mo gsum la thim /
lha mo gsum gyi sku las dngos grub thams cad 'od zer dang rin po che'i char babs nas bdag la thim par bsgom /
slar yang lha mo gsum gyi sku las 'od zer lcags kyu lta bu 'phros /
'jig rten khams kyi kha zas longs spyod nor rdzas thams cad rdo khab len gyis lcags phye blangs pa ltar 'ub kyis bsdus te gzhal yas khang gi 'khor sa lcags ri phyogs mtshams thams cad du spungs nas phyur gyis gang bar dmigs nas sngags bzla /
mthar lha mo gsum 'od du zhu nas bdag la thim /
bdag bskyed nyer bsdu byas nas sems dus gsum gyi rnam par rtog pa thams cad bcad de smra bsam brjod med 'od gsal ka dag chen po'i ngang nas rnam par mi rtog pa'i sngags tad+ya thA/
oM tshom me le du kha hU~M phaT swA hA/
brgya rtsa bzla /
rmi lam dang dngos su 'grub pa'i mtshan ma ci rigs mthong bar 'gyur ro //
gal te bar chad kyi rtags byung na za 'phro la kha 'gong bkar ba'i man ngag chags med rin po ches mdzad pa de skabs 'gar btang bas phan par 'gyur ro //
'du ba chad pa'am shin tu gal che dmigs bsal ma byung na nangs nub sngags stong tshar ram brgya phrag re bzlas na nges par zas nor 'du ba lan mang du myong bas grub /
'di ni shin tu zab cing dngos grub myur bas bka' rgya dam pas gzhan la byin na nor bu mi la 'chor ba dang 'dra bas spir gyi kha ltar sdoms shig
/'dis longs spyod ma byung na ngas ci smras rdzun yin no //
d+he wI tri na rak+sha seng+has bka'i chad pa chod cig //
/
