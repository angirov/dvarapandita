mar me'i skong bshags kyi bkol byang bzhugs so //
na maHsa man+ta b+ha drA ya :
mar me rgyas par byed na lha grangs dang mnyam pa'am :
bsdu na gcig gam lnga'am gsum bshams la :
hU~M:
b+han+d+ha rin chen 'bar ba'i kong bu ru :
zhun chen rtsi mchog 'bru bcud mar khus gtams :
sreg mar 'bar ba'i sgron me legs spar ba'i :
mun pa'i dpung 'joms 'od gsal mar me 'dis :
rtsa ba gsum gyi lha tshogs thugs dam bskang :
rang lus kha dog dbyibs gzugs kong bu ru :
sha khrag rus pa'i bcud bsdus mar khus gtams :
dbang po lnga yi sgron me legs sbar ba'i :
snang stong zung 'jug 'od gsal mar me 'dis :
rig 'dzin 'dus pa mkha' 'gro'i thugs dam bskang :
rang ngag phra ba rtsa yi kong bu ru :
'gyu byed rlung gi bcud bsdus mang khus gtams :
smra brjod sgra yi sgron me legs spar ba'i :
grags stong dbyer med 'od gsal mar me 'dis :
che mchog 'dus pa yi dam thugs dam bskang :
rang sems mi shigs thig le'i kong bu ru :
gzung 'dzin rtog pa'i bcud bsdus mar khus gtams :
rang rig gsal ba'i sgron me legs spar ba'i :
rig stong dbyer med 'od gsal mar me 'dis :
rig 'dzin 'dus pa bla ma'i thugs dam bskang :
de yan skong ba'o :
bshags pa ni :
gzung 'dzin rtog yul skyes pa'i nyon mongs sgrib :
dam can 'dus pa sprul sku'i spyan sngar bshags :
bskang ngo bskal pa'i mchod pas thugs\u0f8e
gso 'o sku yi dam tshig nyams chag gso :
nyams chag skong zhing rtog sgrib byang gyur nas :
mchog dang thun mong dngos grub myur du stsol :
'dzin rtog sems las skyes pa shes bya'i sgrib :
che mchog 'dus pa longs sku'i spyan sngar bshags :
bskang ngo bskal pa'i mchod pas thugs\u0f8e
gso 'o gsung gi dam tshig nyams chag gso :
nyams chag skong zhing rtog sgrib byang gyur nas :
mchog dang thun mong dngos grub myur du stsol :
gnyis snang phra mo gnas ngan len gyi sgrib :
rig 'dzin 'dus pa chos sku'i spyan sngar bshags :
bskang ngo bskal pa'i mchod pas thugs dam bskang :
gso 'o thugs kyi dam tshig nyams chag gso :
nyams chag skong zhing rtog sgrib byang gyur nas :
mchog dang thun mong dngos grub myur du stsol :
chos rnams rang bzhin zung 'jug ma rtogs pa :
sku gsum dbyer med thig le'i klong du bshags :
bskang ngo bskal pa'i mchod pas thugs dam bskang :
gso 'o dam tshig nyams chag thams cad gso :
nyams chag skong zhing rtog sgrib byang gyur nas :
mchog dang thun mong dngos grub myur du stsol :
skong bshags bkol ba rig 'dzin thugs kyi gter :
skal ldan don du mkhar chen mtsho rgyal gyis :
yi ger bris nas bdud 'joms rdo rje la :
gdams pa gtad nas smon lam mthu rgyas btab :
gu ru 'jam dbyangs bla mas spyan drangs nas :
dad ldan snying gi bu la gdams pa 'o :[ \u0f80]atsha :tsangamamamamadzamam
