gnam chos thugs gter las :
jo bo tshogs bdag gi sgrub thabs bzhugs so :
rgya gar skad du :
ga Na pa tiHswA d+ha nA ma :
bod skad du :
tshogs bdag sgrub thabs zhes bya ba :
thugs rje chen po la phyag 'tshal lo :
dang po tshogs bdag sgrub pa ni :
gnas chen sa sna la tshogs bdag gzugs khug sor gsum bya :
de la gser byug :
de nas tshogs bdag sku bri la gser byug :
mar la tshogs bdag sku bya :
shing la tshogs bdag sku bya :
de la gser byug :
de nas gtor ma 'brang rgyas dpe'u ris ltar bzo :
de la che byi bzhis bskor :
de la chung byi brgyad kyis bskor :
de'i rtser bris sku btsugs :
de'i g.yon du zan la dpe'u ris ltar bzo la bug pa'i nang du 'dag sku gzhug :
shing gru bzhi'i steng du mar sku de bzhag :
de nas rang la bgegs kyi bar chad byung ba dang :
'byung dogs na 'di ltar bya :
shing sku de rang gi sngas su gzhug :
de la rab gnas bya :
de nas dmigs pa ni :
rang nyid tshogs kyi bdag por bsgom :
mdun du bdag la bar chad byed mkhan dang :
khyad par du bgegs thams cad bsgom :
rang gis ha ha sgrog pas bgegs thams cad kyi srog dang bral la khad du gyur nas :
da ci gsung bka' nyan zhes tha tshig phul bar bsgom :
de nas rang na re :
da bdag la gnod pas 'tshe re zhes tha tshig phul zhes par bsgom :
da khyod la gnod re na ra kan :
zhes tha tshig phul bar bsgoms la 'di skad brjod :
hU~M:
skyes pa sa yi bdag po 'di :
bgegs kyi rgyal po gtso bo mchog :
bgegs rnams dbang du sdus mdzod la :
khyed kyi thugs dam da mdzod cig :
brgyan pa'i gtor ma 'di bzhes la :
bdag gis bcol ba'i phrin las mdzod :
rnal 'byor bdag cag 'khor bcas la :
bgegs kyi gnod pa las thar mdzod :
bcol pa'i phrin las myur 'grub mdzod :
ces pa 'di rgyun du ma chag par brjod :
de nas bsnyen pa ni :
oM b+hai ru tsa na pa tra tring ka la a ru ra ye swA hA:
zhes pa de bton pas bgegs kyi gnod pa las thar ro :
!
de nas nor phyug pa ni :
shing gi steng du bzhag pa'i mar sku de la sngags 'di 'debs :
oM b+hai ru tsa na pa tring i thi ya ma puN+ye sid+d+hi puSh+TiM ku ru swA hA:
zhes rgyun du bsnyen nas btab la de mar 'dod na mar sgam nang du gzhug :
ja 'dod na ja sgam nang du gzhug :
nor 'dod na nor lhas gyi rtsig gseb gtsang sar gcug :
des nor phyug par 'gyur ro :
!
de nas dgra yi gnod pa la :
dgra de bo nas byung dus su :
'dag sku de la sngags 'di 'debs :
oM b+hai ru tsa na sha ya AHpa kA ya hU~M hrI:
de nas dgra la bstan na dgra zhi'o :
jo bo tshogs kyi bdag po la phyag 'tshal lo :
jo bo tshogs kyi bdag po'i sgrub thabs 'dis sems can kun la phan chen thogs par shog :
sgrub pa 'di la blo phugs gtad mi rnams :
don gnyis rgya mtsho mtha' ru myur phyin shog :
ces pa bdag sprul sku rang lo bcu gnyis dus tshogs bdag rang gis dngos su gsungs so //
mang+ga laM///
/[  \u0f01\u0f83]:
gnam chos thugs gter las tshogs bdag gsol kha bzhugs so :[ \u0f88\u0f88\u0f88\u0f88 ]h+ya :
gu ru d+he wa d+hA ki nI hU~M:
tshogs kyi bdag po'i gsol mchod ni :
a kA ro yis byin gyis brlab :
hU~M:
jo bo tshogs kyi bdag po ni :
bdag gis mchod cing bsgrub pa'i phyir :
gnas 'dir spyan 'dren gshegs nas kyang :
dgyes pa'i tshul gyis bzhugs su gsol :
oM ga Na pa tiHbadzra sa mA dza :
tiSh+Tha lhan :
hU~M:
jo bo tshogs bdag sku mdog dmar :
zhal gcig phyag bzhi glang chen dbu :
g.yas gnyis nor bu lcags kyu ste :
g.yon gnyis zhags pa ne'u le 'dzin :
ne'u le byi ba'i gdan steng du :
zhabs gnyis phyed pa'i skyil mos bzhugs :
khyod la mchod pa 'bul ba ni :
me tog bdug spos la sogs pa'i :
phyi mchod 'dod yon sna tshogs 'bul :
sman gtor rak+ta'i mchod pa dang :
la phug la sogs mthun rdzas 'bul :
gsol zhing mchod kyis dgyes par mdzod :
khyod la phrin las bcol ba ni :
bgegs kyi gnod pa zhi ba dang :
snang srid dbang du 'dus par mdzod :
snyan grags nor phyugs rgyas pa dang :
yid la ci 'dod thams cad sgrubs :
bcol pa'i phrin las grub par mdzod :
sa ma ya :
rgya rgya rgya :
kha tham gu h+ya :[ \u0f88\u0f88\u0f88 ]h+ya :
ces pa sprul sku mi 'gyur rdo rje dgung lo bcu gsum bya lo snron zla ba'i tshes bcu gsum la tshogs bdag nyid kyis dngos su gsungs pa'o ///
/
