\u0f01\u0f83:
zab bdun las :
rin chen mkha' 'gro so sor 'brang ma'i sgrub thabs bzhugs so :
rtsa ba gsum la phyag 'tshal lo :
thugs dam zab pa skor bdun gyi :
rtsa gsum tshe zab cha lag ni :
rin chen mkha' 'gro so 'brang ma'i :
sgrub thabs don bsdus bstan par bya :
dkyil 'khor pad+ma 'dab bzhi'i dbus :
so sor 'brang ma'i sku gzugs bsham :
mchod gtor yo byad tshogs par bya :
skyabs 'gro sems bskyed tshogs bsags nas :
bgegs bskrad mtshams bcad mchod byin brlabs :
chos rnams mi dmigs stong pa'i ngang :
snying rje'i rtsal las hU~M yig gis :
srung 'khor 'byung lnga ri rab spras :
b+h+rU~M las rin chen gzhal yas khang :
mtshan nyid yongs rdzogs lte ba ru :
pad+ma zla ba'i gdan steng du :
praM las so sor 'brang ma ni :
gser mdog dar dang rin chen brgyan :
rin chen 'khor lo zhags pa 'dzin :
phyogs bzhir lha mo rigs bzhi yang :
dkar ser dmar ljang rang rtags 'dzin :
kun kyang zhi ma khro yi nyams :
bzhengs stabs zhabs gnyis brkyang bskum gar :
sangs rgyas rigs lngas dbu brgyan zhing :
sgo bzhir rgyal po chen po bzhi :
'khor yug dpal mgon bdun cur bcas :
kun gyi gnas gsum oM AHhU~M:
thugs srog las ni 'od 'phros pas :
ye shes sems dpa' spyan drangs gyur :
hU~M:
rang bzhin chos dbyings zhing khams nas :
sems ma so sor 'brang ma ni :
byang chub sems ma'i tshogs dang bcas :
thugs dam bzhin du gshegs su gsol :
badzra sa mA dza :
dzaHhU~M baM ho :
sa ma ya tiSh+Tha lhan :
hU~M:
pad+ma zla ba'i gdan steng du :
lha mo 'khor bcas bzhugs su gsol :
de bzhin gshegs pa'i sras mo mchog :
khyod la dad pas phyag 'tshal lo :
na mo na ma mi :
hU~M:
rnam lnga la sogs phyi yi mchod pa dang :
sman rag gtor ma nang gi mchod pa'i sprin :
ye shes sbyor sgrol gsang ba'i mchod pa rnams :
de bzhin gshegs ma'i tshogs la 'bul bar bgyi :
oM ar+g+haM pA d+yaM puSh+pe d+hU pe A lo ke gan+d+he nai bid+yA shab+da pany+tsa kA ma gu Na pU dza ho :
pany+tsa a mr-ita rak+ta ba liM ta ta na g+ha Na pU dza ho :
hU~M:
de bzhin gshegs pa rnams kyi sras mo mchog :
'gro ba'i don du rgyal sras du mar sprul :
sku gsung thugs dang yon tan phrin las rdzogs :
dngos grub mchog stsol khyod la phyag 'tshal bstod :

thugs kar zla steng praM yig la :
sngags kyis bskor ba'i 'od zer gyis :
rgyal mchod byin rlabs thams cad bsdus :
'gro ba'i don byas snod bcud kun :
lha sngags ye shes ngang du bsgom :
oM ma Ni d+hA ri badzri NI ma hA pra ti sa re hU~M phaT:
'bum phrag bdun bzlas dngos grub 'grub :
de nas mchod bstod gsol ba gdab :
snang srid 'od zhu bdag la thim :
bdag nyid dmigs med klong du bzhag :
slar yang lhar bsgom smon lam bya :
sa ma ya :
slob ma rjes su 'dzin pa ni :
dkyil 'khor bzhengs shing sgrub mchod bya :
slob mas yon 'bul gsol ba btab :
rgyud sbyang byin rlabs brtan par bya :
hU~M:
bum pa b+h+rU~M las gzhal yas khang :
so sor 'brang ma'i lha tshogs bzhugs :
sku las bdud rtsi'i rgyun babs pas :
slob ma'i sgrib pa dag gyur cig :
sngags mthar :
ka la shaHa b+hi Shiny+tsa hU~M:
A:
bla ma so sor 'brang ma yum :
dga' bzhir rol pa'i byang chub sems :
skal ldan lce la bzhag pa yis :
bde chen gsang ba'i dbang thob shog :
sngags mthar :
gu h+ya a b+hi Shiny+tsa hU~M:
hU~M:
slob ma rin chen dpa' bo dang :
so sor 'brang ma mnyam sbyor bas :
dga' bzhi'i ye shes rtogs nas su :
shes rab ye shes dbang thob shog :
sngags mthar :
ma hA su kha a b+hi Shiny+tsa hU~M:
hU~M:
thabs dang shes rab gnyis med par :
zung du 'jug pa'i ye shes ni :
rdul bral ye nas rnam par dag :
mtha' dang bral ba'i don rtogs shog :
sngags mthar :
d+harma d+hA tu a b+hi Shiny+tsa hU~M:
rjes kyi rim pa spyi ltar bya :
sa ma ya :
rgya rgya rgya :
nor rnams ma lus 'byung ba'i gter :
bu yi dngos grub zhu ba'i phyir :
sbyin gtong tshogs gsag rgyas par bya :
dkyil 'khor tshul bzhin bris pa'i dbus :
rin chen bum pa rgyun 'bab chu :
bo d+hi tsit+ta'i 'bras bu ni :
mig med brdungs pa'i phye ma dang :
lnga phrag lnga dang bdud rtsis bkang :
'bras bu can gyi shing dang ni :
dar gyi mgul chings sogs kyis brgyan :
mchod pa rgyas par bshams nas su :
b+h+rU~M las bum pa gzhal yas khang :
bdud rtsi'i steng du pad zla'i dbus :
lha bskyed spyan drangs mchod bstod bya :
thugs ka'i sa bon sngags phreng las :
'od zer lcags kyu lta bu 'phros :
sangs rgyas rnams kyi sras rnams dang :
bar do'i rnam shes skal bzang rnams :
bkug nas thig le nr-is mtshan pas :
bum pa'i nang rnams gang bar bsam :
sngags kyi tha mar sham bu ni :
pu tra sid+d+hi sid+d+hi hU~M:
shing thog 'bras bu rnyed pa dang :
lha mos bu ster rmis pa sogs :
rtags ni ma byung bar du bsgrub :
bum lha la ni mchod bstod bya :
'od zhu bdud rtsir gyur pa yis :
bu spel nus pa ldan par bsam :
snga ma'i rdzas kyi phye ma dang :
bum chu sbyar te ril bu bya :
bsgrub bya rdul 'dzags zhag gsum lon :
khrus byas bgegs bskrad lha ru bsgom :
ril bu sbyin zhing yun brten na :
bu yi dngos grub 'byung bar 'gyur :
tha tshom med pas don 'grub bo :
'di ltar las tshogs byas pa yi :
bu de rigs bzang blo dang ldan :
bsod nams che bas nor rnams 'byung :
de bas gdams pa shin tu zab :
sa ma ya :
rgya rgya rgya :
rtsa gsum tshe'i zab pa'i cha lag mchog gyur gling pa'i zab gter ro ///
/
