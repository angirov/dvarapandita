\u0f01\u0f83:
bla ma nor bu rgya mtsho las :
ma hA gu ru'i smon lam rnam par dag pa zhig bzhugs so :
ma hA gu ru'i byin rlabs kyis :
bdag kyang tshe rabs thams cad du :
zhing khams dag pa'i pho brang du :
bla ma 'bral med bsten par shog :
mos gus ltem rkyang med pa yis :
mnyes pa'i zhabs tog 'grub pa dang :
dgongs pa zab mo thugs kyi bcud :
byin rlabs bdud rtsi'i lung thob shog :
sku gsung thugs kyi byin rlabs kyis :
lus ngag yid gsum smin pa dang :
zab mo'i bskyed rdzogs rnam gnyis la :
dbang thob sgrub pa byed par shog :
log rtog bdud kyi tshogs rnams dang :
nad gdon bar chad zhi ba dang :
'khor dang longs spyod rgyas pa yis :
bsam pa yid bzhin 'grub par shog :
dur khrod ri khrod gangs khrod sogs :
phun sum tshogs pa'i gnas nyid du :
ting 'dzin zab mo'i dgongs bcud la :
rtag tu sgrub pa byed par shog :
sgrub pa byas pa'i 'bras bu yis :
phrin las rnam bzhi 'grub pa dang :
lha srin bran du khol nas kyang :
sangs rgyas bstan pa srung bar shog :
ston pas gsungs pa'i dam chos rnams :
rtsol med rgyud la 'char bar shog :
mkhyen pa mchog la mnga' brnyes nas :
rtogs pa mchog dang ldan par shog :
byang chub sems kyi rten 'brel gyis :
skye 'gro ma lus dbang bsdus nas :
thogs med yid bzhin nor bu'i mthus :
'brel tshad don dang ldan par shog :
sangs rgyas bstan pa dar ba'i mthus :
brgyud 'dzin chos ston rgyas pa dang :
'gro kun bde la 'khod nas kyang :
zhing khams thams cad dag par shog :
bdag gi lus ngag yid gsum gyis :
gdul bya so so'i blo yul du :
gang la gang 'dul sprul pa'i sku :
dpag tu med par 'byung bar shog :
mdor na 'khor 'das ma lus kun :
gu ru nyid dang dbyer med cing :
sku gsum 'du 'bral med pa yi :
rnam mkhyen sangs rgyas myur 'thob shog :
sems can gsol ba 'debs par shog :
bla mas byin gyis rlob par shog :
yi dam dngos grub ster bar shog :
mkha' 'gros lung bstan byed par shog :
chos skyong bar chad sel bar shog :
sangs rgyas bstan pa dar zhing rgyas par shog :
sems can thams cad bde zhing skyid par shog :
nyin dang mtshan du chos la spyod par shog :
rang gzhan don gnyis lhun gyis grub par shog :
rang bzhin dag pa'i dge ba 'dis :
'khor ba ngan song dong sprugs nas :
srid mtshor slar yang mi gnas shing :
cham gcig sku gsum mngon gyur shog :
rgyal ba kun gyi gsang chen mdzod :
bla med mchog gi bstan pa 'di :
ji ltar mkha' la nyi shar bzhin :
rgyal khams yongs la dar rgyas shog :
bdag gi dge ba'i rtsa ba 'di dang dge ba'i rtsa ba gzhan dag kyang bskyed nas :
dpal ldan bla ma'i thugs dgongs yongs su rdzogs pa'i yon tan dang ldan par gyur cig :
sangs rgyas kyi bstan pa rin po che dar zhing rgyas par byed pa'i skyes bu stobs ldan du gyur cig :
mkhyen pa dang brtse ba nus pa gsum mthar phyin nas rdzogs pa'i sangs rgyas su gyur cig :
'gro ba rigs drug na gnas pa'i sems can thams cad 'khor ba sdug bsngal gyi rgya mtsho chen po las sgrol te myur du mngon par rdzogs par sangs rgyas par gyur cig :
bdag 'dra pad+ma gling pas lho brag sman mdo'i brag seng ge'i gdong pa can nas gdan drangs pa'o ///
/
