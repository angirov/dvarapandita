bka' brgyad rang shar gyi brgyud 'debs dang sngon 'gro mdor bsdus bzhugs so //
ma hA gu ru pad+ma sid+d+hi hU~M/
khyab bdag chen po kun bzang he ru ka
/ye shes lnga rdzogs drug pa rdo rje 'chang //
gsang ba'i bdag po dpal ldan rdo rje chos //
gsol ba 'debs so dbang skur byin gyis rlobs //
yum chen smug nag dbang gi mkha' 'gro ma //
rgyal sras rig 'dzin in+d+ra b+hU ti dpal //
sku yi rig 'dzin 'jam dpal bshes gnyen la //
gsol ba 'debs so dbang skur byin gyis rlobs //
gsung gi rig 'dzin nA gArdzu na dang //
thugs kyi rig 'dzin chen po hU~M ka ra //
yon tan rig 'dzin chen po bi ma lar //
gsol ba 'debs so dbang skur byin gyis rlobs //
phrin las rig 'dzin pra b+ha hasti dang //
rbod gtong rig 'dzin d+ha na saMskr-i ta //
tshe dbang rig 'dzin pad+ma saM b+ha la //
gsol ba 'debs so dbang skur byin gyis rlobs //
mchod bstod rig 'dzin gu ya tsan+d+ra dang //
drag sngags rig 'dzin shAn+tiM gar+b+ha'i mtshan //
yongs rdzogs rig 'dzin pad+ma 'byung gnas la //
gsol ba 'debs so dbang skur byin gyis rlobs //
dpal gyi gzung ma ye shes mtsho rgyal dang //
mnga' bdag chen po khri srong lde 'u btsan //
gnubs chen dge slong nam mkha'i snying po la //
gsol ba 'debs so dbang skur byin gyis rlobs //
sngags 'chang gtsug rgyan rdo rje bdud 'joms dang //
lha sras byang sems mu khri btsan po dang //
rig 'dzin chen po dngos grub rgyal mtshan la //
gsol ba 'debs so dbang skur byin gyis rlobs //
rgyal ba'i sras mchog rnam rgyal mgon po dang //
mkhas grub mtshungs med rgyal sras bsod nams bzang //
grub chen brnyes pa dpal ldan rgyal mtshan la //
gsol ba 'debs so dbang skur byin gyis rlobs //
rig 'dzin chen po rdo rje brag pa'i dpal //
rdo rje 'dzin dngos gsang bdag sangs rgyas skyabs //
grub pa'i dbang phyug byams pa bstan pa'i bdag
/bde gshegs kun dngos khyab bdag bla ma dang //
dngos grub ye shes rgya mtsho'i dkyil 'khor lha //
byin rlabs rmad byung mkha' 'gro mched lcam la //
gsol ba 'debs so dbang skur byin gyis rlobs //
rnam dag dbang bzhi'i lam gyis rgyud sbyangs pas //
rnam mang rtog tshogs bdun brgya nyi shu lnga'i //
sku gsung thugs mchog yon tan phrin las kyi //
byin rlabs rmad byung dpal gyis 'tsho bar shog
/ces pa 'di ni rang byung rang shar gyi //
rgyud kyi don la 'jug phyir pad+ma yis //
dpal gyi bsam yas dbu rtse rigs gsum gyi //
bar khang nyid du bkod pa'i dge ba yis //
rgyud don dngos po bcu yi don rtogs shog
/de nas gnas yo byin rlabs nas brtsam sngon 'gro rgyas pa ltar gtang grub na legs kyang /
mi lcogs na /
rang nyid dpal chen por gsal ba'i thugs ka'i hU~M las 'od zer 'phros pas /
dus gsum bde gshegs ma lus mchod pa'i gnas 'dir badzra sa ma ya dzaHdzaH
skyabs sems ni /
bla ma sangs rgyas 'khor dang bcas //
kun nas bdag la dgongs su gsol //
bla ma dkon mchog rnam gsum po //
byang chub ma thob bar du ni //
skyabs kyi mchog tu gzung bar bya'o //
sngon nas bsags pa'i sdig sgrib bshags //
'gro don sangs rgyas thob bya'i phyir //
smon pa byang chub sems bskyed do //
sems can yongs su smin bya'i phyir //
gsang sngags spyod pa rlabs chen spyad //
don dam spros bral byang chub sems //
rang byung mtha' bral stong gsal bsgom //
yan lag bdun pa ni /
hU~M/
bla ma yi dam mkha' 'gro gshegs su gsol //
spyi gtsug nyi zla pad+ma'i gdan la bzhugs //
lus ngag yid gsum gus pas phyag 'tshal lo //
phyi nang gsang ba'i mchod pa ma lus 'bul //
sdig pa mi dge thams cad so sor bshags //
dus gsum dge ba'i tshogs la rjes yi rang //
chos 'khor rgyun chad med par bskor du gsol //
mya ngan mi 'da' 'gro ba'i don la bzhugs //
de sogs dge ba byang chub 'thob phyir bsngo //
sku gsum phrin las bdag gis byed par shog
/de nas bgegs gtor bsngo ba ni /
oM swa b+hA ba shud+d+haHsarba d+harmAHswA b+hA wa shud+d+ho\u0f85 haM/
raM yaM khaM/
oM AHhU~M gis byin gyis brlab /
na maHsarba ta thA ga ta a wa lo ki te oM sam+b+ha ra sam+b+ha ra hU~M/
ces lan bdun brjod pas /
gtor ma 'dod pa'i yon tan lnga dang ldan pa dpag tu med pas gnod byed gdon bgegs thams cad tshim par bsams la /
hoH
bka' gsang ba bas kyang ches gsang ba /
yang gsang bla na med pa sgrub pa chen po bka' brgyad dus gsum bder gshegs rgyal ba yongs rdzogs kyi dkyil 'khor chen po 'dir /
khyod mi min mi ru rdzu ba /
lha min lha ru rdzu ba /
dkyil 'khor gyi bkrag la blta ba /
mar me'i 'od la blta ba /
spos kyi dri la snom pa /
sgrub mchog rnal 'byor pa bdag gi ting 'dzin gyi drod nyul bar byed pa'i gnod byed gdon bgegs kyi rigs su gyur pa thams cad la mchod sbyin gyi gtor ma rgya chen po 'di khyod gdon bgegs rnams la ster ba yin pas /
gnas skabs su 'dod yon lngas tshims shing /
mthar thug sangs rgyas 'thob pa'i skal ba dang ldan par gyur cig
/ces dang drag sngags so lnga /
hU~M bzhi'i sngags kyis bgegs bskrad la las byang gi phyi mtshams la 'jug go //
/
