gshin rje tshe bdag nag po las :
shog dril bzhi pa bzhugs :[ \u0f01\u0f83]:[  \u0f88  ]'jam dpal gshin rje'i gshed la phyag 'tshal lo :
phrin las kyi sngon du 'gro ba rnams spyi ltar btang :
dngos gzhi ting gsum rgyu'i e las srog yig rnams 'phros pas 'byung ba rim brtsegs kyi steng du :
e las e ka dzA Ti zil gnon 'khyud :
sbyor bas 'od zhu de yi 'phro 'du las :
rin chen dur khrod gzhal yas khang pa ni :
mchod rten dbyibs can dur khrod chas kyis brgyan :
'khor lo bcu gnyis zla gam e yi klong :
pho brang gling dgur dbus su rdo rje'i brag :
chu glang zung brgyad ru tra pad nyi'i steng :
e las phyag rgya zil gnon sku mdog nag :
g.yas dkar g.yon dmar dbus nag spyan dgu bsgrad :
zhal gdangs mche gtsigs sma ra ag tshom 'bar :
dbu skra thur 'phyang thod skam khrag 'thung lnga :
rin chen rtse bran brgyan cing dbu gtsug la :
ye shes khyung chen mthing nag 'bar bas brgyan :
phyag drug dang pos mtshon cha'i 'khor lo bskor :
be con 'bar ba rdo rje gtun shing dang :
tha ma gnyis kyis ral gri dgra satwa 'dzin :
rdo rje'i go khrab dur khrod chas rnams rdzogs :
yum chen be tA li ni smug nag la :
snying dang thod khrag 'dzin pas yab la 'khyud :
gnyis med sbyor ba'i 'phro 'du las byung ba'i :
phyogs mtshams gling brgyad ru tra brdzis pa'i khrir :
shar du phyag na rdo rje mthing nag la :
rdo rje dril bu 'dzin cing dur khrod chas :
lho ru ya ma rA dza ser nag la :
mtshon cha'i 'khor lo thun khrag phyag na bsnams :
nub tu ru sbal rngams pa mi zan ni :
dug sme mtshon cha'i spu dang mchod rten brgyan :
byang du shel gyi mkha' lding dkar po ni :
rdo rje'i mchu can spu gri'i gshog pa 'bar :
shar lhor lha yi gshed po seng ge'i dbu :
lho nub srin po'i gshed chen stag gi dbu :
nub byang klu yi gshed chen sbrul gyi dbu :
byang shar gnod sbyin gshed po khyung gi gdong :
thams cad rang 'dra'i yum can gri thod 'dzin :
zla gam mdun mar klu stong sa bdag khrir :
las kyi tshe bdag dbu dgu phyag bco brgyad :
khyung gsum seng ge khro bo'i bzhin can la :
mtshon cha sna tshogs 'dzin cing dur khrod chas :
g.yon du srog bdag bya rog mgo bcu pa :
phyag ni nyi shus mtshon cha sna tshogs 'phen :
g.yas su 'chi bdag chu srin sbrul mgo dgu :
ral gri nad rkyal thogs shing sbrul mjug can :
'khor lo bcu gnyis rtsibs dbus thams cad la :
ya ma rA dza myos byed dmar po dang :
Ar+Ya me ru ral pa tshar dgu rnams :
mthing ser dmar ljang ral gri thod khrag 'dzin :
rang 'dra'i yum can ru sbal g.yang gzhi gsol :
g.yas rtsibs rnams su dung mon seng ge'i mgo :
lcags mon stag mgo bswe mon dred kyi mgo :
gser mon khyung mgo dkar mthing dmar ser mdog :
rang 'dra'i yum can spu gri thod khrag bsnams :
rtsibs g.yon rnams su 'chi bdag bzhi po ni :
khro bo'i bzhin can be con thod khrag bsnams :
srog bdag bzhis 'khyud dur khrod chas kyis brgyan :
gru chad nang du thod mkhar bcu gnyis la :
zla ba'i 'chi bdag yab yum bcu gnyis rnams :
sna tshogs mdog can spu gri khram shing bsnams :
khyams la zhag gi 'chi bdag sum cu gnyis :
drel glang bya dang dred zhon 'jigs pa'i gzugs :
'obs chen thod mkhar rnams kyi nang du gnas :
sgo bzhir dregs pa sde bzhi yum dang bcas :
phyi rol mu khyud lcags mkhar drug cu la :
gshin rje bdun brgya nyi shu'i tshogs bcas gsal :
sku gsung thugs kyi yig 'bru'i 'od zer gyis :
rgyal ba'i ye shes bsdus te byin gyis brlabs :
spyi bor gnas lngar oM hU~M trAM hrIHA:
'phro 'dus rigs lngar gyur pa'i dbang gi chus :
nyon mongs sgrib sbyangs ye shes lnga dbang bskur :
thugs ka'i hU~M gi 'od zer gyis :
ma gshin 'dus pa'i dkyil 'khor spyan drangs par bsam :
hU~M:
chos kyi dbyings kyi zhing khams nas :
bcom ldan 'jam dpal gshin rje'i gshed :
thugs dam gnyan po bdag la dgongs :
mi mngon dbyings nas gshegs su gsol :
lho phyogs gshin rje'i grong khyer nas :
'khor gyi gshed chen gshegs su gsol :
srid pa gsum por gnas bcas pa'i :
ma mo'i tshogs rnams gshegs su gsol :
oM many+dzu shrI ya mAn+ta ka sa pa ri wA ra badzra sa ma dzaH
hU~M:
mthing nag gru gsum dkyil 'khor du :
klu 'bum gnyan khri sa bdag stong :
dgra bgegs bsnol ba'i gdan steng na :
'khor dang bcas pa bzhugs su gsol :
sa ma ya tiSh+Tha lhan :
hU~M:
e yi klong nas bzhengs pa yi :
'khor 'das phyag rgya zil gyis gnon :
ye shes rnam rol lha tshogs la :
gnyis med gus pas phyag 'tshal lo :
a ti pU ho :
pra tIts+tsha ho :
hU~M:
dur khrod rol pa'i dkyil 'khor 'dir :
dgra bgegs thams cad bsgral ba yi :
dbang po nang rol dri nga ba :
rnam shes khrag dang sha rus zas :
rkang gling thod rnga'i sgra rnams ni :
dpal chen 'khor dang bcas la 'bul :
ma hA puSh+pe d+hU pe A lo ke gan+d+he nai wid+ya shab+da pU dza ho :
hU~M:
dug lnga rnam dag sman chen po :
rtsa brgyad yan lag stong sbyar ba'i :
rmad byung bdud rtsi'i mchod pa 'di :
dpal chen 'khor dang bcas la 'bul :
ma hA pany+tsa a mr-ita oM AHhU~M:
mtshan don sbyar zhing dngos grub blang :
hU~M:
lcang lor bcas pa'i b+han+d+ha ru :
dgra bgegs bsgral pa'i don snying khrag :
dmar chen rba rlabs mkha' la 'phyo :
dpal chen 'khor dang bcas la 'bul :
ma hA rak+ta pU dza kha hi :
hU~M:
b+han+d+ha 'bar ba'i gtor gzhong du :
dgra bgegs sha khrag gtor mar sbyar :
'dod yon rnams lngas rab spras pa :
dpal chen 'khor dang bcas la 'bul :
ma hA ba lin ta khA hi :
hU~M:
bde stong gnyis med rab sbyor zhing :
gdug pa'i dgra bgegs bsgral ba yi :
bam chen gsang ba'i tshogs mchod 'di :
dpal chen 'khor dang bcas la 'bul :
gnyis su med par thim gyur nas :
ka dag klong du grol bar shog :
ta na ga Na ti ra sid+d+hi d+harma d+hA tu pU dza ho :
hU~M:
skye med chos dbyings ngang nyid las :
ma 'gags longs spyod rdzogs pa'i sku :
mtshan dang dpe byad gzi brjid 'bar :
rdo rje'i sku la phyag 'tshal lo :
A:
grags stong brjod bral ye shes las :
stong gsum 'jig rten rab g.yo zhing :
dregs pa can rnams las la 'dud :
rdo rje'i gsung la phyag 'tshal lo :
hU~M:
'khor 'das kun la khyab pa yi :
dmigs med ye shes thugs rjer ldan :
snying rjes 'gro don mdzad pa yi :
rdo rje'i thugs la phyag 'tshal lo :
hU~M:
'khor gyi ma gshin dregs pa'i tshogs :
las la myur zhing bstan pa srung :
mthu rtsal nus pa bsam mi khyab :
'khor dang bcas la phyag 'tshal lo :
thugs kar 'khor lo rtsibs brgyad nyi ma'i steng du hU~M yig gi mthar sngags kyi phreng bas 'khor bar bsams la :
oM a kro te ka ya mAn+ta ka hU~M phaT:
bsnyen pa 'bum phrag bdun :
sgrub pa 'bum phrag gsum :
sgrub chen la 'bum phrag gcig bzla bar zla gsang nag po'i rgyud las gsungs so :
sngags sdeb sogs ni yang gab du gsal :
yang sku gsung thugs kyi sngags bzla ba ni :
e myags ya rngubs mug shag ka dun :
e ka he dun ya ma snying khrag ra ma tsa ya :
e dun ka yam :
gtso 'khor thams cad kyi spyi sngags a+yai ring yang bzla :
las sngags :
ya man dau ru :
Na yo da ya :
sa do me ya :
ya k+She ya tsa :
ni ra ma ya dgra bo mA ra ya phaT:
ces bzla :
gzhan yang lcags thag gsum dang :
stong srog gong 'og :
g.yu spyang bcu bzhi sogs las gang dang gang la sbyar ba de bzhin bzla ba gab pa'i shog dril du shes :
gzhan phrin las kyi mjug rnams spyi chings ltar bya'o :
sa ma ya :
rgya :rgya :rgya :[ \u0f88\u0f88\u0f88 ]kho bo mchog gyur gling pa'i gter ma'o //

//
