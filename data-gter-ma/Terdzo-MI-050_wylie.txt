\u0f01\u0f83:
gsang bdag yang gsang sgrub pa dang :
nyi ma mdung gang ma bzhugs so :
shin tu zab bo \u0f80atsha :
\u0f88\u0f88\u0f88\u0f88[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gsang bdag sgrub pa yang gsang ste :
nang gi gter yin shin tu zab :
skyabs sems sngon du 'gro bas :
'khor 'das dngos 'dzin stong pa las :
pad nyir hU~M las dran rdzogs su :
rang nyid gsang bdag mthing nag khros :
rdo rje phyar zhing g.yon sdigs mdzub :
sbrul nag 'dzin cing zhal du gsol :
seng lpags stod g.yogs stag sham can :
rin chen dbu rgyan sbrul gyis spras :
zhabs gnyis 'dor thabs gza' klu brdzis :
ye shes me yi klong na gsal :
gnas gsum oM AHhU~M mtshan las :
'od 'phros ye shes spyan drangs thim :

thugs kar nyi steng hU~M sngags bskor :
oM badzra tsaN+Da ma hA ro Sha Na hU~M phaT:
oM nI lam b+hA ra d+ha ra badzra pA Ni ra dz+nyA pa ya ti swA hA:
sarba duSh+TAn hur thums mA ra ya phaT:
ra la ra tsa rang nad rang la zhi zhi :
sku dang sngags phreng hU~M yig las :
khro bo mtshon cha me dpung 'phros :
gdon bgegs lus gtubs nus stobs bcom :
bsregs shing rdul brlags mi dmigs bsam :
shin tu zab :
nyi ma mdung gang dus nyid du :
mdun du bris sku bsam par bya :
de yang dkar po thal sbyar 'dud :
sngags de tshar gsum brjod pa na :
me long has btab bzhin du yal :
dgu gsum sngags gnad shes pa na :
gza' grib la ni mchog tu bsngags :
nus ldan drag po'i dgongs gter yin :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88 ]rgya shog la rgya snag gis bri :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]za yig gu gul byug :
nyi ma mdung gang la za :[ \u0f01\u0f83]:
rtsa gsum 'du 'bral med pa'i lha la 'dud :
skyabs sems sngon du song nas :
gnyis snang mi dmigs stong pa las :
hU~M las me dpung rdo rje yi :
ra gur srung ba'i 'khor lo'i nang :
hU~M las rang nyid dran rdzogs su :
bcom ldan gsang ba'i bdag po mthing :
zhal gcig phyag gnyis khro gtum rngams :
zhal gdangs mche gtsigs spyan gsum dmar :
smar smin dbu skra dmar ser 'bar :
phyag g.yas rdo rje rtse lnga gdengs :
g.yon pas thod khrag thugs kar 'dzin :
seng ge'i pags pas stod g.yogs dang :
stag lpags smad dkris sbrul rigs lnga :
thod skam cod pan thod rlon phreng :
dur khrod chas 'chang zhabs gnyis kyis :
'dor stabs 'jigs byed dus mtshan mnan :
pad+ma nyi zla'i gdan steng du :
ye shes me dpung dbus su gsal :
gnas gsum oM AHhU~M gis mtshan :
ye nas dam ye dbyer med gyur :
thugs kar hU~M la sngags phreng bskor :
oM nI lam b+hA ra d+ha ra badzra pA Ni ra dz+nyA pa ya ti swA hA:
sham bur /
ra la ra tsa rang nad rang la zhi zhi :
zhes bzla :
tshes dgu gsum la nyi ma mdung gang dus ma chag pas gza' yi gnod pa mi 'byung :
za yig 'di kho na 'o :
mthar mi dmigs par bsam :
shin tu zab bo :
yid ches nyams su longs dang gsal :
zhes rdo rje drag pos brjod pa'o //
sarba mang+ga laM///
/[ \u0f01\u0f83]:
gsang ba'i bdag po'i dbang sku bzhi myur smin zhes bya ba bzhugs so :[ \u0f88\u0f88 \u0f88\u0f88\u0f88 ]rtsa gsum 'du 'bral med pa'i lha la 'dud :
gsang bdag gi dbang la :
maN+Dal pad+ma 'dab brgyad tshom bu sngon po bkod :
many+dzir bum pa rdzas nyer lnga chus bkang ba bsham :
mi rus phreng ba :
gnam lcags rdo rje :
sku tsakli :
gtor ma bsham :
mchod pa sman raka bsham :
dbang sgrub song nas :
khrus maN+Dal sngon du 'gro :
lo rgyus brjod nas gsol ba gdab pa 'di'i rjes zlos mdzod :
rdo rje 'dzin pa sangs rgyas gtso :
skal ldan bdag cag rnams la ni :
dpal chen gsang ba'i bdag po yi :
dbang bskur dam pa bstsal du gsol :
lan gsum :
gur nas byung ba'i skyabs sems lan gsum :
dkon mchog gsum la bdag skyabs 'chi :
sogs /
khyad par gyi gsol ba btab pa 'di'i rjes zlos mdzod :
byang chub rdo rje sangs rgyas la :
mchod cing ji ltar gsol ba ltar :
bdag kyang skyob pa'i don gyi phyir :
nam mkha'i rdo rje deng bdag stsol :
lan gsum gsol ba btab :
lha bskyed ye shes pa bstim :
tiSh+Tha badzra gyis brtan par bya :
bum pas dbang bskur :
bum pa chos dbyings gzhal yas su :
bum rdzas badzra gtum po'i sku :
thugs rje rgyun gyis dbang bskur ro :
sku lnga ye shes mngon gyur shog :
oM badzra tsaN+Da ma hA ro Sha Na a b+hi She ka te sa ma ya shrI ye sogs :
bzlas lung bsgrang phreng gtad :
bdud dang kla klo log lta can :
bsgral pa'i ni rag shu'i bgrang phreng :
skal ldan khyod la dbang bskur ro :
drag sngags nus mthu mngon gyur shog :
rdo rje snying gar bzhag :
gnam lcags rdo rje rab 'bar ba :
hU~M yig mthing nag mtshan pa yis :
skal ldan khyod la dbang bskur ro :
thugs mchog ye shes mngon gyur shog :
sku spyi bor bzhag la :
drag shul gtum chen sku 'di nyid :
sangs rgyas kun gyi yon tan rdzogs :
skal ldan khyod la dbang bskur ro :
khro rgyal yon tan mngon gyur shog :
gtor ma spyi bor bzhag la :
dpal gyi gtor ma chen po 'di :
khro rgyal phrin las 'dus pa'i rdzas :
skal ldan khyod la dbang bskur ro :
gang brtsam las bzhi thogs med shog :
gtor ma de mthar rtsa sngags la :
kA ya wA ka tsit+ta gu Na karma a b+hi Shiny+tsa :
btags :[ \u0f80]atsha :
d+h+ya :
dam tshig khas blang maN+Dal phul :
gsang bdag gi dbang chog sku bzhi myur smin zhes pa rdo rje drag pos rgyam rgyal rdo ti'i pho brang gangs dang nye ba nas bris /
sarba mang+ga laM:///
/[ \u0f01\u0f83]:
phyag na rdo rje dregs pa 'joms byed kyi sgo nas gza' yi gdon khrol nyung ngu rnam gsal bzhugs so :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]gza' yi gdon bkrol ni :
bcas rnams dpe'u ris ltar las tshang bar bsham :
yi dam bdag bskyed dang phrin las gzhung bsrang :
mdos rnams sngags drug phyag drug dang ting nge 'dzin gyi byin gyis brlabs la :
yi dam gnas 'gyur te phyag rdor dregs 'joms su bskyed pa ni :
hU~M hU~M hU~M:
rang sems ngo bo pad+ma 'byung :
gsang bdag dregs pa kun 'dul ni :
sku mdog mthing nag srin po'i gzugs :
khros pa'i zhal gdangs mche ba gtsigs :
ljags 'dril hU~M phaT phem gyi sgras :
khams gsum g.yo zhing srid gsum 'dar :
smin ma sma ra ag tshom las :
me lce 'bar zhing thog ser 'khrugs :
dbu skra dmar ser srid rtser 'khyil :
thod skam rigs lngas skra mtshams brgyan :
phyag g.yas rdo rje rtse dgu phyar :
g.yon pas zhags pa lcags sdig 'dzin :
glang ko zhing chen stag sham dang :
sbrul chun mgo phreng ga sha 'chang :
khrag thig zhag gi zo ris dang :
thal chen byugs pas 'gugs byed brgyan :
g.yas bskum g.yon brkyang zhabs 'og tu :
dregs pa sde brgyad thams cad brdzis :
pad+ma nyi zla brtsegs pa'i khri :
ye shes me yi klong du gsal :
ye nas dam ye dbyer med pa'i :
thugs srog sa bon hU~M mthing nag :
de la sngags kyis bskor bar bsam :
oM badzra pA Ni gu ru kro d+ha hU~M:
ci nus bzla :
de nas mdos gtor de shes pa gsum ldan las :
dang por bskyed pa ni :
mdos gtor mi dmigs stong par gyur :
stong pa'i ngang las rang nyid lhar :
gsal ba'i mdun du dur khrod kyi :
sa gzhi keng rus ri yi steng :
khrag mtsho 'khyil zhing me rlung nang :
rin chen las grub gzhal yas dbus :
ra las gza' bdud sgra gcan 'dzin :
mthing nag dbu dgu phyag bzhi pa :
sku stod srin po sku smad sbrul :
steng gi lha zhal gsum po bzhad :
bar ma bdud kyi zhal gsum khro :
'og ma srin gyi zhal gsum gtum :
mgo lus mig gis rab tu gang :
stod zhal srid gsum srog la gtum :
phyag bzhi dang gnyis chu srin gyi :
rgyal mtshan sbrul gyi zhags pa dang :
'og gnyis ral gri mda' gzhu 'dzin :
mi lpags gos gyon sbrul gyis brgyan :
chu srin mgo dgu la 'chibs pa :
'khor du yak+sha dz+wa la dang :
rdo rje glog 'gyu gza' brgyad dang :
rgyu skar nyer brgyad snang srid pa'i :
lha srin sde brgyad bskor ba 'o :
hU~M:
'bod do byon no gza' chen po :
drang srong smug nag 'od zer 'phro :
khyab 'jug rA hu mthu stobs ldan :
'jig rten phung byed mdos la byon :
yak+sha dz+wa la mdos la byon :
rdo rje glog 'gyu mdos la byon :
bi nA ya ka mdos la byon :
sprul pa gza' brgyad mdos la byon :
rgyu skar nyer brgyad mdos la byon :
gdong mo mched bzhi mdos la byon :
'dir gshegs mdos dang gtor ma bzhes :
de ring mdos glud bzhes phyir gshegs :
snang srid 'byung po ma lus pa :
de ring mdos glud bzhes phyir gshegs :
gza' bdud chen po 'khor dang bcas :
'bod do mdos glud 'di bzhes la :
rnal 'byor bdag gi smreng 'di gson :
rgyu sbyor 'di yi nad 'di sol :
nad pa gdon gsum gtor ma dang :
sngags tshan gnyis po brjod :
ting lo sbyang :
pho gdon mo gdon klu gdon gsum :
gdon rnams kun gyi dbang 'chor zhing :
nad rnams kun gyi sna 'dren te :
gtor ma lan chags mar me 'di :
'dod yon lnga ru byin brlabs nas :
bsngo 'o tshim zhing dga' mgur rol :
gnod dang khro ba'i sems spongs la :
'di ru ma 'dug rang gnas song :
sum+b+ha nis brab :
khrus byas :
hU~M:
nga ni gsang bdag dregs 'dul te :
sku las bdud rtsi'i rgyun spros nas :
rgyu sbyor yon bdag la phog pas :
grib dang ma rig 'khrul pa'i nad :
lus kyi dbang po'i sgo brgyad dang :
ba spu'i khung nas phyir thon te :
nad rnams rnag khrag mi gtsang tshul :
gdon rnams 'bu srin srog chags gzugs :
sdig sgrib dud khu sol khu'i tshul :
rim dgu sa yi 'og tu song :
sdig sgrib nad gdon kun dag nas :
lus ni dwang pa'i shel ltar gyur :
oM badzra pA Ni gu ru kro d+ha hU~M:
gza' grib thams cad zhi ba shAn+tiM ku ru swA hA:
gdong gi grib phog pa thams cad zhi ba shAn+tiM ku ru swA hA:
mjug gi grib phog pa thams cad zhi ba shAn+tiM ku ru swA hA:
sa gza'i grib phog pa thams cad zhi ba shAn+tiM ku ru swA hA:
chu gza'i grib phog pa thams cad zhi ba shAn+tiM ku ru swA hA:
me gza'i grib phog pa thams cad zhi ba shAn+tiM ku ru swA hA:
rlung gza'i grib phog pa thams cad zhi ba shAn+tiM ku ru swA hA:
nam mkha' stong nyid kyi gza'i grib phog pa thams cad zhi ba shAn+tiM ku ru swA hA:
'byung bzhi'i gza'i mdangs grib phog pa thams cad zhi ba shAn+tiM ku ru swA hA:
gza' chen po mthong ba'i dug grib phog pa thams cad zhi ba shAn+tiM ku ru swA hA:
gza' chen kha rlangs kyi dug gi grib phog pa thams cad zhi ba shAn+tiM ku ru swA hA:
gza' chen po'i reg pa'i dug gi grib phog pa thams cad zhi ba shAn+tiM ku ru swA hA:
mi gtsang ba dang 'khrul pa'am reg pa'i dug thams cad zhi ba shAn+tiM ku ru ye swA hA:
dug phyung dngos ni :
hU~M:
sngon byung dug gi khungs bshad na :
ma rig pa las dug lnga byung :
sngon rabs 'das pa'i bskal pa la :
zhe sdang las skyes me yi dug :
'dod chags las skyes chu yi dug :
nga rgyal las skyes sa yi dug :
phrag dog las skyes rlung gi dug :
gti mug las skyes nam mkha'i dug :
dug lnga gcig tu sprul pa las :
gza' bdud chen po zhes su srid :
'gro drug sems can thams cad kyang :
ma dag 'khrul pas byol nyog spyad :
dug lnga de yis 'khor bar bcings :
dag pa chen po'i klong du ni :
ye shes lnga yi rol pa las :
sa brgyad byang sems rA hu la :
rgyal ba rigs lnga'i dgongs pa rtogs :
de ring nyon mongs dug lnga'i dug :
ye shes lnga yi ngang du phyung :
tsha zhing sreg pa me yi dug :
rgyu sbyor 'di yi drod la phog :
dug khyod ma 'dug phyir phyungs la :
'dra glud 'di yi phyi la song :
rlan zhing gsher ba chu yi dug :
rgyu sbyor 'di yi khrag la phog :
dug khyod ma 'dug phyir phyungs la :
'dra glud 'di yi phyi la song :
sra zhing 'thas pa sa yi dug :
rgyu sbyor 'di yi sha la phog :
dug khyod ma 'dug phyir phyungs la :
'dra glud 'di yi phyi la song :
yang zhing g.yo ba rlung gi dug :
rgyu sbyor 'di yi dbugs la phog :
dug khyod ma 'dug phyir phyungs la :
'dra glud 'di yi phyi la song :
stong shing dngos med nam mkha'i dug :
rgyu sbyor 'di yi sems la phog :
dug khyod ma 'dug phyir phyungs la :
'dra glud 'di yi phyi la song :
'byung ba lnga yi dug phog pa :
ye shes lnga yi ngang du phyungs :
dug khyod ma 'dug phyir phyungs la :
'dra glud 'di yi phyi la song :
gza' bdud chen po'i dug phog pa :
rdzas sngags ting 'dzin gyi mthus phyungs :
dug khyod ma 'dug phyir phyungs la :
'dra glud 'di yi phyi la song :
gdong gis sreg pa me yi dug :
rgyu sbyor 'di la phog pa kun :
dug khyod ma 'dug phyir phyungs la :
'dra glud 'di yi phyi la song :
mjug ma g.yo byed dud pa'i mdog :
rgyu sbyor 'di la phog pa kun :
dug khyod ma 'dug phyir phyungs la :
'dra glud 'di yi phyi la song :
yak+sha dz+wa la glog 'gyu ma :
gza' chen brgyad kyi grib phog byung :
dug khyod ma 'dug phyir phyungs la :
'dra glud 'di yi phyi la song :
gdong mo bzhi dang rgyu skar gyis :
mdangs dang 'od zer grib phog phyungs :
dug khyod ma 'dug phyir phyungs la :
'dra glud 'di yi phyi la song :
dkon mchog rtsa gsum bden pa dang :
gsang ba'i bdag po'i byin rlabs stobs :
gsang sngags lha sngags ting 'dzin mthus :
dug rnams thams cad phyir phyungs song :
dug rnams gnas 'dir ma 'dug cig :
dug rnams ma lus phyir dengs shig :
me yi nang dang chu yi nang :
sa dang rlung dang nam mkha' ste :
dug rnams so so'i gnas su song :
hU~M badzra pA Ni gu ru kro d+ha hU~M:
rA hu la ke ta ke ta yak+sha dz+wa la nA gi a ya ma du ru tsa sha na tri sarba nak+Sha ki ma ra na sarba ha la raM baM laM yaM e shAn+tiM ku ru hU~M dug thams cad phyungs shig :
shes pa gsum ldan las :
gnyis pa smreng dngos ni :
hU~M:
gza' bdud rgyu skar gdon tshogs rnams :
rnal 'byor bdag la snyan gson cig :
rgyu sbyor yon gyi bdag po 'dis :
kha yis ma len lag ma nyes :
ma bsad stong dang ma brkus 'jal :
rang las lhag pa'i 'dra glud 'di :
rgyu ni rin chen 'bru sna lnga :
rkyen ni 'byung ba bzhi las grub :
skye mched dod cing dbang po tshang :
de ring glud 'di ci la gtong :
yon bdag 'di yi tshab tu bsngo :
na mi phod pa'i glud du bsngo :
shi mi phod pa'i glud du bsngo :
'bul ba bdag gis mi nor te :
bzhes pa khyod kyis ma 'khrul zhig :
yon bdag 'di yi rkyen sol cig :
hU~M:
rmad du byung ba'i gtor ma 'di :
bcud ldan 'bru yi phye ma la :
chang rgod phud kyis sbrus pa ste :
mkhar thabs phyi snod gzhal yas khang :
bshos bu nang bcud lha yi rdzas :
mtshon byed dpe dang brda ru ston :
gzugs mdzes sgra snyan bsung zhim dang :
ro ldan reg bya 'jam pa ste :
'dod yon lnga yis rab tu brgyan :
thugs kyi bzhed pa kun 'jo ba'i :
mi zad nam mkha'i mdzod du ston :
ngo bo zag pa med pa ste :
ye shes bdud rtsir gyur pa 'di :
gza' bdud rgyal po rA hu la :
yab yum sprul pa gza' brgyad dang :
rgyu skar lha dang gdong mo bzhi :
sprul pa yang sprul bcas la 'bul :
dgyes pa'i ngang nas mdos bzhes la :
zhi ba'i ngang nas phrin las mdzod :
gsang bdag phyag na rdo rje dang :
rdo rje thod phreng bka' ma bcag :
rnal 'byor bdag gi dam tshig dgongs :
yon bdag yon 'bul chud ma gsan :
mdos rdzas glud gtor 'di bzhes la :
yon bdag bzung pa da thongs shig :
bcings pa khrol la na ba sol :
nad longs gdon song dug rnams song :
'chi ba'i dus la babs na yang :
lo dgu'i bar du bshol thobs la :
tshe srings dpal dang gzim dngas skyed :
bsam pa'i don rnams mchis par shog :
gdon spo ba ni :
smra shes 'gro mkhas rin chen las :
legs grub 'dra glud ngar mi khyod :
yon bdag 'di yi glud du song :
gdon 'di ngar mi khyod la spo :
nad 'di ngar mi khyod kyis longs :
dug 'di ngar mi khyod kyis phyungs :
grib 'di ngar mi khyod kyis khyer :
rgyu sbyor 'di yi lus dang ngag :
sems nyid sha rus lpags pa dang :
dug gsum rkyen gyis bskyed pa yi :
bzhi brgya rtsa bzhi'i nad rnams dang :
grib dang gdon gyi rigs gyur kun :
sku glud ngar mi khyod la spo :
nad 'di ngar mi khyod kyis longs :
gdon 'di ngar mi khyod kyis longs :
khyod kyis nad 'di khur la song :
lam bstan pa ni :
hU~M:
dpal chen gsang ba'i bdag po dang :
rig 'dzin rnal 'byor bdag cag gi :
bka' dang dam la ma 'da' bar :
gza' bdud chen po 'khor bcas kyis :
rgyu sbyor yon gyi bdag po la :
sngon chad gnod pa byas pa sol :
gza' yi nad dang gdon rnams kun :
da lta nyid du zhi bar mdzod :
rang dug rang gis da phyungs shig :
rang mtshon rang gis da sdus shig :
gdug pa'i spu mda' da thon cig :
bsam sbyor ngan pa byas pa shigs :
lag brgya ngan pas bcings pa khrol :
mthong ba'i dug dang reg pa'i dug :
kha rlangs dug rnams phyir phyungs shig :
bsam ngan dug dang dri tshor dug :
zer gyi dug rnams phyir phyungs la :
bdag cag yon mchod 'khor bcas kyi :
smras pa'i tshig dang bshams pa'i rdzas :
bden med 'chol bar ma gtang bar :
phyin chad gnod pa ma byed cig :
gal te gnod pa byas gyur na :
phyag na rdo rje thugs khros nas :
skad cig nyid la brlag par 'gyur :
de bas dam la ma 'da' bar :
mdos rdzas mchod gtor 'di bzhes la :
gza' dang rgyu skar gnod rnams kun :
so so rang rang gnas su gshegs :
da ni gza' gshegs sha ra ra :
skar gshegs de ni si li li :
gza' gshegs de ni dgung du gshegs :
skar gshegs de ni gnam du gshegs :
nam mkha' stong pa gza' yi lam :
bar snang stong pa skar ma'i lam :
gza' lam de ni gnam du bstan :
skar gshegs de ni dgung du gshegs :
dar lam mer mer dag la gshegs :
'ja' lam gya gyu dag la gshegs :
mi mngon nam mkha'i dbyings su gshegs :
chos kyi dbyings su lam bstan no :
chos kyi dbyings nas phyir ma ldog :
oM rA hu la sa pa ri wA ra gats+tsha gats+tsha :
zhes gza' yi gdon khrol nyung ngu rnam gsal 'di bzhin /
mi pham chos kyi nyi ma 'jam dpal ye shes rgya mtsho'i sde yis bkod pas 'gro kun gza'i nad gdon las grol nas /
gtan bde'i go 'phang thob pa'i rgyur gyur cig
/sarba mang+ga laM///
/
