@#:
u rgyan pad+ma'i sgrub pa gnyen po stobs kyi sgrub pa zhes bya ba bzhugs so :
rig 'dzin chen po pad+ma 'byung gnas la phyag 'tshal lo :
rig 'dzin dbang sdud kyi sgrub pa 'di la gnas dang :
rdzas :
sgrub pa'o :
dang po gnas ni dben par bya :
rdzas ni :
'bru sna'i gtor ma :
dkar gsum dang :
mngar gsum chang gis sbrus te :
rin chen 'bar ba'i dbyibs la :
rtse mo nyi zlas brgyan pa :
phyi rim pad+ma 'dab bzhi'i bskor ba bya :
gzhan yang mchod pa dang spyan gzigs mang po bshams :
dbang phyug dang sbrags na de'i rten dang :
rdzas rnams kyang bshams :
khyad par slob dpon pad+ma'i bris sku bkram la de nas bsgrub pa la 'jug ste :
dang po stong pa'i ngang las :
paM las pad+ma'i sdong po gcig bsam :
de'i steng du hrIHyig dmar pos mtshan pa las 'od 'phros :
de zhu ba las 'od kyi thig le dmar por gyur :
de las gu ru pad+ma 'byung gnas sku mdog dmar po zhal gcig phyag gnyis pa :
spyan rtsa dmar zhing 'dzum pa'i mdangs dang ldan pa :
dbu la sha ba'i mnyen zhu dang :
sku la dar gyi ber dmar gsol ba :
phyag gnyis dbang sdud kyi phyag rgya bcas nas :
nyi zla pad+ma'i gdan la bzhugs pa gcig bsgom :
de'i thugs ka'i hrIHdmar po las 'od zer lcags kyu lta bu 'phros pas :
bar snang thams cad dmar lam lam khengs te :
stong gsum 'jig rten thams cad dbang du sdud par bsam mo :
oM AHhU~M badzra gu ru pad+ma pA shaM ku ru ye dzaHhU~M baM ho :
a b+hi Shiny+tsa maM:
zhes brjod pas :
gu ru pad+ma lho nub mtshams nas spyan drangs te :
sku la gnyis med du thim par bsam mo :
de nas gu ru rang gi spyi gtsug tu byon nas :
'od du lam zhu bar bsam :
de nas mchod pa 'bul ba ni :
mos gus dung byas te :
'di skad brjod do :
hU~M:
bstan pa 'di la ngo mtshar rmad byung ba'i :
'jig rten dbang bsgyur pad+ma rgyal po ni :
rigs ni o rgyan rgyal po'i sras su 'khrungs :
za hor yul du sgro 'dogs ma lus bcad :
bsil ma tshal du dngos grub rnam gnyis thob :
wa rA Na sir chos kyi 'khor lo bskor :
'jig rten khams su gdug pa can rnams btul :
kha ba can du bstan pa rgyas par mdzad :
lho nub mtshams su srin po'i kha gnon mdzad :
sku gsum dbyer med che mchog he ru ka :
mya ngan mi 'da' 'gro ba'i gnyen gcig po :
mnyam med bla ma mchog de dus 'dir dran :
'dir gshegs rgyan gyi gtor ma 'di bzhes la :
dbang gi las tshogs 'grub par mdzad du gsol :
oM AHhU~M badzra gu ru pad+ma ba liM ta khA hi :
a mr-ita khA hi :
d+hU pe d+hU:
puSh+pe hU~M:
A lo ke hrI:
g+han+d+he g+han :
gIrtI ho :
nirtI hrI:
pU dza khA hi :
zhes gtor ma dang mchod pa 'bul :
khyed la mchod cing gsol ba btab pa'i mthus :
bdag sogs gang du gnas pa'i sa phyogs 'dir :
longs spyod rin chen sna tshogs char 'beb cing :
bsam don yid bzhin 'grub pa'i dngos grub stsol :
ces zhu 'o :
de nas gu ru pad+ma gong ltar sgom :
oM AHhU~M badzra gu ru pad+ma pA shaM ku ru rat+na sid+d+hi dza dza :
zhes zhag bdun bzla 'o :
zas nor mang po ster ba'am :
rnyed pa rmi ba'am 'byung ngo :
sgrub pa'i khongs su zas nor steng ba byung na rtags mi 'gyur ba yin :
sa ma ya :
rgya rgya rgya :
de nas rang khams gsum dbang sdud :
'khor mkha' 'gro dang bcas par gsal ba'i spyi bor gu ru pad+ma bsgoms la :
dbang phyug mkha' 'gro dang bcas pa'i snying po 'di :
nyi shu rtsa gcig bzlas na :
'jig rten khams thams cad dbang du 'du 'o :
gnyen po stobs kyi sgrub pa rdzogs so :[ \u0f88\u0f88\u0f88 \u0f88\u0f88\u0f88 ]'di la shog ser dmar po dkyus mdzub gang :
zheng sor drug 'dug pa las zhal bshus so :
nub zangs mdzod nas rig 'dzin chen po dngos grub rgyal mtshan gyis spyan drangs pa yin no :[ \u0f80]atsha :

@#:
dbang sdud las kyi 'khor lo'i rtags kyi drod tshad bstan pa ni :
phyi nang gsang ba'i rim pa sgrubs :
rmi lam rtags ni sna tshogs 'ong :
rta dang ma he mdzo dang g.yag :
ba lang sha ba gcan gzan dang :
dar 'phyar dung 'bud khrom tshogs dang :
gyen la 'dzegs dang chu chen bskyil :
gcig tu ma nges sna tshogs pa :
bsnyen pa'i rtags su shes par bya :
lho bal mon dang a tsa ra :
skad rigs mi mthun pa rnams kyis :
zas sna mang po ster ba dang :
dge bshes che btsun ches mang gis :
bdag la snyan pa sgrog pa dang :
skyes pa bud med mdzes pa yis :
bdag la zas skom ster ba dang :
ro bshas sha chen zos pa dang :
zung ngas sdud dang lci ba 'thu :
btsas brnga g.yul byed longs spyod sogs :
'od dang sgra dang tsha lam dang :
'jigs skrag dngangs pa'i cho 'phrul 'ong :
sgrub pa'i rtags su shes par bya :
de nas las sbyor byas pa yis :
bdag la sngon bas bkur sti che :
phyag 'tshal chos 'bul zas nor 'bul :
sgra gcod rta dang g.yu gos 'bul :
phyi sgrub zhag bdun byas pa'i rtags :
grags pa'i gtam dang snyan pa'i sgra :
sgra dang cho 'phrul 'ong bar 'gyur :
rtags de ma byung zhag bdun bsring :
nang sgrub zhag bdun byas pa'i rtags :
zas nor longs spyod 'bul ba dang :
rang gi bu lon bskyal ba 'ong :
gsang sgrub zhag bdun byas pa'i rtags :
dge bshes che btsun mi dmangs kyis :
dga' tshul gus gtam gtong ba 'ong :
rtags byung bar du yun bsring sgrubs :
sems kyi the tshom rab tu spang :
gus pas brtson 'grub bskyed la sgrubs :
de rnams spyi yi rtags tshad yin :
rdo rje spre chung sems la chongs :
phyi rabs las can pad+ma'i rigs :
skal ba can dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88 ]byang zang zang lha brag gi nub zangs mdzod dmar po nas rig 'dzin rgod kyi ldem 'phru can gyis spyan drangs pa'o :
bkra shis /
dge'o //
dge'o //
dge'o ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
