mchog gling bla ma dgongs 'dus snying po'i brgyud 'debs bde chen snang ba bzhugs /
bde chen 'od mi 'gyur ba chos kyi sku
/tshe mtha' yas pa'i mgon po longs spyod rdzogs //
rgyal kun spyi gzugs pad 'byung sprul pa'i sku
/gsol ba 'debs so bde chen mchog thob mdzod //
dkyil 'khor khyab bdag pad+ma badzra rtsal //
gsang 'dzin mkha' 'gro sprul pa'i rje 'bangs sras //
rang snang ye shes dkyil 'khor 'khor lo la //
gsol ba 'debs so bde chen mchog thob mdzod //
gter 'byin grub brgya'i gtsug rgyan mchog gyur gling //
mkhyen brtse'i dbang po pad+ma gar gyi dbang //
tshe dbang rgya mtsho 'jam mgon d+harma'i mtshan //
gsol ba 'debs so\u0f8e
rtsa brgyud bla ma yi dam dkyil 'khor lha //
ye shes klong dgu'i DA ki dam can dang //
bka' gter chos srung rtsa gsum dkyil 'khor lhar //
gsol ba 'debs so bde chen mchog thob mdzod //
dad dang nges 'byung snying rje'i gzhi bzung ste //
smin grol rim pas rdo rje'i lam mthar son //
sku bzhi dbyer med bla ma bde ba che'i //
rdo rje bzhi'i dbyings mngon par byang chub shog
/ces pa'ang lha ri 'bras ljong sprul pa'i sbas gnas nas rin chen gter mdzod chen po'i dbang lung 'chad pa'i skabs dad pa'i blo yis mtshams sbyar te rnying btsun mang+ga la'i ming gis bris shing gsol ba btab pa bla ma bde ba chen po'i byin rlabs kyi bdud rtsi snying la  sims pa'i dpal du gyur cig /

//
