@#//
zab pa skor bdun las /
yang dag thugs kyi snying po'i tshe sgrub dbang bskur bcas khrigs su bkod pa grub gnyis bdud rtsi'i bcud len ces bya ba bzhugs so //
dngos grub rnam gnyis gcig car du //
stsol mdzad bla ma he ru kar //
gus pas btud nas dpal chen po'i //
tshe sgrub smin byed dang bcas 'god //
'di la gnyis /
phrin las rgyun khyer dang bsnyen sgrub dbang bskur ro //
dang po la /
rgyun gyi rnal 'byor tsam la spros pa ci yang mi dgos shing /
bsnyen sgrub ched du byed skabs 'og nas 'byung ba'i bca' gzhi bya /
phrin las sngon dngos rjes gsum las /
dang po ni /
skyabs yul nam mkha' gang bar sad pa'i spyan sngar /
na mo /
bla ma mchog gsum yi dam lhar //
gus pas skyabs mchi mkha' mnyam 'gro
/bla med byang chub mchog thob phyir //
he ru ka dpal bsgom par bgyi //
lan gsum gyis skyabs sems dang /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhi bsgom /
dzaHhU~M baM hoHsa skyabs yul rnams rang la thim par bsam /
dngos gzhi la gnyis /
lha bsgom pa dang /
sngags bzla ba'o //
dang po ni /
oM ma hA shUn+ya tA dz+nyA na badzra swa b+hA ba At+ma ko\u0f85 haM/
chos rnams bdag med de bzhin nyid :
/'gro la kun khyab snying rje bsgom :
'chi med tshe yi rig 'dzin bsgrub :
hU~M las srung ba'i 'khor lo'i dbus :
b+h+rU~M las zla gam gzhal yas khang :
pad+ma 'dab brgyad lte dbus su :
tshe bdud pho mo bsgyel pa'i steng :
pad+ma nyi zla'i gdan steng du :
hU~M gi 'phro 'dus tshe bcud bsdus :
bdag nyid yang dag he ru ka :
dmar gsal zhal gsum phyag drug pa :
dang po'i phyag gnyis thugs ka ru :
thal sbyar tshe yi bum pa 'dzin :
lhag mas rdo rje b+han+d+ha dang :
kha T+wAM g.yob cing dril bu 'khrol :
yum ni sdud byed dmar ser la :
kha T+wAM tshe yi bum pa 'dzin :
gau rI lha mo brgyad rnams kyang :
dmar gsal kha T+wAM tshe bum 'dzin :
'ja' 'od 'khrugs pa'i klong du gsal :
zhes bsgoms la /
oM sarba ta thA ga ta kA ya badzra swa b+hA ba At+ma ko\u0f85 haM:
oM sarba ta thA ga ta wA ka badzra\u0f8e
oM sarba ta thA ga ta tsit+ta badzra\u0f8e
zhes gnas gsum byin gyis brlab /
oM ma hA pra ti bek+Sha Na dz+nyA na badzra swa b+hA ba At+ma ko\u0f85 haM:
oM ma hA A dar+sha dz+nyA na badzra\u0f8e
oM ma hA sa ma tA dz+nyA na badzra\u0f8e
oM ma hA shUn+ya tA dz+nyA na badzra\u0f8e
oM ma hA kr-it+yAnuSh+Tha na dz+nyA na badzra\u0f8e
zhes dbang bskur /
oM shrI he ru ka badzra sa mA dza :
zhes pas spyan drang /
dzaHhU~M baM ho :sa bstim /
pad+ma sUr+Ya tsan+Da ka ma lA ya satwaM:
zhes pas gdan 'bul /
sa ma ya tiSh+Tha lhan :
zhes brtan par bya /
a ti b+hu ho :
pra tIts+tsha ho :
zhes phyag bya /
spro na mchod phreng rgyas pa'am /
bsdu na /
oM badzra gau rI sa ma ya satwaM:
oM badzra tsau rI sa ma ya ho :
oM badzra pra mo ha ra ho haM:
oM badzra bai tA li rA ga yA mi :
oM badzra tsaN+Da lI puSh+pe pu :
oM badzra puk+ka si d+hU pe d+hU:
oM badzra sme sha ni A lo ke A:
oM badzra g+hasma rI g+han+d+he gan :
ma hA mAM sa rak+ta kiM ni ri ti kha raM khA hi :
sarba pany+tsa a mr-ita khA hi :
ma hA rak+ta khA hi :
shrI badzra he ru ka sa pa ri bA ra ma hA ba liM ta khA hi :
ma hA mu dra su kha ho :
ma traM ru dra pra be sha ya phaT:
d+harma d+hA tu pU dza ho :
zhes mchod /
hU~M:
zla gam dbang gi gzhal yas na :
yang dag tshe yi lha tshogs bzhugs :
snying po mi shigs rdo rje'i bdag :
'khor dang bcas la phyag 'tshal bstod :
ces bstod cing lha sku'i gsal snang la yun ring du sems 'dzin /
gnyis pa bzlas pa bya ba ni /
thugs kar rgya gram gnyis kyi dbus :
nyi zla zla gam gwa 'u'i nang :
b+h+rU~M la a nr-i hU~M gis mtshan :
ru lu 'bru brgyad sngags kyis bskor :
'od zer stong khams khyab par 'phros :
'khor 'das tshe bcud thams cad kun :
A yur tshe yi rnam par bsdus :
snying gar thim zhing bkrag mdangs 'bar :
'chi med rdo rje'i srog 'grub bsam :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
zhes bsnyen pa'i tshad ni 'bum phrag gsum du gsungs la skabs 'dir ji tsam nus pa bzla'o //
gsum pa rjes ni /
thun las ldang ba na /
dbyangs gsal rten snying yig brgya rnams lan gsum res sngags kyi nus pa spel zhing lhag chad kha bskang /
dkyil 'khor thams cad rang la thim :
rdo rje'i gur du tshud pa yi :
gnas gsum oM AHhU~M gis mtshan //
mi phyed rdo rje'i ngo bor gyur //
dge ba 'di yis myur du bdag
/he ru ka dpal 'grub gyur nas //
sogs bsngo smon dang /
lo brgya thub cing sogs shis brjod kyis mtshams sbyar te thun mtshams kyi bya ba la 'jug go
/gnyis pa bsnyen sgrub ched du bya ba dang dbang bskur gnyis kar mthun par /
sbyor ba dkyil 'khor zla gam sgo gcig pa pad+ma dmar po 'dab brgyad yod pa'i phyi rol pad+ma rdor ra me ris bskor ba'i dbus su khri'ur bum pa nyer lnga'i bcud ldan mgul chings dmar po kha rgyan gzungs thag dang bcas pa /
g.yas su tshe 'brang ril bus bskor ba /
g.yon du tshe chang mngar gsum sbyar ba /
rgyab tu mda' dar dmar po /
mdun du sman raka gtor gsum /
phyi mchod rnams bsham /
skyabs sems nas brtsam /
phrin las gong bzhin gtang nas bdag mdun dbyer med du bsgom /
bzlas pa'i dbur dzapa? khang phyes la bdag mdun gnyis kar 'phro 'du'i ting 'dzin gsal bas dzapa? bzla /
dbang gi skabs tshe bcud tshe rdzas rnams la'ang lhag par bstim /
bum lha'i sku las bdud rtsi'i rgyun babs pas bum pa gang bar dmigs /
bzlas pa grub nas /
mda' dar g.yab la tshe 'gugs ni /
hU~M:
zla gam dbang gi gzhal yas nas :
'chi med rdo rje'i tshe yi bdag :
he ru ka dpal yab yum gnyis :
thugs dam gnad nas deng bskul gyis :
'khor 'das tshe yi bcud rnams sdus :
snying po bum pa'i nang du skyil :
sgrub mchog bdag la dngos grub stsol :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M hU~M:
sku yi dbyings las bzhengs pa yi :
tshe yi lha mo gau rI ma :
shar phyogs nam mkha' khyab par spros :
dri za'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra gau rI ha :
A yur+dz+nyA na tshe b+h+rU~M:
hU~M:
gsung gi dbyings las bzhengs pa yi :
tshe yi lha mo pra mo ha :
nub phyogs nam mkha' khyab par spros :
klu dbang lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra pra mo ha :
A yur+dz+nyA na tshe b+h+rU~M:
hU~M:
thugs kyi dbyings las bzhengs pa yi :
tshe yi lha mo tsan+Da lI:
shar lho nam mkha' khyab par spros :
me lha'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra tsaN+Da lI ha :
A yur+dz+nyA na tshe b+h+rU~M:
hU~M:
yon tan dbyings las bzhengs pa yi :
tshe yi lha mo tsau rI ma :
lho phyogs nam mkha' khyab par spros :
gshin rje'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra tsau rI ha :
a yur+dz+nyA na tshe b+h+rU~M:
hU~M:
phrin las dbyings las bzhengs pa yi :
tshe yi lha mo bai tA li :
byang phyogs nam mkha' khyab par spros :
gnod sbyin lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra bai tA li ha :
A yur+dz+nyA na tshe b+h+rU~M:
hU~M:
ye shes dbyings las bzhengs pa yi :
tshe yi lha mo puk+ka si :
lho nub nam mkha' khyab par spros :
srin po'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra puk+ka si ha :
A yur+dz+nyA na tshe b+h+rU~M:
hU~M:
gzi brjid dbyings las bzhengs pa yi :
tshe yi lha mo sme sha ni :
nub byang nam mkha' khyab par spros :
rlung lha'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra sme sha ni ha :
A yur+dz+nyA na tshe b+h+rU~M:
hU~M:
'chi med dbyings las bzhengs pa yi :
tshe yi lha mo g+hasma rI:
byang shar nam mkha' khyab par spros :
dbang ldan lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra g+hasma rI ha :
A yur+dz+nyA na tshe b+h+rU~M:
hU~M:
'khor gyi dbyings las bzhengs pa yi :
siM ha dbang phyug nyer brgyad rnams :
steng 'og nam mkha' khyab par spros :
steng gdon lha dang gza' rgyu skar :
'og gdon sa bdag the'u rang sogs :
'byung po'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
lha tshogs 'khor dang bcas pa yis :
'byung ba phyi yi bcud sdus la :
sha khrag drod rlung sems rnams la :
thim pas de dang de rnams kyi :
yon tan stobs 'phel dpal dang ldan :
'chi med rdo rje'i srog 'grub shog :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
zhes tshe bcud bum pa dang sgrub rdzas la bstim /
bsnyen sgrub skabs kha skong /
mchod bstod nongs bshags /
mdun dkyil rang la bstim /
rang gi snying kha'i tshe rten rgyas gdab dbang gi gsham nas 'byung ba ltar byas la bsngo smon shis brjod bya /
sgrub pa'i bzlas grangs 'bum phrag gcig tu gsungs so //
dbang gi skabs /
tshe 'gugs grub pa dang dbang len cha tshang ngam ting nge 'dzin gyi dbang len /
las bum rtsa sngags kyis byin brlab /
slob ma rnams la khrus dang /
bgegs bskrad srung 'khor bsgom /
sems bskyed gsal btab la /
de'ang gzhung nyid las /
mchog gi dngos grub sgrub pa la :
thog mar 'chi med tshe nyid bsgrub :
ces gsungs pa ltar dngos grub ni sgrub pa'i rtsol ba la rags las kyang /
sgrub pa ni sgrub pa po la rags las shing /
de'ang tshe ring por 'tsho ba kho na la ltos pas tshe'i dngos grub thog mar sgrub pa shin tu gal che la /
de'i sgrub thabs ji snyed cig mchis pa las dpal yang dag gi lha sngags ni rig 'dzin tshe'i mchog sgrub pa la ches zab cing phul du byung ba yin la /
de lta bu'i gdams pa zab mo 'di'ang 'gro 'dul sprul pa'i gter chen mchog gyur bde chen gling pas 'og min karma'i gnas nas spyan drangs pa'i thugs dam zab pa skor bdun gyi nang tshan /
mthar thug mchog sgrub kyi zab pa yang dag thugs kyi snying po'i cha lag tu byon pa yin cing /
de lta bu'i tshe dbang zab mo bgyi ba la sogs kyis mtshams sbyar nas maN+Dal 'bul du gzhug
/bla ma dkyil 'khor gyi gtso bo dang dbyer ma mchis pa la dad mos drag pos gsol ba 'debs pa 'di'i rjes zlos /
he ru ka dpal tshe yi bdag :
bdag la brtse bas dgongs su gsol :
gsol zhing gnad bskul mi 'tshal yang :
yang gsang thugs kyi snying po'i tshe :
tshe dbang thob phyir bdag la stsol :
lan gsum /
dkyil 'khor lha tshogs rtsa gsum rgyal ba rab 'byams dang bcas pa'i spyan sngar skyabs su 'gro zhing byang chub tu sems bskyed pa 'di'i rjes zlos /
na mo /
bla ma mchog gsum sogs gsum /
rgyun bshags yan lag brgyad pa'i bsgom don gsal thobs la rjes zlos /
rdo rje slob dpon sangs rgyas dpal //
sogs /
ye shes pa dbab pa la dmigs pa 'di bzhin du mdzod /
rtsa sngags dang las chus bsang /
ma hA shUn+ya tA sogs kyis sbyang /
stong pa'i ngang las /
khyed rang rnams gang du gnas pa'i go sar tshe bdud pho mo bsgyel pa dang pad+ma nyi zla'i gdan la rnam par shes pa hrIHyig dmar po 'od 'bar ba /
de las 'od zer 'phros /
'khor 'das kyi tshe bcud bsdus te thim pa yongs su gyur pa las /
khyed rang rnams dpal chen yang dag dmar gsal zhal gsum phyag drug pa /
phyag dang po gnyis thugs kar thal mo sbyar ba'i bar du tshe'i bum pa bsnams pa g.yas 'og ma gnyis rdo rje dang kha T+wAM/
g.yon 'og ma gnyis b+han+d+ha dang dril bu 'dzin pa /
dpal dang dur khrod chas kyis brgyan cing gyad chen po'i stabs kyis 'ja' 'od me dpung gi klong du bzhugs pa /
yum sdud byed ma dmar ser kha T+wAM dang tshe bum 'dzin pas 'khyud pa /
gnas gsum du yi ge 'bru gsum gyis mtshan pa /
thugs kar rdo rje rgya gram kha sbyar ba'i bar du nyi zla'i gwa'u zla gam gyi nang /
yi ge b+h+rU~M 'od lnga 'bar ba la dwangs srog gi ngo bo a nr-i hU~M gsum gyis mtshan pa la ru lu'i sngags phreng dmar pos bskor ba gsal thob /
slob dpon dang dkyil 'khor gyi gtso bo dbyer med pa'i thugs ka nas 'od zer dpag tu med pa 'phros /
'og min chos dbyings kyi zhing rab 'byams nas bsgoms pa dang 'dra ba'i ye shes pa nam mkha' gang ba spyan drangs te thim pa'i mos pa mdzod /
spos rol dang /
snying po'i mthar /
dz+nyA na badzra A be sha ya a AH
zhes btags pa brjod /
tiSh+Tha badzras brtan par bya /
bla ma dkyil 'khor pa khyed rang rnams dang bcas pa'i thugs srog las 'od zer dmar po lcags kyu'i dbyibs can phyogs bcur 'phros pas /
khyed rang rnams kyi bla tshe chad nyams yar pa sde brgyad 'byung pos brkus shing phrogs pa rnams dang /
'khor 'das brtan g.yo'i tshe bcud dwangs ma thams cad yig 'bru bdud rtsi thig le'i rnam par 'ub kyis bsdus nas ba spu'i bu ga nas zhugs /
snying ga'i srog rten la thim pas bkrag mdangs 'od du 'bar bar sgoms shig
/mda' dar g.yab la tshe 'gugs gtang /
bla ma dkyil 'khor gyi gtso bo dang dbyer med pas phyag gi bum pas dbang bskur bas bde chen bdud rtsi'i chu rgyun gyis khyed rang rnams kyi lus thams cad gang /
'chi med sku gsung thugs rdo rje tshe'i dbang mchog yongs su rdzogs pa thob par mos shig
/bum pa thogs la /
hU~M:
bkra shis tshe yi rdo rje'i dba~Xng :
dba~Xng gi zla gam bum pa mcho~Xg :
mcho~Xg thun tshe yi bdud rtsi'i ba~Xcud :
ba~Xcud mchog byang sems dkar dmar che~X:
che~X ba'i che mchog he ru ka~X:
ka~X dag klong nas lhun gyis gruba~X:
gruba~X mchog tshe yi dngos grub dpa~Xl :
dpa~Xl chen rdo rje tshe yi bda~Xg :
bda~Xg nyid chen po'i dbang bskur ro :
zhes che ba brjod /
de nas gnas gsum du bzhag cing bum chu sbyin la /
hU~M:
mi 'gyur thugs kyi thig le che :
che mchog rdo rje'i srog 'grub shog :
mi 'gyur sku yi thig le che'i :
bgres rgud med pa'i dbang thob shog :
gzhom med gsung gi rdo rje'i tshe :
mi 'gag tshangs pa'i tshe thob shog :
'khrul med thugs kyi tshe yi mchog :
'chi med bde chen thob par shog :
oM ru lu ru lu hU~M b+h+yo hU~M:
kA ya wA ka tsit+ta dz+nyA na tshe b+h+rU~M a b+hi Shiny+tsa hU~M:
brtan g.yo'i 'byung ba lnga'i dwangs bcud bsdus pas 'chi med tshe'i dam rdzas la longs spyad pas khams lnga nyams pa sor chud /
lus kyi 'byung ba'i stobs rtsal rgyas par mos shig
/tshe 'brang sbyin pa'am mtha' skor gyi ril bu gtad la /
hU~M:
'byung ba lnga yi bcud bsdus la :
bkra shis b+hany+dza'i nang du bskyil :
dam rdzas tshe la longs spyod pas :
'byung ba lnga yi stobs rgyas shog :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
srid dang zhi ba'i bdud rtsi'i bcud thams cad bsdus pa'i 'chi med kyi btung ba rol pas bde ba chen po'i ye shes 'bar te tshe rab tu 'phel bar mos shig
/tshe chang sbyin la /
hU~M:
bdud rtsi kun gyi bcud bsdus la :
bkra shis b+hany+dza'i nang du bskyil :
bde ba chen por longs spyod pas :
tshe ni rnam par 'phel gyur cig :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
sku lnga mi 'gyur ba'i phyag rgyas btab pas tshe'i dngos grub nam yang mi nyams rtag cing brtan pa'i rdo rje'i srog tu grub par mos shig
/mda' dar gnas lngar rgya gram du bzhag la /
mi 'gyur mi shigs sku lnga yis :
tshe ni rnam par rgyas btab ste :
'byung ba lnga yi bcud rnams bsdus :
sha khrag drod dbugs srog la bstims :
mi 'gyur mi shigs tshe thob nas :
rdo rje'i srog dang ldan par shog :
oMHb+h+rU~MHAHb+h+rU~MHhU~MHb+h+rU~MHswAHb+h+rU~MHhAHb+h+rU~M:
khyed rang gi lus kyi nang tshe'i bdud rtsis gang ba'i dwangs bcud thams cad snying ga'i tshe rten yig 'bru gsum la sib sib thim pas bkrag mdangs rgyas /
nyi zla'i gwa'u zla gam tshe'i bdud rtsis gang ste kha 'grigs steng 'og rgya gram gyi rwa bsnol mar mdud pa la rdo rje phyed pa'i 'dzer btab /
lus bkrag mdangs gzi brjid 'od zer 'phro ba'i gnas lngar ye shes lnga'i rang bzhin dga' ba 'khyil pa re res mtshan cing /
lus kyi phyi rdo rje'i rang bzhin gyi 'od kyi drwa bas g.yogs pas cis kyang mi shigs par gyur par mos shig
/rten snying dang bkra shis /
su pra tiSh+Tha sogs brjod la me tog 'thor /
dam tshig bsgrag gzung phyin spyi ltar bya /
phrin las kyi rjes rim rnams kyang gong du smos pa ltar ro //
yang dag grub pa'i tshe bcud kyis //
srog rtsa mi shigs rdo rjer brtan //
bdud rtsi'i bgo skal 'gro mang la //
sbyin pas dus kyi 'jigs 'joms shog
/ces pa'ang sprul pa'i gter chen sras yum dang bcas pas bkas bskul gnang ba dang nye bar mkho bas mtshams sbyar te /
'chi med bstan gnyis g.yung drung gling pas rdzong shod bde gshegs 'dus pa'i pho brang chen por bgyis pa dge legs 'phel //

//
