thugs rje chen po 'khor ba las sgrol gyi chos sde bla ma pad+ma badzra'i dbang bskur bdud rtsi'i chu rgyun bklag chog tu bkod pa bzhugs so //
na mo gu ru pad+ma badzrA ya /
snang mtha' yas nyid pad+ma'i rigs mchog gi
/bde chen dgyes pa 'khor lo'i mgon por bzhengs //
pad+ma badzra rtsal zhis zhing dang sku'i //
bkod pa rab 'byams spro mdzad de la 'dud //
gang de'i sgrub thabs snying po'i bcud //
nyams su len la smin byed kyi //
bdud rtsi'i rgyun 'dis skal bzang rnams //
thar pa'i srog zungs 'tsho bar byos //
zhig gling zab gter bla ma pad+ma badzra'i dbang bskur ba'i rim pa la gsum /
sbyor ba /
dngos gzhi /
rjes so //
dang po la gshom ni /
stegs bu'i dbus su dkyil 'khor ras bris sam lha grangs kyi tshom bu bkod pa'i dbus su khri'u la rnam bum dri'i chab dang nyer lnga'i rdzas kyis bkang ba mgul chings dmar po kha rgyan gzungs rdor ldan pa bkod la sngags 'di lan brgya rtsa bzla bar gsungs kyang dkyus la bdun tsam bzla /
A+oM tap+te tap+te ma hA tap+te ma d+hu re sarba d+harmA d+hA tu swa b+hA wa bi shud+d+ho\u0f85 haMH
a mr-ita pany+tsa sid+d+hi :
puSh+pa pany+tsa sid+d+hi :
oM hU~M trAM hrIHA:
A+oM d+harma a mr-ita pany+tsa sid+d+hi :
nai t+ya pany+tsa sid+d+hi :
pa ti g+ha na pak+Sha sid+d+hi :
badzra pa taM ga sarba sid+d+hi hU~M:
zhes so //
g.yas su bla ma'i gtor chen rin chen 'bar ba /
g.yon du thod pa bdud rtsis bkang ba'i khar me long sin+d+hu ra brdal ba la 'khor lo rtsibs bzhi mu khyud dang bcas pa la rigs lnga yab yum gyi sa bon dgod pa ni /
dbus su /
hU~M muM/
shar du A+oM lAM/
lhor trAM mAM/
nub tu hrIHpAM/
byang du hA tAM/
zhes bkod pa'i steng du shel rdo bzhag pa /
bum pa'i kha rgyan nam mdun du gtso 'khor nyi shu'i lha tsaka tshang ba /
gzhan yang chas dbang nor bu'i gtsug tor /
gser gyi snyan cha /
rin chen mgul rgyan /
rdo rje /
bdud rtsi'i thod pa /
kha T+wAM/
prog zhu /
pad+ma'i do shal /
dpung rgyan /
phyag gdub /
stod g.yogs smad dkris /
chos gos /
dbyangs gsal yig 'bru bcas kyi tsaka li /
rdor dril rnams bkod /
sman raka gtor gsum dang phyi mchod spyi ltar bsham /
phrin las la mkho ba'i gtor ma tshogs rdzas /
las bum /
mig dar me tog sogs tshogs par bya'o //
gnyis pa la dbang don sgrub mchod ni /
gter gzhung ltar las byang tshang bar btang /
bdag mdun dbyer med dam dzapa? khang phyes la spro bsdu'i ting 'dzin gsal bas bzlas pa ci nus bya /
rnam bum spyi ltar bsgrubs /
las bum du rta mgrin bskyed bzlas /
bka' gter srung ma'i gtor 'bul /
tshogs mchod skong ba bcas btang la /
ting nge 'dzin gyi dbang len nam rig pa'i me tog dor la gnang ba nod do //
dbang dngos kyi thog mar sta gon spro na thugs rje chen po nas len /
mdor bsdus tsam la slob ma rnams kyis dbang gi pho brang la bskor ba lan gsum dang gsol 'debs bya bar gsungs pas de ltar dang /
stabs mi bde na bskor ba byed par mos la bla ma sku gsum ma'i gsol 'debs tsam btang na legs /
sgo'i phyi rol tu las bum gyis khrus bya /
nang du 'khod pa la slob dpon gyis /
khyed rang rnams bla ma pad+ma badzra rtsal gyi dkyil 'khor du dbang bskur bar gsol ba 'debs pa'i don du thal mo me tog dang bcas te 'di'i rjes zlos mdzod :
kyai :
'gro ba'i mgon po bla ma mchog :
pad+ma badzra 'khor dang bcas :
rtsa ba gsum gyi ngo bo la :
bdag cag smin par gsol ba 'debs :
bla med mchog gi dkyil 'khor du :
bka' drin chen po mdzad du gsol :
lan gsum zhu /
bla mas /
legs 'ongs skal ldan rigs can rnams :
bla med mchog gi dkyil 'khor du :
sku gsum dbang gis smin gyur nas :
rig 'dzin sa lam bgrod 'dod na :
dam tshig 'di rnams khyod kyis srungs :
rdo rje slob dpon ci gsung pa'i :
phra mo'i bka' yang mi gcog cing :
thabs shes gnyis kyi dam tshig tu :
gsang yum sogs la log lta spang :
rdo rje slob dpon mal cha stan :
sku yi grib ma mi 'gong zhing :
snying po sngags dang phyag rgya dang :
rdo rje spun la brnyas mi bya :
zhes dam tshig bka' bsgo
/de nas bgegs gtor btang /
las byang ltar bka' bsgo
/srung 'khor bsgoms la mtshams bcad /
sems bskyed gsal btab chos bshad spyi dang khyad par /
'dir 'chad par bya ba /
dam pa'i chos thams cad kyi mthar thug gsang sngags rdo rje theg pa'i lam gyi yang snying lam zab mo bla ma'i sgrub thabs thams cad las kyang khyad par du mas 'phags pa /sangs rgyas gnyis pa pad+mA ka ras gangs ri'i ljongs kyi las can rje 'bangs rnams la so so'i mos pa dang 'tsham par bla ma sku gsum du sgrub pa'i thabs rgyas bsdus mtha' yas par gsungs pa rnams kyi nang nas khyad par du 'phags pa'i gdams skor mang po zhig lha sras 'bring po dam 'dzin mu rub btsad po la gnang ste ma 'ongs pa'i gdul bya la dgongs nas gter du sbas pa rnams nyid kyi skye ba'i sgyu 'phrul rim par byon pa rnams kyis dus skabs dang 'tsham par phyung ste 'gro don rgya cher mdzad pa'i nang nas /
'dir lha sras rnam rol sprul pa'i gter chen zhig po gling pas /
ra sa 'phrul snang gi glo 'bur nub ma nas spyan drangs pa'i thugs rje chen po 'khor ba las sgrol gyi chos sde bla ma pad+ma badzra'i dbang bskur bsgrub par bgyi ba la sogs kyis mtshams sbyar te maN+Dal 'bul du gzhug
/mtshams sbyor dang sngags spyi ltar gyis mig dar dang me tog gtad /
slob dpon dkyil 'khor gyi gtso bo dang dbyer ma mchis pa la dad mos kyi gdung shugs drag pos gsol ba 'debs pa 'di'i rjes zlos /
kyai :
sangs rgyas kun gyi rang bzhin sku :
rdo rje 'dzin la skyabs su mchi :
mgon med bdag la skyob pa dang :
'khor ba mtha' med rgya mtsho las :
mgon po khyed kyis bskyab tu gsol :
zhes lan gsum zhus pas /
bla mas /
kye hoHskal ldan las can rnams :
nyon mongs nyes pa'i mtsho spangs nas :
tshe gcig sangs rgyas lam sbyor ba :
dbang mchog 'di nyid thob pa gang :
khams gsum 'khor ba'i gnas las sgrol :
lhun gyis grub pa'i rig 'dzin thob :
de phyir khyod rnams 'dir 'dug la :
dga' dang dad pas gsol ba thob :
ces brjod /
'di la sta gon med skabs rgyud sbyong ba bcug na legs pas /
mdun gyi dkyil 'khor rigs kun khyab bdag bla ma pad+ma badzra rtsa gsum rgyal ba rab 'byams kyi tshogs dang bcas te bzhugs pa la /
bdag gzhan mkha' khyab kyi yid can mtha' dag byang chub snying po la mchis kyi bar du skyabs su 'gro ba'i 'dun pas 'di'i rjes zlos /
na mo :
bla ma bde gshegs 'dus pa'i sku :
sogs lan gsum /
nam mkha' dang mnyam pa'i pha ma sems can mtha' dag bla ma sangs rgyas rin po che'i go 'phang la dgod pa'i ched du zab lam bla ma'i dkyil 'khor du zhugs nas grol byed kyi gdams pa nyams su len par bgyi'o snyam du sems bskyed pa 'di'i rjes zlos /
sems bskyed 'gro ba kun don du :
sogs gsum /
tshogs kyi zhing de dag gi spyan sngar yan lag bcu pa'i sgo nas gsag sbyong spel gsum tshul bzhin bya ba'i blos so so'i don dran pas 'di'i rjes zlos /
bla ma yi dam mkha' 'gro gshegs :
sogs gsum /
bla mas spyi bor rdo rje bzhag la /
e ma skal ldan rigs kyi bu :
khyod rnams las dang skal bar ldan :
sku gsum mchog gi dkyil 'khor 'di :
ma mthong ba la smra mi bya :
de phyir dam tshig mchog tu srungs :
zhes dam bsgrag
/dam chu sbyin la /
'di ni dam tshig rdo rje'i chu :
dam bsrungs dngos grub rnam gnyis thob :
gal te dam tshig nyams gyur na :
khyod ni rdo rje'i dmyal bar ltung :
yak+sha rdo rje khros pa yis :
khyod kyi snying khrag 'thung bar 'gyur :
de phyir rtag tu dam srungs shig :
badzra u da ka Tha :
de nas dbang gi gzhi dgod cing ye shes pa dbab pa la /
khyed rang rnams lus gnad rnam snang gi chos dang ldan pa la lag pa rdo rje'i thal mo spyi bor sbyor /
yid gzhan du ma yengs par dmigs pa 'di ltar rtse gcig tu sgoms shig
/khyed rang rnams skad cig gis rdo rje phag mo dmar gsal gri thod 'dzin cing rus pa'i phyag rgya lngas brgyan pa /
zhabs brkyang bskum gyis pad nyi'i steng du bzhugs pa'i snying gar pad+ma dmar po 'dab ma brgyad pa'i dbus su rdo rje rgya gram re sgoms /
rdo rje rgya gram gyi lte bar yaM ljang gu re gsal /
rwa bzhi la ha ri ni sa bzhi gsal ba'i rgya gram gyi steng du /
zla ba'i dkyil 'khor gyi dbus su thugs srog hrIHdmar po tsheg drag dang bcas pa'i mtha' skor du rtsa ba'i snying po rnams mar me'i phreng ba ltar 'khor ba :
rgya gram gyi yaM las rlung g.yos :
rgya gram sngags phreng dang bcas pa chos bskor du 'khor ba las 'od zer 'phros :
rnga yab pad+ma 'od kyi gzhal yas nas :
bla ma pad+ma badzra rtsal 'khor rig 'dzin mkha' 'gro'i tshogs kyis bskor ba mdun gyi nam mkhar byon :
'od kyi rnam pas snying ga'i thugs srog sa bon rnams la thim par sgoms shig :
las byang gi byin 'beb dbyangs bcas brjod /
gu gul bsreg
/rol mo drag tu ldir la byin dbab /
ye shes pa'i byin rlabs kyi rgyun sgo gsum la rab tu gnas par byas par mos la /
tiSh+Tha badzraH
zhes rdo rje mgor bzhag la brtan /
'grim dkyil 'du bya /
sngar byin pa'i me tog de nyid rang rang gi rigs dang 'brel ba'i lha gang yin pa la phog par shog cig snyam pa'i 'dun pas me tog dor la 'di'i rjes zlos /
kyai :
bla ma mchog gi dkyil 'khor du :
'brel ba'i me tog 'di 'thor bas :
sngon tshe bskal pa grangs med nas :
'brel ba'i stobs chen yi dam lha :
gang yin de la 'bab par shog :
oM puSh+pe sid+d+hi ho :
zhes dor la dbus su babs na pad+ma badzra rtsal /
shar du babs na pad+ma thod phreng rtsal /
lhor babs na pad+ma rin chen rtsal /
nub tu babs na pad+ma dbang chen rtsal /
byang du babs na pad+ma phrin las rtsal zhes bgyi bar gdags so //
de nas mig 'byed par gsol ba 'debs pa 'di'i rjes zlos /
kyai :
bla ma dkyil 'khor lha tshogs kyis :
skal ldan bdag la nyer dgongs pas :
ma rig mun pa bsal byas nas :
dkyil 'khor lha tshogs zhal ston 'tshal :
ces brjod /
bla mas /
kye ho skal ldan rigs kyi bu :
khyod kyi ma rig rmongs pa'i mig :
ye shes snang ba ngas phye 'o :
dkyil 'khor 'di 'dra mthong ma thag :
bskal par bsags pa'i sdig sgrib dag :
tsak+Shu pra be sha ya phaT:
ces pas gdong bsal /
de ltar ma rig pa'i sgrib g.yogs bsal bas dag pa ye shes kyi spyan thob ste dkyil 'khor khyab bdag pad+ma badzra /
'khor 'gro 'dul gu ru drug
/thod phreng sde lnga /
mtshan mchog brgyad sogs rten dang brten par bcas pa'i dkyil 'khor mngon sum bzhin du mthong bar mos la dad spro skyed cig
/sngar phul ba'i me tog de nyid dbang rtags cod pan gyi tshul du spyi bor bcings par mos shig
/hU~M:
cod pan 'di ni dpa' bo'i rtags :
khyod kyi spyi bor btags pa yis :
dbang mchog dam pa der thob nas :
phrin las rnam bzhi mngon byed shog :
A+oM su pra tiSh+Tha badzra ye swA hA:
zhes cod pan spyi bor gdags /
de rnams kyis dkyil 'khor du 'jug pa'i rim pa grub /
zhugs nas mngon par dbang bskur bar gsol ba 'debs pa 'di'i rjes zlos /
kyai :
bla ma kun bzang rdo rje 'dzin :
pad+ma badzra yab yum dang :
'khor tshogs ma lus thams cad kyis :
lus ngag yid gsum da smin par :
mgon pos bdag dbang bskur du gsol :
zhes lan gsum zhu /
slob dpon dang dkyil 'khor gtso bo'i thugs ka'i 'od zer gyis bla ma pad+ma badzra rtsal gyi dkyil 'khor pa rig 'dzin mkha' 'gro'i tshogs kyis bskor ba mdun gyi nam mkhar spyan drangs /
khro bo rnams kyis bar chad kyi bgegs bsrungs /
lha rnams kyis rol mo'i sgra bsgrags /
lha mo rnams kyis bkra shis kyi glu dbyangs len zhing /
dkyil 'khor gyi lha rnams kyi phyag na ye shes kyi bdud rtsi'i chu rgyun gyis gang ba'i bum pa bsnams nas dbang bskur bas bdud rtsi'i rgyun gyis lus kyi nang thams cad gang /
sgrib pa bzhi dag
/dbang bzhi yongs rdzogs thob par mos shig
/rnam bum thogs la /
hU~M:
bum pa bzang po lha yi gzhal yas khang :
ye shes bdud rtsis ma rig dri ma 'khrud :
sgrib gnyis dag nas sku gnyis mchog thob shog :
bum rdzas rin chen sna lnga ye shes lnga :
sku lnga ye shes lnga ldan dbang thob shog :
phun sum tshogs pa kha rgyan dpag bsam shing :
dgos 'dod char ltar 'bab pa'i bkra shis shog :
bum rdzas rin chen lnga yis dbang bskur bas :
bu khyod rin chen lnga la spyod par shog :
nas sogs 'bru sna lnga yis dbang bskur bas :
bu khyod nam mkha' mdzod la dbang thob shog :
ga pur tsan+dan dri yis dbang bskur bas :
bzhi brgya rtsa bzhi'i nad las thar bar shog :
ces bum pa gnas bzhir gtugs shing /
hrIHpad+ma badzra hrIHd+hu ma g+ha ye DA ki nI badzra rat+na pad+ma karma bud+d+ha sarba gu ru sa pa ri wA ra :
kA ya a b+hi Shiny+tsa A+oM:
wA ka a b+hi Shiny+tsa A:
tsit+ta a b+hi Shiny+tsa hU~M:
sarba a b+hi Shiny+tsa hrI:
zhes dbang bskur zhing gsang mtshan gyi lung bstan no //
de nas b+han+d+ha bdud rtsi lag tu thogs la /
A:
b+han+d+ha zlum po chos kyi dbyings kyi ngang :
'chi med dam rdzas bdud rtsi a mr-i ta :
nyon mongs dug lnga 'joms pa'i ye shes che :
sku lnga lhun gyis grub par dbang bskur ro :
A+oM a mr-ita kuN+Da lI a b+hi Shiny+tsa hrI:
zhes mgrin par bskur /
de nas gtor ma rin chen 'bar ba thogs la /
gnas bzhir gtug ste /
hU~M:
dam rdzas gtor chen dag pa'i ba liM ta :
gtor ma 'dod yon lnga ldan ye shes lnga :
rnam dag bdud rtsi bla ma mchod pa'i rdzas :
dam rdzas gtor chen 'bar bas dbang bskur bas :
ma mo mkha' 'gro dbang du bsdu ba dang :
phrin las rnam bzhi'i 'gro don lhun grub shog :
yang gong ltar rtsa sngags gsham du /
kA ya wA ka tsit+ta sarba sogs brjod /
dkyil 'khor pa'i lha gtso 'khor rnams las ye shes kyi sku gnyis pa re 'phros nas khyed rang rnams kyi gnas so sor thim pas lha dang gnyis su med par byin gyis brlabs par mos shig
/gtso 'khor rnams kyi sku rten tsakli rim par spyi bo dang gnas lngar bzhag ste /
hU~M:
skye 'chi gnyis spangs rdo rje lta bu'i sku :
mi 'gyur mi 'jig gzhom gzhig dang bral ba :
bde stong zung 'jug pad+ma badzra rtsal :
yab yum gnyis med zung 'jug rol pa'i ngang :
deng 'dir skal ldan khyod la dbang bskur bas :
dbang bzhi yongs rdzogs dam pa thob par shog :
A+oM hrIHpad+ma badzra hrIHd+hu ma g+ha ye DA ki nI kA ya a b+hi Shiny+tsa oM:
de nas 'khor tshogs kyi dbang bskur ba ni /
hU~M:
skye 'chi'i sdug bsngal ma lus skyob mdzad cing :
thos bsam smin grol skal ldan byang chub bkod :
gu ru pad+ma 'byung gnas dbang bskur bas :
phrin las rnam bzhi'i 'gro don lhun grub shog :
oM AHhU~M sarba g+hu ru sid+d+hi hU~M:
kA ya a b+hi Shiny+tsa oM:
sogs gong bzhin tshig mjug 'gre ste /
'chi 'pho ltung byed sdug bsngal kun skyob cing :
zhi ba'i phrin las 'gro don mthar phyin pa :
gu ru gser thub 'dzin pas dbang bskur bas :
phrin las rnam bzhi'i 'gro don lhun grub shog :
oM AHhU~M bud+d+ha gu ru sid+d+hi hU~M:
kA ya a b+hi Shiny+tsa oM:
hU~M:
lha min 'thab rtsod sdug bsngal kun skyob cing :
rgyas pa'i phrin las 'gro don mthar phyin pa :
gu ru rnam par rgyal bas dbang bskur bas :
phrin las rnam bzhi'i 'gro don lhun grub shog :
oM AHhU~M badzra gu ru sid+d+hi hU~M:
kA ya a b+hi Shiny+tsa oM:
hU~M:
byol song glen lkug sdug bsngal kun skyob cing :
dbang gi 'gro don ma lus mthar phyin pa :
gu ru seng ha brtan gyis dbang bskur bas :
phrin las rnam bzhi'i 'gro don lhun grub shog :
oM AHhU~M rat+na gu ru sid+d+hi hU~M:
kA ya a b+hi Shiny+tsa oM:
hU~M:
yi dwags bkres skom sdug bsngal sbyong mdzad cing :
phrin las ma lus 'gro don mthar phyin pa :
gu ru rnam par snang byed dbang bskur bas :
phrin las rnam bzhi'i 'gro don lhun grub shog :
oM AHhU~M pad+ma gu ru sid+d+hi hU~M:
kA ya a b+hi Shiny+tsa oM:
hU~M:
tsha grang sdug bsngal skyob par mdzad pa'i phyir :
thams cad yongs rdzogs phrin las mthar phyin pa :
gu ru rnam par gnon gyis dbang bskur bas :
phrin las rnam bzhi'i 'gro don mthar phyin shog :
oM AHhU~M karma gu ru sid+d+hi hU~M:
kA ya a b+hi Shiny+tsa oM:
zhi ba'i las mdzad rdo rje thod phreng rtsal :
me long ye shes sku mdog dkar po 'phro :
skal ldan rigs kyi bu la dbang bskur bas :
nad gdon bar chad thams cad zhi bar shog :
oM AHhU~M badzra thod phreng rtsal sid+d+hi hU~M:
kA ya a b+hi Shiny+tsa oM:
rgyas pa'i las mdzad rat+na thod phreng rtsal :
mnyam nyid ye shes sku mdog ser po 'phro :
skal ldan rigs kyi bu la dbang bskur bas :
tshe dang bsod nams dpal 'byor rgyas par shog :
oM AHhU~M rat+na thod phreng rtsal sid+d+hi hU~M:
kA ya a b+hi Shiny+tsa oM:
dbang gi las mdzad pad+ma thod phreng rtsal :
sor rtog ye shes sku mdog dmar po 'phro :
skal ldan rigs kyi bu la dbang bskur bas :
khams gsum srid gsum dbang du sdud par shog :
oM AHhU~M pad+ma thod phreng rtsal sid+d+hi hU~M:
kA ya a b+hi Shiny+tsa oM:
mngon spyod las mdzad karma thod phreng rtsal :
bya grub ye shes sku mdog ljang la 'tsher :
skal ldan rigs kyi bu la dbang bskur bas :
dgra bgegs log 'dren gdug pa tshar gcod shog :
oM AHhU~M karma thod phreng rtsal sid+d+hi hU~M:
kA ya a b+hi Shiny+tsa oM:
thams cad lhun grub bud+d+ha thod phreng rtsal :
chos dbyings ye shes mthon mthing 'od zer 'phro :
skal ldan rigs kyi bu la dbang bskur bas :
thams cad lhun gyis grub pa'i don byed shog :
oM AHhU~M bud+d+ha thod phreng rtsal sid+d+hi hU~M:
kA ya a b+hi Shiny+tsa oM:
hU~M:
'khor ba'i skyon gyis nam yang ma gos shing :
pad+ma 'byung gnas nyid kyi byin rlabs mchog :
skal ldan rigs kyi bu la dbang bskur bas :
mchog dang thun mong dngos grub thob par shog :
oM badzra gu ru pad+ma 'byung gnas sid+d+hi hU~M:
kA ya a b+hi Shiny+tsa oM:
yon tan thams cad thugs la rdzogs pa yi :
gu ru pad+ma saM b+ha'i byin rlabs mchog :
skal ldan rigs kyi bu la dbang bskur bas :
yon tan thams cad rdzogs pa'i don byed shog :
oM badzra gu ru pad+ma sam b+ha wa sid+d+hi hU~M:
kA ya a b+hi Shiny+tsa oM:
shes bya'i chos kun ma lus thams cad mkhyen :
blo ldan mchog sred dpal gyis byin rlobs la :
skal ldan rigs kyi bu la dbang bskur bas :
shes bya'i chos rnams thams cad mkhyen par shog :
oM badzra gu ru blo ldan mchog sred sid+d+hi hU~M:
kA ya a b+hi Shiny+tsa oM:
khams gsum srid gsum ma lus dbang sdud pa :
pad+ma rgyal po mchog gi byin rlabs ni :
skal ldan rigs kyi bu la dbang bskur bas :
khams gsum srid gsum dbang du sdud par shog :
oM badzra gu ru pad+ma rA dza sid+d+hi hU~M:
kA ya a b+hi Shiny+tsa oM:
gang la gang 'dul gdul bya'i 'gro 'dul ba :
nyi ma 'od zer mchog gi byin rlabs ni :
skal ldan rigs kyi bu la dbang bskur bas :
'gro kun thabs kyis 'dul bar byed par shog :
oM badzra g+hu ru sUr+Ya 'od zer sid+d+hi hU~M:
kA ya a b+hi Shiny+tsa oM:
log 'dren bdud bzhi ma lus 'dul mdzad pa :
shAkya seng ge mchog gi byin rlabs ni :
skal ldan rigs kyi bu la dbang bskur bas :
log 'dren bdud bzhi ma lus 'dul byed shog :
oM badzra gu ru shAkya siM ha sid+d+hi hU~M:
kA ya a b+hi Shiny+tsa oM:
lta log mu stegs thams cad tshar gcod pa :
seng ge sgra sgrog mchog gi byin rlabs ni :
skal ldan rigs kyi bu la dbang bskur bas :
lta log lam 'jug ma lus 'dul byed shog :
oM badzra gu ru siM ha sgra sgrog sid+d+hi hU~M:
kA ya a b+hi Shiny+tsa oM:
lha srin dregs pa'i tshogs rnams 'dul mdzad pa :
gu ru rdo rje gro lod byin rlabs ni :
skal ldan rigs kyi bu la dbang bskur bas :
dgra bgegs log 'dren thams cad tshar gcod shog :
oM badzra gu ru rdo rje gro lod sid+d+hi hU~M:
kA ya a b+hi Shiny+tsa oM:
zhes bskur /
de nas rgyan chas rnams kyi dbang bskur ba ni /
de ltar khyed rang rnams ye shes lha'i phyag rgyar dngos su gyur pa la rgyan dang phyag mtshan rnams gnas so sor phul te mnga' gsol bas /
bsam gyis mi khyab pa'i yon tan lhun gyis grub pa'i phrin las la mnga' dbang sgyur bar mos shig
/gtsug gi rin chen mgor bzhag la /
hU~M:
skyabs sbyin byams pa chen po ste :
dgos 'dod kun 'byung rin po che :
skal ldan bu la dbang bskur bas :
yid la bsam pa kun 'grub cing :
nyon mongs dug lnga sel gyur cig :
tsU Da rat+na a b+hi Shiny+tsa A+oM:
gser gyi snyan cha thogs la /
hU~M:
rab mdzes gser gyi snyan cha rin chen spras :
skal ldan rigs kyi bu la dbang bskur bas :
gsung dbyangs yan lag drug cu rab thob cing :
ma 'dres sangs rgyas chos la spyod par shog :
rat+na kuN+Da la dz+nyA na a b+hi Shiny+tsa A:
rin chen mgul rgyan thogs la /
hU~M:
rab mdzes rin chen nor bu'i mgul rgyan 'chang :
dgos 'dod 'byung ba yid bzhin rin chen gter :
skal ldan rigs kyi bu la dbang bskur bas :
dran pa nyer bzhag la sogs byang chub chos :
sum cu rtsa bdun dag la mnga' brnyes nas :
gsung dbyangs yan lag drug cu'i dbang thob shog :
rat+na d+harma mA la a b+hi Shiny+tsa A:
gser gyi rdo rje gtad la /
hU~M:
ye shes lnga ldan dug lnga kun 'joms shing :
ma rungs tshar gcod gser gyi rdo rje 'dis :
skal ldan rigs kyi bu la dbang bskur bas :
'gyur med brtan pa thob pa'i sku brnyes shog :
rat+na badzra kA ya a b+hi Shiny+tsa hU~M:
b+han+d+ha'i bdud rtsi thogs la /
hU~M:
thod pa rnam dag ye nas chos kyi sku :
dam rdzas bdud rtsi 'chi med ye shes che :
skal ldan rigs kyi bu la dbang bskur bas :
skye shi gnyis spangs rdo rje'i sku thob shog :
d+harmA ka pA la a mr-ita kuN+Da lI a b+hi Shiny+tsa hU~M:
kha T+wAM rtse gsum gtad la /
hU~M:
dug gsum rtsad gcod sku gsum mtshon byed cing :
bdud dang log 'dren rtsad gcod kha T+wAM gas :
skal ldan rigs kyi bu la dbang bskur bas :
lta log mu stegs 'joms byed dbang thob shog :
rat+na kha T+wAM ga a b+hi Shiny+tsa hU~M:
rin chen prog zhu thogs la /
rin chen 'bar ba rab mdzes yid 'ong ldan :
rgyan dang bkod pa bsam gyis mi khyab pas :
skal ldan rigs kyi bu la dbang bskur bas :
rigs bdag rnams kyi mnga' dbang thob gyur cig :
bud+d+ha badzra rat+na pad+ma karma a b+hi Shiny+tsa hU~M:
do shal thogs la /
hU~M:
dri med rnam dag skyon med pad+ma'i phreng :
do shal ut+pal bsgrigs pas dbang bskur nas :
dri bral ye shes chen po'i sku brnyes shog :
pad+ma ut+pa ba li a b+hi Shiny+tsa hU~M:
dpung rgyan thogs la /
hU~M:
rin chen rab mdzes dpung rgyan 'od 'phro ba :
kun nas dpag tshad snang byed 'di spras pas :
g.yul las rnam rgyal bdud dbang zil non shog :
rat+na ke yU re a b+hi Shiny+tsa hU~M:
phyag gdub thogs la /
hU~M:
gser las legs byas rin chen rgyan gyis spras :
rab mdzes phyag gdub 'di yis rab spras pas :
'khor 'das gnyis med rtogs pa'i sku brnyes shog :
rat+na dz+nyA na a b+hi Shiny+tsa hU~M:
dar la'i stod g.yogs dang smad dkris thogs la /
lha rdzas legs byas 'jam mnyen 'khril bag chags :
pad+ma'i mdangs ldan stod g.yogs smad dkris 'dis :
skal ldan bu yi lus la rab brgyan pas :
tshul khrims rnam dag phar phyin drug ldan shog :
nai tra wasatra kA ya a b+hi Shiny+tsa hU~M:
chos gos thogs la /
lha rdzas las grub srab 'jam yang ba'i gos :
phar phyin drug ldan sde snod chos gos 'dis :
skal ldan rigs kyi bu la dbang bskur bas :
mtshan dang dpe byad ldan pa'i sku brnyes shog :
d+harma wa sa na kA ya a b+hi Shiny+tsa A:
rdor dril gnyis lag tu gtad la /
hU~M:
snang ba yab la stong pa yum :
thabs shes bde stong zung 'jug sku :
sku gsum lhun grub dbang thob shog :
badzra g+han+d+he a b+hi Shiny+tsa A:
man shel spyi bor bzung la /
hU~M:
chos sku nam mkha'i rang bzhin la :
longs sku ma 'dres 'ja' tshon ltar :
ye shes chen po de nyid mtshon :
snang sems dbyer med chos kyi sku :
blo las 'das pa ye shes che :
brjod med shes rab dbang thob shog :
badzra d+harma kA ya A:
dbyangs gsal gyi yig 'bru snying gar bzhag la /
hU~M:
a ni skye med chos kyi sku :
i ni bde chen longs spyod rdzogs :
u ni thugs rje sprul pa'i sku :
r-i ni 'khor 'das rig pa'i dbyings :
l-i ni ye shes rab gsal ba :
e ni mtha' bral nam mkha'i dbyings :
o ni ye med rtog pa med :
aM ni rang chas stong pa nyid :
a ni skye 'gag mtha' bral ste :
brgyad khri bzhi stong chos sgo'i dbang :
mkhyen pa'i ye shes dbang thob shog :
ces dang ak+Sha lnga bcu tshar gsum brjod /
sgrub rdzas rnams dang sgrub dpe rdor dril sogs snod gcig tu bsdus pa gtad la /
sgrub pa'i rdzas rnams dang bka' rgyud glegs bam thabs shes phyag rgya rnams gtad pas rang don sgom sgrub gzhan don nyan bshad gtso bor gyur pa'i rdo rje slob dpon gyi las rab 'byams sgrub pa'i dbang chen thob par mos shig :
hU~M:
rgyal ba'i sku gsung thugs dang ni :
yon tan phrin las lhun grub pa :
thams cad yongs rdzogs ma lus pa :
skal ldan khyod la dbang bskur bas :
nyan 'chad bsgom sgrub la sogs pa :
skal ldan smin grol 'byung ba yi :
dbang rnams yongs rdzogs thob par shog :
ces brjod /
me tog 'thor la rten snying dang bkra shis rgyas par spel /
dbang bskur de dag rnams kyis lus ngag yid gsum shes sgrib dang bcas pa dag cing /
'bras bu sku gsum ji lta ba dang ji snyed mkhyen pa'i ye shes bla ma rdo rje 'chang chen po'i sa thob par 'gyur ro //
gzhung las /
shin tu yang zab dad ldan smin byed 'di :
lan gcig thob pas rig pa 'dzin pa brnyes :
zhes gsungs pas mtshon dgos pa phan yon rgya chen po dang ldan pa'i bla sgrub rmad du byung ba'i dbang bskur legs par grub pa lags pas sogs kyis mtshams sbyar la /
dam tshig khas blang /
gtang rag maN+Dal /
lus 'bul /
dge bsngo bcas kyis dbang grub /
gsum pa rjes slob dpon gyis tshogs la rol zhing lhag ma gtang /
gtor skyong nas shis brjod kyi bar las byang dang gsang ba spyi 'gros sbyar bas 'thus so //
lam mchog zab mo 'di las bdag gzhan kun //
rgyud smin rnam par grol ba'i dpal la spyod //
bde chen pad+ma bkod pa'i zhing khams su //
dkyil 'khor dbang phyug nyid dang dbyer med shog
/'di'ang rgyun dkon pas chos bka' cha tshang ba'i ched du rin chen gter gyi mdzod chen por bzhugs su gsol ba dang chabs cig tu pad+ma gar gyi dbang phyug gis tsa 'dra rin chen brag gi sgrub gnas su mtshams sbyor mdo tsam bgyis pa dge legs 'phel //

//
