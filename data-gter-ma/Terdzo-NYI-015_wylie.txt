\u0f01\u0f83:
dam chos snying po skor lnga las :
chos skyong dgongs 'dus snying po bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88    seng chen 'gying ba lta bu'i yi ge
/bla ma ye shes mgon por 'dud :
de nyid sgrub pa'i man ngag ni :
sbyor dngos rjes kyis nyams su blang :
sbyor ba skyabs 'gro sems bskyed nas :
hU~M:
ye shes mgon po'i dkyil 'khor du :
bskal pa'i me dpung 'bar ba la :
'byung po rdul gyis mi tshugs pas :
log par 'dren pa phyir dengs shig :
drag sngags thun gyi rol mos bskrad :
hU~M:
steng 'og phyogs mtshams mtshon cha'i gur :
skar ltar 'khrugs shing ser ltar 'khrigs :
glog ltar 'khyug cing thog ltar 'beb :
gtum drag rol pas mtshams bcad do :
hU~M:
ye shes me rlung chu 'phros pas :
dngos 'dzin dri ma thams cad gtor :
dur khrod rol pa'i gzhal yas dbus :
drag po b+hany+dza'i snod yangs su :
dgra bgegs bkug cing bsgral pa yi :
sha lnga bdud rtsi zhu ba'i bcud :
oM AHhU~M gi 'od zer gyis :
ye shes bdud rtsi spyan drangs bstims :
sha khrag rus pa'i bza' btung dang :
dur khrod rol pa'i bkod pa sogs :
mchod sprin spyan gzigs bsam mi khyab :
oM AHhU~M sarba pU dza me g+ha AHhU~M:
hU~M:
rnam dag chos dbyings khyab brdal chen po la :
snying rje'i rang mdangs hU~M yig 'bar ba las :
'od 'phros snod bcud sbyangs nas tshur 'dus pa :
'byung ba rim brtsegs dur khrod sa gzhi la :
mthing nag gru gsum gzhal yas khang gi dbus :
pad+ma nyi ma ro yi gdan steng du :
hU~M las gri gug hU~M mtshan 'phro 'du las :
bdag nyid ye shes mgon po he ru ka :
mthing nag dbu dgu phyag ni bco brgyad kyis :
'bar ba'i mtshon cha 'dzin nas zhabs brgyad bgrad :
dpal dang dur khrod chas kyis 'jigs par brgyan :
kro d+hI shwa rI gri thod 'dzin dang 'khril :
ye shes me 'bar rdo rje'i thog ser 'beb :
thugs kar ye shes sems dpa' hU~M yig las :
'od 'phros snang srid 'khor lo rtsibs bcur 'bar :
hU~M bcu 'phros pas khro rgyal gri thod can :
phur pa'i dbal can gdon bgegs snying la zug :
ye shes me dang mtshon cha'i bu yug 'tshubs :
phra men mang pos gsang ba'i phrin las mdzad :
oM ma hA kA la hU~M hU~M phaT:
ma ma kA bA tsi rak+Sha hU~M:
e las mthing nag gru gsum 'bar ba yi :
drag po'i pho brang rim gsum me rlung 'khrugs :
rno dbal 'khor lo brtsegs pa'i lte ba ru :
hU~M las gri gug hU~M mtshan 'od 'bar bas :
rgyal mchod 'gro ba'i don byas mthu stobs 'dus :
ye shes mgon po zhal gcig phyag bzhi mthing :
gri gug thod khrag ral gri kha T+wAM 'dzin :
pad+ma nyi ma bdud bzhi'i steng du bzhugs :
dur khrod chas gsol bya gcan sna tshogs 'phro :
dbyings kyi yum chen e ka dzA Ti ma :
sngon mo gri thod 'dzin cing yab dang 'khril :
dbus dang phyogs bzhir dbyings kyi rgyal mo lnga :
mtshams bzhir las byed gdong can rje mo'i tshogs :
shar du hU~M mdzad mgon po gri thod 'dzin :
lho ru legs ldan gri thod bing chen bsnams :
nub tu myur mdzad phyag drug gri thod dang :
pad+ma kha T+wAM thod rnga mgo phreng 'dzin :
byang du ma ning ru mtshon snying zhags bsnams :
yab yum sras 'khor drag po'i chas dang ldan :
sgo gsum bdud dang gshin rje sgrol ba'i ging :
bar khyams las kyi mgon po chen po brgyad :
sman mo lnga bcu rtsa brgyad las la rngams :
phyi khyams dregs pa'i sde dpon sum cu dang :
sngags bdag bco brgyad dmod pa'i mtshon cha can :
mu ran lha srin sde brgyad dmag gi dpung :
shar lhor nag po stong dang sha za 'bum :
nub byang ma mo bye ba gnod sbyin khri :
ro kha ma gsum gsang ba'i mngags gzhug mdzad :
bdud btsan klu gsum dgra la jag par chas :
stobs ldan gtum drag bskal pa'i me rlung bzhin :
rgyal ba'i sku gsung thugs kyis byin brlabs shing :
ye shes lnga yi dbang dang ldan par gyur :
oM AHhU~M:
oM hU~M trAM hrIHAHa b+hi Shiny+tsa hU~M:
hU~M:
chos dbyings dur khrod me ri 'bar :
gnas yul chos 'khor thams cad nas :
ye shes mgon po lcam dral dang :
las kyi mgon po 'khor dang bcas :
dregs pa'i mgon po ma mo'i tshogs :
bstan srung thams cad spyan 'dren na :
myur ba nyid du gshegs su gsol :
badzra sa ma ya dza :
e A ral+li hriM hriM dza :
hU~M:
dur khrod gnas mchog dam pa 'dir :
dgyes pa'i gdan la bzhugs nas kyang :
sngon tshe rgyal ba'i spyan snga ru :
khas blangs dam las ma 'da' zhig :
dzaHhU~M baM ho :
sa ma ya tiSh+Than+tu :
oM badzra sa ma ya ha na ha na hU~M phaT:
hU~M:
rngam brjid rol pa drag po'i pho brang du :
khrag gi char 'beb dug chu'i rba klong 'khrugs :
dbang po'i tshogs bkram gsur chen sprin ltar gtibs :
bskal pa'i me 'bar mkhris pa'i dri chab dang :
gti mug sha yi gtor ma ri ltar brtsegs :
'dod chags khrag gi rgya mtsho chen po bskyil :
zhe sdang rus pa don snying phung por spungs :
rtsa brgyad stong sbyar bdud rtsi sman dang sbyar :
rkang chen dung dang thod rnga 'brug ltar ldir :
gzung 'dzin dgra bgegs 'od gsal klong du bsgral :
bde chen mnyam sbyor byang chub sems kyi sprin :
gnyis med mnyam par rtogs pa'i mchod pa 'bul :
thugs dam bskangs nas dgra bgegs myur du sgrol :
oM ma hA ar+g+haM pA d+yaM puSh+pe d+hU pe A lo ke gan+d+he nai bid+ya shab+da pany+tsa rak+ta ba liM ta ma traM ru tra mA ra ya bo d+hi tsit+ta ma hA su kha d+harma d+hA tu pU dza ho :
hU~M:
dbyings las rol pa ye shes ma mgon tshogs :
thugs rje'i sku sprul las mgon lcam dral dang :
bstan srung dregs pa'i mgon po mthu stobs can :
dam can rgya mtsho'i tshogs la phyag 'tshal bstod :
ting 'dzin rtse gcig dzapa? bzlas ni :
oM ma hA kA lA ya shA sa na u pa hA ri Ni :
e Sha a pash+tsi ma kA lo a yaM i daM rat+na tra yA ya :
a pa kA ri NaM ya di pra ti dz+nyA sma ra si ta dA:
i daM duSh+TAn kha kha khA hi khA hi :
mA ra mA ra :
gr-ih+Na gr-ih+Na :
ban+d+ha ban+d+ha :
ha na ha na :
da ha da ha :
pa tsa pa tsa :
di na me ke na hU~M phaT hU~M:
thog ltar bzla zhing gtor ma 'bul :
hU~M:
bla ma mgon po dbyer med pa :
thugs rje brtse bas dgongs su gsol :
nyams chag 'gal 'khrul ci mchis pa :
'gyod pas bshags so dag par mdzod :
yig brgya bzlas shing mnyam par bzhag :
sa ma ya :[ \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88]   brag ri brtsegs pa lta bu'i yi ge
/bla ma ye shes mgon por 'dud :
de nas sgrub pa'i rim pa ni :
dur khrod gtsug lag khang sogs la :
stegs bu gru gsum brtsegs pa'i khar :
dur khrod sa snas dkyil 'khor bri :
sku gzugs 'bur ram bris pa dang :
srog sngags 'khor lor bkod pa bcas :
gri snying bla rdo phyag mtshan dang :
mtshan ldan thod pa bcud kyis bkang :
'phyar ba'i dar chen sman rag gtor :
mchod pa rgyan rnams rgyas par bsham :
ting 'dzin gsal bar bsgoms nas su :
bla ma'i sku yi 'od zer gyis :
bdag gi dam tshig nyams chag sbyangs :
dam can khros pa zhi bar mdzad :
oM ma hA gu ru oM shAn+tiM ku ru swA hA:
bde gshegs sku las 'od 'phros pas :
dam can rnams kyi mthu rtsal skyed :
oM hU~M trAM hrIHAHb+h+rU~M puSh+TiM ku ru swA hA:
yi dam rnams kyi sku las 'od :
'phros pas dam can dbang du byas :
oM shrI he ru ka hrIHba shaM ku ru ho :
ye shes las byed ma mgon gyi :
sku las 'od 'phros phrin las sgrub :
oM ma hA kA la e ka dzA Ti gu Na hr-i da hU~M phaT:
oM karma ma hA kA la trag rak+sha hU~M b+h+yo :
oM badzra tsaN+Da sarba duSh+TAn ma ma ru lu e dzaHb+h+yo :
bar ma chod par thog ltar bzla :
phrin las thams cad myur du 'grub :
sa ma ya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88]   me ri mched pa lta bu'i yi ge
/\u0f88\u0f88\u0f88[ \u0f88\u0f88\u0f88\u0f88\u0f88]   thog ser 'tshubs pa lta bu'i yi ge
/bla ma ye shes mgon por 'dud :
las sbyor bstan srung phrin las ni :
las kyi dkyil 'khor bzhengs nas su :
lho nub tu ni gsad khang bya :
dgra bgegs zag rdzas nya bo bcas :
ting 'dzin gsal bar bsgoms nas su :
rang gi thugs ka'i 'od zer ni :
ye shes mgon po'i thugs kar phog :
las kyi mgon po thams cad bskul :
dregs pa'i mgon po rnams la phog :
thams cad zhe sdang cher 'khrugs nas :
sku las sprul pa'i pho nya ni :
mthing nag mi bzad khro gtum can :
lcags kyu zhags pa thogs pa yis :
dgra bgegs rang dbang med par bkug :
gzugs byang la ni bstim par bsam :
'bod rbad gsad gsum sngags rnams bzlas :
las mgon 'jigs su rung ba yis :
gri gug dkar nag mtshams su brgyab :
thun char phab pas bsad par bsam :
tshe bsod mthu nus 'od zer bsdu :
rnam shes a yig dbyings su spar :
dgra bgegs bsgral pa'i phung po de :
ling+ga brgya rtsa ming rus bcas :
drag po'i hom brtsegs me sbar la :
me phung hom gzar 'dzin pa yi :
dmar nag me yi lha bsgoms la :
oM ag+ni rA dza dgra bgegs dz+wa la raM:
zhun chen khrag dang sbyar te 'bul :
'bar ba'i dbus su khrom tshogs su :
ma mgon lcam dral 'khor bcas bskyed :
drag sngags bzla zhing brgya rtsa bsreg :
me lha zor gyi lha la bstim :
thal ba dang bcas zor du 'phang :
'bod rbad byas la gsad pas bsgral :
grangs dang mnyam pa'i dgra bgegs 'chi :
gsad pa las kyi mthar thug go :
hU~M:
ye shes mgon po lcam dral dang :
las kyi mgon po ma mo'i tshogs :
dregs pa'i mgon po 'khor dang bcas :
dgra bgegs byad ma lha srung dang :
tshe bsod mthu nus lus srog sregs :
lhag ma med par da lta bzhes :
dgra bgegs bsregs pa'i thal ba mnan :
hU~M:
rim pa dgu yi sa 'og nas :
gshin rje'i mgon po 'chi bdag rnams :
za skal dgra bgegs khyod la gtad :
nam yang steng du ma gtang zhig :
de ltar las kyi rjes bsdu'o :
sa ma ya :[ \u0f88\u0f88\u0f88\u0f88\u0f88\u0f88]   gri gug phyag mtshan lta bu'i yi ge
/\u0f88\u0f88\u0f88
bla ma ye shes mgon por 'dud :
bsnyen sgrub 'dod pa'i gang zag la :
gtor ma'i dbang bskur sbyin pa ni :
gtor chen sku gsung thugs rten bsham :
zhwa nag gos nag chas su zhugs :
gtor ma lha ru bsgoms nas kyang :
thod rnga rkang gling drag sngags ldir :
yengs med lta ba'i ngang du bzhag :
slob mas mtshon cha'i yon 'bul la :
bla ma mgon po dbyer med kyis :
bdag la brtse bar dgongs nas kyang :
bdag la byin gyis brlab pa dang :
sku gsung thugs kyi rjes gnang stsol :
slob ma mgon po'i skur bsgoms nas :
de yang mthing nag gri thod 'dzin :
gtor ma lha yi gnas gsum nas :
sku gsung thugs kyi 'od zer 'phros :
slob ma la ni thim par bsam :
hU~M:
ye shes mgon po lcam dral gyis :
sku gsung thugs kyi dbang bskur zhing :
las kyi ma mgon 'khor bcas kyis :
mthu dang nus pa'i dngos grub stsol :
dregs pa rnams kyis grogs mdzod cig :
kA ya wA ka tsit+ta a b+hi Shiny+tsa hU~M:
sngags bzla spros med don la gnas :
thun mong min la lha bstim zhing :
dam tshig khas blangs gtang rag phul :
rjes kyi bya ba spyi ltar bya :
sku gsung thugs sgom rjes su gnang :
bsnyen sgrub las la dbang ba 'o :
e ma ho :
de ltar ma mgon sgrub pa 'di :
ma 'ongs nga yi rjes 'jug pa :
rdo rje snying po'i bstan 'dzin pa'i :
skyes bu mtha' nas mtha' ru 'byung :
bshad dang sgrub pa'i sde mang po :
chos 'khor chen po du ma 'byung :
bar chad dgra bgegs 'dul ba dang :
bstan pa srung thabs 'di nyid zab :
kun gyis yal bar ma dor cig :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88]   mtshon cha brag ri lta bu'i yi ge
/gter rgya :
sbas rgya :
zab rgya :
sprul pa'i gter chen mchog gyur gling pas rong rme dkar mo stag tshang gi gu ru'i gsang phug gong ma'i g.yas gdong nas spyan drangs pa'i mchong shog brda'i yig rigs mi 'dra ba drug las /
phrin las 'gro 'dul dbang gi gnas mchog ri bo dbang zhu'i snying po zla gam dbang chen phug tu gtan la phab pa'i yi ge pa ni pad+ma gar dbang blo gros mtha' yas kyis bgyis pa dge legs 'phel ///
/
