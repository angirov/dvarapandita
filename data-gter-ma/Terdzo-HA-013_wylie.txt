zhang blon sde dgu'i gtor bsngos bzhugs so //
na mo gu ru bai DUr+ya pra b+ha rA dza ya /
'dir tshe'i rig byed pa gang zhig zhang blon sde dgu'i gtor bsngo rgyun khyer bya bar 'dod na /
lcags sam rat+na'i snod gang rung du /
'bru sman gyi bshos bu zur gsum gcig la chung ba brgyad kyis bskor ba mtha' mtheb kyu dang bcas pa dkar dmar gyis brgyan pa'i mdun du /
sman raka dang mchod pa bshams /
skyabs sems bya /
rang nyid skad cig gis dpa' bo rta mgrin du gsal bar gyur /
rang gi thugs ka'i 'od 'phros mchod rdzas la //
phog pas nyes skyon sbyangs te mchod pa dang //
sman raka gtor ma 'dod yon zag med rdzas //
ye shes bdud rtsis stong khams gang bar gyur //
oM badzra ar+g+haM sogs nas shab+da pany+tsa a mr-ita ma hA rak+ta ma hA ba liM ta oM AHhU~M hrIHTha /
lan gsum bya /
rang gi thugs 'od phyogs bcur spros pa yis //
sman gyi srung ma zhang blon sde dgu dang //
sprul pa yang sprul 'khor dang bcas pa rnams //
rang rang gnas nas spyan drangs mdun gyi mkhar //
sprin bzhin 'khrigs nas dgyes shing brtan par bzhugs //
oM badzra ar+g+haM sogs nas shab+da pU dza pra tIts+tsha ye swA hA/
mgron gyi ljags rnams rdo rje'i sbu gu can //
gtor mar zug pas bcud drangs dgyes tshims gyur //
oM AHhU~M/
oM ma hA kA la yak+sha badzra tsit+ta /
e ka tsA ti ma ma ru lu baM/
ke ta ke ta rA hu /
DA ki nI tsit+ta rak+ta /
yak+sha tsit+ta ma hA rU tra /
badzra sA d+hu sa ma ya /
rak+sha rak+ta rA dza /
dun+ti tsit+ta ka la tri shaM rbad b+h+yoH
ging ka ra hab hab sa ma ya dzaHdzaHhriM hriM/
ma hA ba liM ta a mr-ita rak+ta kha kha khA hi khA hi /
ces gsum mam bdun nyer gcig skabs bstun brjod rjes /
hoH
zhang blon 'bar ba rdo rje bdud 'dul dang //
sngags srung ral gcig khyab 'jug rA hu la /
mkha' 'gro lce spyang gnod sbyin shan pa dmar //
rdor legs srin po dgra dur 'jigs byed che //
shan+ti ro zan srog bdag hab se bcas //
sprul pa yang sprul sman gyi srung ma'i tshogs //
'khor bcas sman raka gtor ma dgyes rol la //
sman gyi bla ma'i bka' dang bstan pa srungs //
rnal 'byor bdag gis gnas skabs mthar thug gi
/'gal rkyen kun sol tshe dpal 'byor pa spel //
'gro ba'i nyes gsum duHkha gzhil ba la //
lus ngag yid rdzas mthun nus phun tshogs shing //
bsam pa'i don kun 'bad med 'grub par mdzod //
ces dang /
yig brgya brjod /
badzra mus gshegs gsol /
bkra shis bsngo smon yang bya'o //
zhes pa'ang gso ba rig pa'i gnas sogs la blo gros kyi lang tsho dar drags pa /
bla'i sman pa dkon mchog gzhan phan gyi nyer mkhor /
'bri gung pa dkon mchog phrin las bzang pos sbyar ba dge /

//
