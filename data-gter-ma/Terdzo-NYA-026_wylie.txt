dam chos sprul sku snying thig las /
'dzab bskul byin rlabs sprin 'phro bsnyen sgrub las gsum gyi dmigs rim 'khrul 'khor gyi gyer sgom bzhugs so //
gu ru pad+ma sid+d+hi hU~M hrI:
'pho med rnam dag 'od gsal rdo rje'i gzhir :
snang srid dag pa rab 'byams ye gsal klong :
rang rig bla ma 'od 'bar thod phreng rtsal :
dbyings rig rang rtsal snang srid rtsa gsum lha :
dbyibs med shig shig srid zhi 'od kyi skur :
rtsa gnas dpa' bo rig 'dzin lam mer gsal :
rlung khams ma tshogs DA ki bde gar 'khyug :
thig ler bla med yang gsang lha tshogs dang :
ba spu 'od gsal dam can pho mo bcas :
bla med rig 'dzin rol pa'i lha tshogs kun :
dgyes bskor 'dzum ldan grags stong 'dzab sngags sgrog :
spros pas rgyud bskul bsdus pas don gnyis 'grub :
'pho med sku bzhi'i rdo rje 'dir 'grub shog :
a :
bdag nyid pad+ma 'od 'bar du gsal ba'i spyi gtsug 'ja' zer 'od phung 'khrigs pa'i klong du :
bla ma kun bzang yab yum du gsal ba :
rang gi snying gar pad dkar zla ba'i steng du :
gser gyi rdo rje rtse lnga pa'i lte bar khong seng gi dbus su :
yi ge hU~M dkar gsal gyi mtha' skor du sngags kyi phreng bas bskor bar gyur :
yengs med gsol 'debs tshul du 'dzab 'di bzla :
oM ma hA gu ru sarba sid+d+hi hU~M:
sgrub pa ni /
bdag nyid sangs rgyas kun 'dus ma hA gu rur gsal ba'i snying gar 'od lnga'i klong du :
bla ma kun bzang yab yum gyi thugs kar zla ba'i steng du :
gser gyi rdo rje rtse lnga pa'i lte bar hU~M yig dkar gsal gyi mtha' mar sngags kyi phreng bas bskor bar gyur :
oM AHhU~M badzra gu ru pad+ma sid+d+hi hU~M:
las sbyor bla ma rang gsal gdab :
lte bar nyi zla kha sbyor 'od lnga'i klong du :
hrIHma kha sbyor gyi mtha' mar sngags kyi phreng bas bskor bar gyur :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M AH
de nas hU~M sgrub ni /
ye yin ngang rdzogs 'khor 'das rang gi sems :
ka dag gza' gtad bral bar rang rig hU~M hU~M hU~M:
drin can bla ma dran tsa na :
mos gus gdung ba drag pos hU~M gcig 'dren :
skye 'gag spros bral bla ma rang rig hU~M hU~M hU~M:
yi dam lha tshogs dran tsa na :
dngos grub chen po'i hU~M gcig 'dren :
snang srid kun 'od skur shigs se shig :
'ub chub blo 'das rang rig yi dam hU~M hU~M hU~M:
ma tshogs d+hA ki dran tsa na :
bar chad kun sel hU~M gcig 'dren :
ye gsal d+hA ki thod rol rang rig hU~M hU~M hU~M:
dpal nye mgon lcam dral dran tsa na :
phrin las kun sgrub hU~M gcig 'dren :
ma rtogs 'gyu byed lha srin dregs pa'i tshogs :
rang rtogs gnyis med rtsal snang rang rig hU~M hU~M hU~M:
mched dang lcam dral dran tsa na :
shugs 'byung dag snang chen po'i hU~M gcig 'dren :
'gag med spang rtogs kun bral rang rig hU~M hU~M hU~M:
khams gsum dbang du sdud tsa na :
ma bcos cog gzhag rgyal po'i hU~M gcig 'dren :
bdag 'dzin ru dra'i bgegs tshogs dbyings su yal :
'pho med 'od sku'i dbyings klong rang rig hU~M hU~M hU~M:
snang srid zil gyis gnon tsa na :
sgrib bral zang thal chen po'i hU~M gcig 'dren :
srid zhi kun rdzogs lams se lam :
rig pa 'pho med sku thig shigs se shig :
yul dang yul can gnyis med rang grol rgyal ba'i zhing :
'khor 'das gnyis med rang rig skye med hU~M hU~M hU~M:
de nas tshe sgrub ni /
rang nyid pad+ma 'od 'bar du gsal ba'i thugs kar pad dkar zla ba'i steng du :
gser gyi rdo rje rtse lnga pa'i lte bar dwangs ma lnga ldan gyi dbus su :
hrIHyig dkar gsal gyi mtha' mar sngags kyi phreng bas bskor bar gyur :
oM AHhU~M badzra gu ru pad+ma sid+d+hi A yu She hU~M b+h+rU~M nr-i dza :
zhes kaHthog pa dam chos rgya mtsho o rgyan lung rig gis dzapa? dgongs gyer sgom zhig dgos zhes bskul ba'i ngor /
chos rgyal bdud 'dul gling pas dar rgyas chos sding pho brang yang dben du bkod pa dge'o //
ji srid 'khor ba'i 'jig rten ma stongs bar //
de srid dam pa'i chos 'di ma rdzogs so //

//
