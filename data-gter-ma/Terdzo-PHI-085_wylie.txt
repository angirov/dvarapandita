@#:
thugs sgrub kyi las tshogs rin chen khang bu'i skor las :
ser srung gnam lcags gur khang bzhugs so :
lha btsun gyi dpe bka' rgya dam pa'o :
\u0f88\u0f88\u0f88
bdag 'dra pad+ma 'byung gnas kyis :
snyigs dus 'gro ba skyob pa'i phyir :
dus gsum rgyal ba'i bka' bgros ltar :
sin+d+hu rgya mtsho'i mtsho gling du :
sprul pa'i sku ru brda yis 'ong :
rgya gar shar nub chu bzhin nyul :
mdo rgyud gdams pa'i mtha' rgya bcad :
khyad par dur khrod gnas brgyad du :
brtul zhugs spyod pa mang du bskyangs :
mkha' 'gro mang po'i zhal yang mthong :
gnad kyi gdams pa mang du gnang :
sngon gyi smon lam yod pa'i phyir :
de nas bod kyi yul du 'ong :
lha srin ma lus dam la btags :
bod yul chos kyis gang bar byas :
gter kha bye ba sa ya sbas :
thugs rje'i gdul bya rdzogs nas kyang :
srin yul gdul du 'gro kha ru :
chos rgyal gdung rgyud skyob pa'i phyir :
mdzod lnga 'dus pa'i zab gter sbas :
khyad par thugs sgrub cha rkyen du :
las tshogs rin chen khang bu sbas :
de las dbyar dus dngos gzhi'i dus :
ser ba thog ltar 'bab pa na :
ser srung gnam lcags gur khang 'di :
sa yi gter du sbas te bzhag :
las can gcig dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88 ]de la ser srung gdams skor ni :
rgyas dang bsdus dang shin tu bsdus :
bsam gyis mi khyab mang yod kyang :
kun gyi yang snying bcud dril ba :
khyad par gnam lcags gur khang yin :
'di la phyi nang gsang ba dang :
yang gsang gnad kyi srung thabs bzhi :
man ngag kha 'thor cha lag bcas :
spyi don lnga yis rdzogs par 'gyur :
lnga po tshang ba'i ser srung pas :
sgrub khang gcig la gzhi byas nas :
'dzam gling phyogs gcig bsrungs kyang thub :
!
dang po phyi ltar srung ba la :
spyi chings dgos chings gnyis su yod :
spyi chings gnad kyi man ngag bdun :
ri bo ra bar gzhug pa dang :
nam mkha' rgya yis gdab pa dang :
stod du gangs ltar bzhu ba dang :
ri rtsibs ser ba ra ltar 'ded :
ser rkang star ka phyed mar gshags :
ser sprin dgra la sgyogs ltar 'phang :
klung du ser ba me yis bzhu :
bdun po 'dzom na smros ci dgos :[ <!TCC Tibetan character 4,37 undefined in unicode!> ]dang po ser ba'i rta sdom pa :
ri bo ra bar gzhug pa ni :
thugs sgrub bsnyen pa'i rtags rdzogs nas :
seng ldeng skyer pa la sogs pa :
gdug pa'i shing la phur pa ni :
sor lnga yan chad 'chang gzung dang :
rgya mdud gnyis ldan dbal zur gsum :
ci sbom byas pa grangs tshad bcu :
dbal la sngags 'di bri bar bya :
A+o~M badzra kI li kI la ya bi ma la rA tsa ni :
ma hA kro ta ni :
bi dza kro ta ni b+han d+ha :
ha na ha na hU~M phaT:
ces pa dang :
gzhan yang shar gyi phur pa la :
A+o~M badzra pA Ni hU~M:
lhor rat+na dzig :
nub tu pad+ma dzig :
byang du karma dzig :
ces pa lnga po 'chang gzung bri :
gzhan rnams 'bru gsum tshar re bri :
dkyil 'khor dbus sam stegs bu'i khar :
nas bre gang la phur pa bcu :
phyogs mtshams steng 'og tshang bar gzug :
dbus dang phyogs bzhir phur pa lnga :
dbus ni rdo rje drag po rtsal :
phyogs bzhir mi bskyod rin 'byung dang :
snang mtha' don grub bzhir bsgoms la :
hU~M sgrub phur sngags bcas pa bzla :
nyungs dkar nyungs nag thal chen la :
A+o~M na mo b+ha ga bAn tsa na ya :
tsan d+ha ku ru ha ta ya :
sa ra sa ra :
su ru su ru :
sur+Ya nA ga sarba tra sha :
sa ma ha ra pany+tsa ni swA hA:
zhes pa brgya rtsa brgyad bzlas la :
thum bu phur pa'i mgul du btags :    dge slong gtsang ma'i chos gos dum bu dang /
grum pa'i spu tshom re yang btags so //
tshon skud sna lngas bcings la bzhag :
mi yi rtsib ma bcu dag la :
ting ting b+h+yo rA hu la rbad b+h+yo :
ting pa ta dgra bo mA ra ya yak+sha ma rbad b+h+yo :
sa ris su bcad pa'i tshun ser ba srungs shig :
ces pa bris la nas kyi steng :
phur pa'i bar bar dag tu gzug :
rtsib ma b+h+yo las keM rus kyi :
khro bo shin tu 'jigs par bsam :
rang nyid lhar gsal thugs ka nas :
'od 'phros de 'dra'i ye shes pa :
spyan drangs dgug bstim mang du bya :
sku gsung thugs su byin gyis brlab :
phur bu rtsib mar bcas pa rnams :
tshon skud sna lngas drwa bar sbrel :
de la gzungs thag btags la bzhag :
de nas ser thun bsgrub pa ni :
mchod rten byin rlabs can gyi sa :
bla ma'i gdung thal bdud rtsi la :
sa spyin sbyar ba'i ril bu ni :
phug ron sgo nga tsam gyi nang :
gong gi thun rdzas 'bru gsum tsam :
blugs la gsher thag chod par bskam :
de dang nyungs sogs thun bsres la :
rin chen snod bkang bzungs thag btags :
de nas sgrub pa bya ba ni :
de ltar rdzas rnams tshogs pa dang :
dben pa'i gnas su mtshams gcad la :
thugs sgrub gzhung las byung ba ltar :
sman rag gtor gsum la sogs pa'i :
sgrub rdzas tshang ma bsags byas la :
las byang gzhung bsrang ting 'dzin spar :
dang po rtsa ba'i sgrub pa la :
long skabs dang sbyar bsnyen kha gso :
yang na thun gyi stod la bzla :
de nas sgrub pa dngos gzhi ni :
phyogs bzhi'i phur pa rigs lnga dang :
mtshams sogs hU~M yig byung ba las :
las kyi khro bo sku mdog dmar :
zhal gcig phyag bzhi khro tshul rdzogs :
g.yas kyi dang po rlung gi ni :
'khor los ser sprin gtor bar byed :
g.yon gyi dang po me 'khor gyis :
ser ba sreg par byed pa la :
mtha' gnyis phur bu 'dril ba yis :
ser gdon ma lus tshar gcod cing :
sku smad gnam lcags phur bu ni :
lcags bsregs lta bur rno dbal can :
sku las ye shes me 'bar bsam :
rnga yab gling   spyan 'dren pa'i gnas /nas drag po rtsal :
khro bcu 'bar ba'i 'khor dang bcas :
spyan drangs   phur pa la bstim /bzhugs gsol phyag mchod 'bul :
bstod pa bzlas pa'i bar du bya :
gzungs thag bzung la   thun bstod la /hU~M sgrub mthar :
phur pa'i dbal sngags   A+o~M badzra kI li /stong tsho bzla :
de nas rtsib ma'i sngags   ting ting b+h+yo /sum brgya :
mjug tu ser thun la dmigs la :
ngag tu hU~M zhes brjod pa yis :
thun rnams hU~M gi yi ger gyur :
de la rdo rje rtse gsum pa :
me yi tshwa tshwa 'phro bar bsam :
gzungs thag blangs la rtsa sngags mthar :   hU~M sgrub /
A+o~M na mo b+ha ga bAn tsa na zhes pas /   ser ba sgos bcings sngags   na mo bud+d+ha ya zhes pa gtor zlog gi sngags /btags bzla :
sngags kyi 'od zer gzungs thag la :
'khril nas ser thun la thim pas :
thun las 'od zer phyogs bcur 'phros :
sangs rgyas byang sems khro tshogs mchod :
byin rlabs nus pa bkug la bstim :
mjug tu rtsa ba gsum dang ni :
chos skyong rnams la gtor tshogs 'bul :
'dod don phrin las drag tu bcol :
de ltar go rim ma nor bar :
zhag re thun bzhir bcad byas la :
zhag gsum lnga dang bdun du bsgrub :
de ltar sgrub pa thon pa dang :
phur pa rtsib ma'i snod du gzhug :
ser thun ras kyi sgye 'ur blug :
gces spras legs par tshags tshud bya :
gzungs thag btul la thun 'phang ba'i :
'ur rdo'i dkyil du btang bya ste :
tshon skud sna lnga'i 'ur rdo la :
mi lpags mthil la yugs skra'i 'jag :
tshad ldan legs par bcos pa gsag :
nyungs dkar la sogs sil bu'i thun :
thun rur blugs la lus la bcang :
mchod rten rnying pa'i sa sna la :
cho ga gzhung bzhin byas pa yi :
'jim pa bsres la tsha tshA gdab :
nang du byin rlabs can gyi rdzas :
gdung thal thun dang bcas pa dang :
ser zlog sngags rnams bris la gzhug :
phyi nas btsag dmar na bza' gsol :
rten 'brel mang bzlas rab gnas bya :
de yang ser tho'i grangs mthun gsag :
ser srung 'khor lo dpe chung bzhin :
bris la rab gnas byas pa yang :
tho dang grangs mnyam sngon nas gsag :
de nas ser tho gzug ran dus :
gang bsrung yul gyi phye phud sogs :
bsdus la lo chog rgyas par bca':
dkon mchog mchod cing chos skyong bskang :
yul lha gsol zhing bgegs rigs dang :
lan chags gdon la gtor ma sbyin :
lha 'dre spyi la gser skyems bskang :
bden pa brdar zhing phrin las bcol :
de nas sgrub pa'i rdzas khyer la :
shar nas brtsam ste tho rnams bskor :
'og tu ser rta gzhug pa'i ri :
sa brko ba la sa yi bdag :
lto 'phye brtag pa shin tu gces :
'di yi rgyab tu brkos pa na :
sngags pa rang nyid brlag par byed :
mgo la brkos na bu smad 'chi :
mjug mar brkos na rang nyid nyams :
lto bar brkos na don rnams 'grub :
'di yi gnas lugs bstan pa ni :
dpyid zla gsum la lhor bltas brko :
dbyar gsum nub la ston gsum byang :
dgun zla gsum la shar bltas brko :
zla ba re la lo 'gros re :
nur bas chos 'khor bskor ba yin :
lto 'phyes phyogs kyi phyed phyed gnon :
de yang dpyid zla ra ba la :
mgo bo nub stod spre 'ur gnas :
mjug ma shar stod stag gi steng :
de nas zhag de bzhin du /   re re nur gyin 'gro :
de ltar brtags la lto ba bru :
de ru g.yam sgrom legs bcas la :
ser srung 'khor lo nang du gzhug :
de steng phur pa rtsib ma rnams :
gyen du bslangs la gzhag par bya :
tsha tshA ser thun re dang ni :
gta' gtor kyu gu re yang gzhug :
de dag chus mi 'jig par bya :
steng du tho rnams legs brtsigs la :
phyogs bzhi'i tho bzhi rgyal po bzhir :
bskyed la dgug bstim gtor ma 'bul :
phyi mtshams bzhin du phrin las bcol :
ser ba'i thun dang sngags rgod chu :
rten 'brel bzlas la me tog gtor :
dmigs pa brtan pos rab gnas bya :
tho rnams gnam lcags ri rab la :
me lce 'bar ba bzhin du gyur :
lte bar rdo rje drag po rtsal :
khro bo bcu dang bcas pa rnams :
rang rang phyogs su bzhugs pas kyang :
ser ba srung ba'i las mdzad bsam :
rang rang phyogs kyi gnyer gtad bya :
de ltar gong du bstan pa ni :
A+o~M na mo b+ha ga bAn tsa /   gong bsnyen 'khyag rom 'gril dus bya :
sgrub pa ljong pa skye dus bya :   bsnyen sngags la a raM de sad :ces pa'i ser sprin bshigs sngags btags la bzla'o //
sgrub rdzas bsham pa /   las sbyor   na mo bud+d+ha ya /rjes nas ston pa rnams :
nam dgos dus su tshul bzhin bya :
des ni lha srin sde brgyad kyi :
nus pa gcig tu dril byas nas :
ser ba 'beb par brtsams na yang :
tho yi nang du 'da' mi srid :
tho phyir gangs ltar chags na yang :
tho nang snum du zhud de 'byung :
bden rdzun lag tu blangs pas gsal :
gdams zab 'di dang ldan pa na :
bod yul kun la tho bskor nas :
sngags pas gangs dkar ti se yi :
rtse nas ser ba bsrungs byas na :
bod yul ma lus bsrungs kyang thub :
ri bo ra bar gzhug pa yi :
ser tho gnad kyi gdams pa 'di :
'dra min gdams pa kun la 'phya :
gcig pus chog pa'i man ngag yin :
mang du mi spel gces par bcang :
sA mA yA:
rgya rgya rgya :[ <!TCC Tibetan character 4,37 undefined in unicode!> ]de nas dmigs pas bsrung ba ni :
nam mkha' rgya yis gdab pa ni :
nangs re bzhin du nam langs dus :
rang gi sgrub khang steng phyin la :
rang nyid lhar gsal gang bsrung ba'i :
nam mkha' 'khor lo rtsibs brgyad pa :
yul ljongs khyad par gur ltar phub :
rtsibs la bsnyen sngags   na mo b+ha ga bAn /yig 'bru rnams :   kha dog dmar po /
lte bar hrIHyig dmar po dang :
rtsibs mchan hU~M yig mang pos gtams :
kun kyang shin tu gsal bar bsgom :
sngags bzla phus gdab sdigs mdzub kyis :
dmigs rim bcad la bzhag par bya :
des ni mtha' bzhi dbus dang lnga :
zil gyis gnon pa'i gdams ngag ste :
dmigs pa gsal na 'di gcig pus :
yul ris ser ba nges par thub :
nangs re bzhin du ma chag bya :
sA mA yA:
rgya rgya rgya :
gzhan yang dmigs pa la brten nas :
stod ser gangs ltar bzhu ba ni :
rang nyid rdo rje drag por bsgom :
g.yas pa'i sdigs mdzub rtse mor ni :
hU~M yig dmar ser 'bar bar bsgom :
tho la 'khris la bsrung mtshams su :
sdigs mdzub gtad la bskor ba yis :
hU~M las hU~M yig grangs med 'phros :
ri bskyed hU~M gi phreng ba yis :
mgal me klad la bskor ba ltar :
dmar ser sgor re bskor bar bsam :
slar yang de las 'od zer 'phros :
de phyir mchod rten dkar po yis :
phreng ba rtsa brgyad lta bur bskor :
phreng ba gnyis kyi nang rol du :
ser ba'i 'jigs dang bral bar bsam :
des kyang nges par bsrung bar 'gyur :
sA mA yA:
rgya rgya rgya :[ <!TCC Tibetan character 4,37 undefined in unicode!> ]gzhan yang sngags dang ting 'dzin gyis :
ri rtsibs ser ba ra ltar 'jab :
gal te tho yi phyi rol tu :
ser rkang stobs cher zug nas kyang :
nang du 'jig gis dogs pa na :
rang nyid yi dam gsal bar bsgom :
ser sngags drag po bzla bya zhing :
ser ba ri bo bskyed pa la :
sdigs mdzub rtse la khyi bzhin khrid :
ser gzhug drag sngags phur kyis gdab :
myur por ra ltar bdas nas kyang :
la kha mthon po'i phyi la bsgral :
sngar bzhin mtshams gcod dmigs pa bya :
yang na ser sprin yul 'byin phyir :
sprin pa'i dkyil du sdigs mdzub gtad :
drag sngags bzlas pa'i phus btab pas :
bya tshogs 'ur rdos bdas pa ltar :
ser sprin yul gzhan 'bros par bsam :
skad cig nyid la ser rkang 'jig :
sA mA yA:
rgya rgya rgya :[ <!TCC Tibetan character 4,37 undefined in unicode!> ]gzhan yang ser sprin star ka ltar :
phyed mar gshags pa'i gdams pa 'di :
rang nyid skad cig de nyid las :
rdo rje drag po gnas gyur pas :
rang nyid rta mgrin sku mdog dmar :
rab 'jigs khro bo'i rgyan cha rdzogs :
g.yas pa me yi gri gug bsnams :
ser sprin rgya gram stabs su ni :
gshags par bsams la sdigs mdzub kyis :
ser sprin gshag pa'i phyag rgya bya :
dum bu dum bur 'thor bar bsam :
ser sprin gtan nas brlag byed pa'i :
drag sngags me yi spu gri 'di :
drag tu bzlas la phus kyis gdab :
A+o~M raM de sad :
spar me sad :
'brug thog sad :
sA mA yA:
b+h+yo b+h+yo :
a la la zlog zlog :
brag la b+h+yo b+h+yo :
chu la b+h+yo b+h+yo :
gnam gyi mthongs phye :
sprin gyi gos sol :
b+h+yo b+h+yo :
des ni ser sprin gang yin pa :
na bun rlung gis bskyod pa ltar :
'jig 'gyur 'di la the tshom med :
sA mA yA:
rgya rgya rgya :[ <!TCC Tibetan character 4,37 undefined in unicode!> ]gzhan yang ting 'dzin zab mo yis :
ser sprin dgra yul sgyogs ltar 'phang :
de yi gdams pa bstan pa ni :
rang nyid gong ltar rta mgrin du :
bsgoms pa'i phyag g.yas sdigs mdzub rtser :
gtor byed yi ge yaM gcig bsgom :
yi ge rlung gis bskyod   sa las rlung gi dkyil 'khor /gzhu'i dbyibs :
mchog mar rlung gi ba dan can :
stong gsum g.yo ba'i rlung nag 'tshubs :
rlung gi dkyil 'khor nam mkha' ru :
ser sprin 'og tu song ba las :
rlung gis steng nas drag tu bskyod :
dgra yi yul du 'phang par bsam :
de ni ser sprin dgra yul du :
chags nas ser ba'i bskal pa 'bab :
rang yul bsrung ba'i mchog tu 'gyur :
de ltar gdams pa bca' ba la :
ser sprin ngos 'dzin mchog tu gces :
nam mkha' har gyis sangs pa nas :
nyi ma ri rtser shar ba'i bar :
sprin pa'i pra rtags brtag par bya :
shar phyogs mkha' la sprin pa ni :
dkar po rta 'dra byung ba na :
lha yi ser ba gtong ba'i rtags :
nag po g.yag 'dra byung na bdud :
sprin pa dmar la 'khrugs na btsan :
'khrug cing sna tshogs gzugs ni klu :
nyi ma dmar mor ma mo'i ser :
sprin dkar lug tshil shul 'dra na :
sa bdag dgu bskor ser ba 'bab :
de ltar sprin rtags gang byung yang :
drag sngags mang du bzlas pa yi :
sngags chu sprin par gtor byas pas :
snga dro sprin rtags gang log kyang :
phyi dro dgra ru ldang mi nus :
khyad par thun mong ma yin pa :
ser ba'i brtag thabs 'gyur med lnga :
ting khams bdud mo 'khun na   'brug byung na /'bab :
mi 'khun   ma byung na mi 'bab /ser ba 'byung mi 'gyur :
gnam gyi khyi dgu za na   snga dro 'brug byung na /'bab :
gza' yi rkang pa brkyangs na   tho rangs dang nam langs pa la sprin nag byung na /'bab :
klu yi kha rlangs 'thul na   nam langs la smug pa ri'i rked la nag por byung na /'bab :
bar gyi the'u rang rgyu na   rlung gi rgyun log sprin bya spu gtor ba 'dra na /'bab :
snga dro sprin dmar me 'dra ba :
nag por gyur na gza' ser 'ong :
bdud dang bsdongs na nyi phyed na :
nyi ma snga dro rlung dmar langs :
'brug med rkun bu'i tshul du 'bab :
de ltar sprin rtags brtag pa gces :
sA mA yA:
rgya rgya rgya :[ <!TCC Tibetan character 4,37 undefined in unicode!> ]gzhan yang zab mo'i gdams pa yis :
klung du ser ba bzhu ba ni :
rang dang dbus kyi rta phur de :
rta mgrin yi dam gang yin bsgom :
sku las ye shes me dpung 'bar :
yul de me yis gang ba yis :
ser ba ser bdag ser sprin rnams :
bsregs nas gar song med par bsam :
sngags bzlas phus kyis gdab par bya :
des ni cung zad 'bab na yang :
chu ru zhu bas gnod mi nus :
ser ba spyi chings gdams pa'i skor :
yongs su rdzogs pa'i gdams pa'o :
sA mA yA:
rgya rgya rgya :[ <!TCC Tibetan character 4,37 undefined in unicode!> ]de ltar legs par bsrungs byas pas :
lo tog 'jig pa'i 'phrang las thar :
btsas ma chod par gyur pa na :
srung rdzas bsdu ba shin tu gces :
ma bsdus lha 'dre drag po yi :
'gyu srang bcad pa'i nyes pa yis :
ser srung nges par phung bar 'gyur :
de phyir phyogs mtshams phur bu dang :
srung rdzas phyungs la shul dag du :
sman dang 'bru spos ci 'byor dgang :
dam rdzas rten mchod gral la bzhag :
gser skyems phud dang gtor ma yis :
ye shes lha dang chos skyong dang :
yul bdag sogs la gtang rag mchod :
phyis su yul de bsrung dgos na :
sgrub rdzas ye shes gshegs mi bya :
mi bsrung ye shes sems dpa' gshegs :
dam tshig sems dpa'i mchod rten la :
dben sar bzhugs gsol gces spras bya :
yon bdag rnams kyis ser srung la :
mchod cing gtang rag dga' ston bya :
yon mchod dam tshig ma nyams bsrung :
ser srung rdo rje'i gur khang las :
spyi chings mjug gi las rim yin :
sA mA yA:
rgya rgya rgya :[ <!TCC Tibetan character 4,37 undefined in unicode!> ]de nas grong khyer gcig sogs la :
ser lam drag po zug pa na :
sgos chings gnam lcags sgo mo yin :
ser ba'i 'gyu srang gcad thabs bshad :
de la thun mong gdams pa dang :
thun mong ma yin gnyis su yod :
dang po thun mong gdams pa ni :
skyabs sems bsnyen sgrub la sogs pa :
gong gi sngon 'gro ldan pa yis :
lcags zangs seng ldeng phur bu gsum :
gang rnyed gcig la gsang sngags 'di :
'bum du bzlas la phur pa de :
ser lam gang yod sa ru btab :
steng du tho brtsig dam gnas bya :
tho dang phur bu ma zhig bar :
ser lam nges par chod par 'gyur :
sngags ni bsnyen sngags kho na yin :
'di la the tshom yod ma yin :
sA mA yA:
rgya rgya rgya :
las sbyor dang ser ba sgos chings kyi sngags ni 'di'o :
na mo bud+d+ha ya :
na mo d+harmA ya :
na maHsang+g+hA ya :
na mo b+ha ga wa ti shAkya mu na ye :
kying kying suM pa ta :
suM pa ta :
nA ga ta nA ga ta :
nA ga nA ga :
nA ga chuM nA ga chuM:
nA ga yo ger sad :
phur tir sad :
pra mun ni sad :
raM raM sad :
phur phur sad :
nag po shu shu tsan tra ka ru sad :
d+he ba rA tsa phaT:
ya ma sha ru phaT:
nA ga rA tsa phaT:
ga ta ga ta phaT:
ri bo kun ta ka ru na phaT:
ser ba gdong zlog bya ba'i dus :
ting 'dzin dang bcas las la sbyar :
na bun rlung gis bdas 'drar 'gro :[ \u0f80]atsha :[ <!TCC Tibetan character 4,37 undefined in unicode!> ]thun mong ma yin sgos chings ni :
ser lam cis kyang ma chod na :
sha ba yu mo'i thod pa ru :
dpral bar rdo rje rgya gram bri :
thod skor sa ra sa ri bri :
'gram pa g.yas g.yon gnyis po la :
skyang mo skyang mo shing dkar po shing dkar po ro shing ro shing dkar chad dkar chad phaT:
su zhes pa bri :
klad khung steng gi thad kar ni :
shing phur shing phur spyang ring ma b+h+yo :
ha ha ha d+ho ha ta rta 'grim ri la 'grim chu la 'grim ku ru ma 'grim ba ra ku shu luM:
kha ra ku thu luM:
sA mA yA:
zhu zhu zhu ya zhu ya :
raM raM ruM ruM:
'brug mo sgra chog :
klog mo lce chod :
ces bri :
nang du gzhug pa'i 'khor lo ni :
mu khyud rim pa lnga ru bskor :
lte ba'i mu khyud nang dag tu :
dbus su A+o~M bri mtha' skor du :
A+o~M na mo b+ha ga ba te shAkya mu ni rA tsA ya :
b+h+yo b+h+yo nA ga ya king king a pa :
mu pa tsan d+ha g+ha ru ya :
ha ya grI wa su ra du t+ya b+ha ga bAn d+ha swA hA:
zhes pa yig mgo phyir bstan bri :
lte ba'i phyi rim rgya gram bri :
dbus rwa bzhi la sa bon ni :
kha hri b+h+yo hU~M bri bar bya :
rwa yi mtshams bzhir las kyi sngags :
A+o~M badzra kI li kI la ya :
bi ma la rA tsa ni :
ma hA kro ta ni :
bi dza kro ta ni :
b+han d+ha :
ha na ha na :
hU~M phaT:
ces pa dang :
ting ting b+h+yoHrA hu la rbad b+h+yo :
ting pa ta dgra bo mA ra ya :
mag sha la rbad b+h+yo :
zhes pa ri mos spel ba bri :
de yi phyi rim mu khyud la :
a ka ni ba la pag sha :
bi ka la shag pu sa ni rbad nan :
zlog cig b+h+yo :
khroM b+h+yo :
shag su tra khroM b+h+yo :
A+o~M mu shi ti tsi ti ka swA hA:
A+o~M a tri ni sa la pa sha ru pi ka :
pa sha sa pa ti rbad nan zlog b+h+yo khroM b+h+yo khroM b+h+yo :
khraM b+h+yo :
shag su tra khraM b+h+yo :
zhes yig mgo nang bstan bri :
de yi phyi rim mu khyud la :
ser ba'i rkang chogs :
gnam lcags kyi thog choms :
rlung gi ngar sod :
sprin gyi dpung shigs :
klog gi lce chod :
'brug gi sgra chogs :
srung ba'i sbyor ba byas pa'i tho nang 'di tshun du lha srin sde brgyad kyi ser ba thams cad rak+Sha rak+Sha :
zhes pa bri :
de'i phyir rdo rje'i phreng ba dang :
de'i phyir me ri'i rwa bas bskor :
rnyed na yungs dkar g.yer ma dang :
ba lu'i lo ma skyer bar shun :
a mr-ita dang dkar gsum dang :
mngar gsum dza ti tsan+dan dang :
bzang drug sman sna gang 'dzom rnams :
btags la ril bu sran ma tsam :
bsgril la de dang lhan cig tu :
'khor lo rab gnas legs par byas :
tshon skud bcings la sha thod gzhug :
ma rnyed 'khor lo bcug pas thub :
klad khung yugs mo'i zhabs mas brdzang :
'dag pas bkag la rgya yis gdab :
zhabs la re ba nag pos gril :
tshon skud sna lngas byad du gzhug :
de nas gang yin sar khyer la :
nye 'khor gzhi bdag gser skyems mchod :
bden pa brdar la lto 'phye brtag :
gru gsum dong brus g.yam sgrom bca':
nang du sha thod gal rgyar bskyil :
ser ba yong phyogs kha gtad bcug :
de steng khyi thod kha sbubs bzhag :
nges par ser 'beb dmigs yod na :
sha khyi gnyis kyi thod pa'i bar :
ser 'beb ngag gnan tshul bzhin gzhug :
de steng rang 'thag chag ros mnan :
se ba'i gzhu la skyer pa'i mda':
'ug sgro mde'u rtse dug gis byug :
gzhu rgyud glang dmar mjug mas bya :
bkang la thod par rdeg pa'i tshul :
bcas te dong gi gra gcig bzhag :
de steng dur khrod g.yam pa la :
rdo rje rgya gram bris pa yis :
dong kha bcad la sa yis g.yogs :
'thas par bcags la tho yis brtsig :
rol mo bro brdung dmod bcol bya :
de ltar bca' gzhi rdzogs pa na :
ser ba'i 'gyu srang chod pa dang :
sa rgod thul bar the tshom med :
shin tu zab pa'i gdams pa 'di :
skal ldan las can re re las :
kun gyi spyod yul ma yin phyir :
snying dang mig las gces par 'chang :
sA mA yA:
rgya rgya rgya :
gzhan yang ser lam gcad pa ni :
gong gi rdzas dang bca' gzhi rnams :
sngags pas grub par ma gyur na :
zab bsdus gnad kyi gdams pa bstan :
shin tu gtsang ba'i shog bu la :
'khor lo mu khyud gsum du bskor :
lte ba phyogs bzhi dbus dang lnga :
laM lnga raM lnga zung du bri :
de yi phyi rim rtsibs bzhi la :
shar du /   myu sha la rdo snying la dza :
lhor /   pra ma rag sha rag sha nA ga nA ga :
nub tu /   snying kha rag nan snying la kha rag ma dun b+h+yo :
byang du /   sha ma la de snying dza :
tsa pa la de snying dza nan :
ces pa bri :
rtsibs mchan bzhi po la :
ma ri ya ri :
zhes bri :
mu khyud phyi la rten 'brel zhabs :
ser ba lam nan :
satwaM b+ha ya nan :
ser ba mA ra ya zlog :
ces bris rab gnas legs byas la :
me la bsregs pa'i tsha tshAr gzhug :
zhabs bsdam slar yang rab gnas bya :
ser lam yod pa'i tho nang du :
ting 'dzin ngar bskyed drag sngags bzla :
ser ba'i 'gyu lam bcad par bsam :
de ltar byas pas nges par thub :
the tshom som nyi yod ma yin :
sA mA yA:
rgya rgya rgya :
de ltar spyi chings sgos chings gnyis kyi ser ba phyi ltar srung ba'i gdams pa cha lag dang bcas pa rdzogs so :
sA mA yA:[ <!TCC Tibetan character 4,37 undefined in unicode!> ]nang srung man ngag skor zab par gdams pa :
da ni thog ser drag po dag :
nang ltar srung ba'i gdams pa bshad :
de la 'khor los srung ba dang :
byang bus srung ba rnam pa gnyis :
dang po 'khor los srung ba ni :
thugs sgrub bsnyen pa'i rtags mthong nas :
phyi srung chen mo ma grub na :
shing leb bam ni g.yam pa la :
drag po sngags kyi sbyor ba 'di :
dug sbrul 'khyil ba lta bur bri :
yul ljongs che na mang du bri :
grong yul chung na nyung bas chog :
grong ngam 'ong kha'i dbus dag tu :
sngags pa rang gi gong lha'i rtser :
dbyug pa la bskyon yig 'bru rnams :
gnam la bstan te bzhag pas thub :
yang na 'phrul 'khor byang bur gzhug :
'khor phyogs ma log bskor ba na :
bzlas brjod rlung gis byed pas thub :
kun la rab gnas mchog tu gces :
sngags ni 'di'o :
a ka ni sa la ba sha tsam pag :
la sha pu pa ni rbad nan :
zlog cig b+h+yo :
khraM b+h+yo sha sa su tra khraM b+h+yo :
A+o~M bur shi ta :
tsu ro g+ha swA hA:
A+o~M a tri ni sa la sha su su ko la shad :
su pa rdo nan :
zlog b+h+yo khraM b+h+yo :
shag su tra khraM b+h+yo :
yul 'dir lha srin sde brgyad kyi ser ba rak+Sha :
khyad par ser bdag 'byung po thams cad kyis gtong ba'i thog ser thams cad srungs shig :
ces pa bri nas bskor gzug :
gzhan yang shing ngam g.yam pa la :
gong gi drag sngags sham bu ru :
rgyal po'i ser ba zlog :
ma mo'i\u0f8e
bdud kyi\u0f8e
btsan gyi\u0f8e
gshin rje'i\u0f8e
gza'i\u0f8e
klu'i\u0f8e
dmu'i\u0f8e
phywa'i\u0f8e
lha'i\u0f8e
sman gyi\u0f8e
spyir dregs pa can bco brgyad kyi ser ba zlog cig :
sgos lha ma srin sde brgyad kyi\u0f8e
yang sgos pho rgyud kyi\u0f8e
khyad par mo rgyud kyi\u0f8e
drag po klu bdud kyi ser ba zlog bya ba bri :
chus mi 'jig pa'i sbyor ba bya :
yul de'i phu dang mda' gnyis su tho re brtsegs la nang du gzhug :
rtsa ba gsum la gtor ma 'bul :
yul lha lha 'dre phud kyis mchod :
bden pa brdar la phrin las bcol :
'di ni bcas chog dam pa yin :[ <!TCC Tibetan character 4,37 undefined in unicode!> ]khyad par byang bus srung ba ni :
shing gi byang bu mang du bya :
drag sngags 'di dag re re bri :
A+o~M ka ka b+hi b+han+d+ha ya b+han+d+ha ya hU~M phaT:
na mo rat+na tra yA ya :
shAn+ta badzra pA Ni ma hA yak+Sha se nA na hU~M phaT:
A+o~M a ka ni b+han+d+ha stags ne ha na hU~M phaT:
A+o~M na a ra sre si hU~M phaT:
khar kha khar kha ya hU~M phaT:
A+o~M hU~M phaT ma hA sA ma yak+Sha kro d+ha d+he b+hur me b+hur b+hur g+huM b+hur g+huM hU~M phaT:
ces pa bris la rab gnas bya :
yul de'i phyogs mtshams brgyad po ru :
tho re brtsegs la byang bu re :
btags sam yang na nang du sba :
tho rnams khro bo bcur gyur nas :
ser ba srung zhing zlog par bsam :
ser bdag 'byung po bcu gsum la :
gtor ma btang zhing bden pa brdar :
de ni byang bu'i tho srung ngo :
byang bu'i lhag ma gang byung rnams :
srad bus sbrel la gong la khar :
rlung la phyar te khrol du gzhug :
byang bu'i rang sgra sngags su ldir :
yul der ser ba srung bar bsam :
'di yang bcas pas 'grub pa ste :
thugs sgrub rtsa ba thems pa na :
ser srung sgos kyi bsnyen pa dang :
sgrub pa zur du mi dgos te :
sbyor ba 'di nyid brtsams pas 'grub :
de phyir 'di nyid khyad par zab :
sa ma ya rgya rgya rgya :
yang ni chu 'khyag ser ba dag :
gsang bar srung ba'i gdams pa bshad :
de la mda' gzhus srung ba dang :
ral gris srung ba rnam pa gnyis :
dang po mda' gzhus srung ba ni :
bsnyen dang sgrub la mi ltos pas :
las sbyor gsang ba 'di ltar bca':
rab grir shi /   mi yi rtsib mas mda' gzhu byas :
rta nag gri ru shi ba yi :
ma byung na rta rgyus yin pas chog /   rgyus pa'i skud pas rgyud byas la :
mda' yang mi yi rtsib mas bya :
mda' dang gzhu la sngags 'di bri :
A+o~M tsu ru tsu ru :
mar mar thor thor :
wa rgyang ra rad mo rgya'i wa :
de 'dra lta bu 'ga' byas la :
ser ba'i lam mam ri snar btsug :
de ni mda' gzhus tho srung ngo :
de nyid ma phyung bar dag tu :
yul der ser ba 'bab mi srid :[ <!TCC Tibetan character 4,37 undefined in unicode!> ]gzhan yang ral gris srung ba ni :
drag po'i shing la ral gri bca':
de la spu gri chig chod kyi :
drag sngags 'di nyid dag par bri :
na mo Ar+ya pA lo :
na mo rat+na tra yA ya :
shAkya tsur ma :
ta thA ga tA ya :
ma ma ser ba ri la ser ge sad :
buM ti sad :
pra mo ni sad :
raM raM sad :
bur bur sad :
a ti mug ti la swA hA d+he ba rA tsa phaT:
nA ga rA tsa phaT:
ya ma shu shu phaT:
rA hu la raM chod :
le pho raM chod :
sUr+Ya raM chod :
rtag mo rag mo ser ba raM raM chod :
de nas rab gnas legs bcas la :
ral gri phyogs mtshams tho nang sba :
'di yang ral gri'i tho srung ste :
ma phyung bar du ser ba bsrung :
de nas gdong zlog bya dgos na :
rang nyid shAkya thub par bsgom :
gong gi sngags de ci nus zlo :
tsan+dan ral gri la yang bri :
ser rkang shar gyis tshugs pa dang :
ral gri g.yug cing drag sngags bzla :
ser rkang bcad cing ser sprin dbral :
ser ba ra ltar bsad par bsam :
des ni skad cig nyid la chad :
ser srung bye brag mang yod kyang :
'di ni gsang ba mthar thug yin :
sa ma ya rgya rgya rgya :[ <!TCC Tibetan character 4,37 undefined in unicode!> ]da ni kun las khyad 'phags pa :
yang gsang gnad kyi gdams pa yis :
skyin thang ser ba srung ba bshad :
'di la rnam pa gnyis su yod :
rdo 'khor bcas pas chog pa dang :
rus sbal nag po'i srung thabs so :
dang po rdo 'khor gdams pa ni :
sngags 'chang g.yeng ba ches pa yis :
sgrub thabs gang yang ma 'grub na :
ska rags nag po'i las rgyud las :
gsungs pa'i spu gri'i sngags rgod 'di :
rdo nag dag la dbus nas brtsam :
yig mgo nang la bstan pa bri :
sbrul nag sa la 'khyil ba 'dra'o :
ke ka ke dun :
ya ma r+kh+la dza :
mun tri raM:
tri shu snying la rbad :
sarba du raM:
ur nan :
ha shri rbud nan :
srog la myog rbad :
sarba nA ga tsit+ta thuM rbud nan :
khaM shag sgyur :
sarba tsit+ta gzer thuM:
trig nan b+h+yo zlog :
yul 'dir ser ba'i gnod pa phyir zlog :
gzhan du sgyur :
pha ri la shad :
pha ri la zlog :
pha ri la b+h+yo :
badzra kro ta 'grims 'grims :
zhes dang 'dod gsol ci rigs 'bri :
rab gnas byas la gang bsrung ba'i :
phyogs mtshams sa la g.yam sgrom bca':
ser ba'i phyogs su zhal bstan gzhug :
steng du ser tho legs par brtsig :
mis mi rnyed pa'i sbyor ba bya :
rdo 'khor yig 'bru ma nyams bar :
dregs pa lha srin sde brgyad kyis :
yul der ser ba gtong mi nus :
'di la lha sngags bsam gtan med :
'di nyid gcig pus thub pa yi :
bcas chog gnas pas khyad par 'phags :
kun la mi bstan snying la sbos :
sa ma ya :
rgya rgya rgya :[ <!TCC Tibetan character 4,37 undefined in unicode!> ]ser srung 'bum sde'i gnad bsdus pa :
bcas pas las rnams 'grub byed pa :
rus sbal nag pos srung thabs bshad :
rgyu skar bdun pa'i nyi ma la :
mi thub sa la lcags khus bran :
'dres par brdzis la mkhas pa yis :
srid pa'i rus sbal gzugs dod pa :
khog pa stong pa legs par bca':
rlan thag chod tshe sreg byed kyis :
legs par smin par byas pa de :
sngags 'di nyer gcig bris byas la :
brgya rtsa gcig gis rab gnas bya :
A+o~M ru ru kI kI pra ma ni khu ru :
sa ta hur ni swA hA:
'byung po kha tham :
de nas yig mgo rus sbal gyi :
mgrin par gtad la lto bar brdzang :
la chas bkag la slar yang ni :
drag sngags spu gri'i ngar so 'di :
ngag bcad bzlas la rus sbal gyi :
sgal pa'i sgang du gdab par bya :
A+o~M na ra sing :
thi ra d+har+g+ha saM yaM g+hu sri ha :
dzo ki ni dzo ki ni :
tsa ka ra pi shud shud :
b+han+d+ha b+han+d+ha :
d+ha d+hi b+han+d+ha :
tso ra b+han+d+ha na ri si :
kan tsa ko ri si ri mi ri :
hi ma b+ho ri :
hU~M hU~M phaT phaT swA hA:
sngags tshar bcu res yul khams kyi :
ser ba zhag re thub pa'i phyir :
brgya rtsa gsum gyis zla gcig thub :
des na ji tsam bsrung dgos kyang :
sngags kyi grangs la shes par bya :
de nas grangs tshad rdzogs pa dang :
rang gi khang pa'i yang thog rtser :
rus sbal nam mkha' mthong bar bzhag :
rang nyid gzhi la mi sdod kyang :
rus sbal nyid kyis nges par thub :[ <!TCC Tibetan character 4,37 undefined in unicode!> ]gal te gdong zlog byed 'dod na :
rus sbal lag tu thogs byas te :
ser rkang gang zug   la /rus sbal phyar :   bstan /
gong sngags   A+o~M na ra sing /bzlas na nges par bzlog :
rgya che chung /   ji tsam bsrung ba dmigs pas gcad :
'dis ni lha chen dbang phyug nas :
grong rgyu the'u rang yan chad kyi :
bgegs rigs stong phrag brgyad cu dang :
sde brgyad dregs pa gang yin yang :
'di yis mi 'ching gcig kyang med :
de phyir go chas bsrung yang thub :
chad chod che la gsang sngags bcu :
des 'gre gong bzhin shes par bya :
'di yi gnad kyi man ngag la :
sar po 'jug rab gnyis po 'ang :
gong gzod dang mtshungs bya ba gces :
sa ma ya :
rgya rgya rgya :
!
da ni spyi don lnga pa ni :
man ngag kha 'thor kha skong bshad :
de la rnam grangs gsum yod de :
1)gza' rgod 'gyu ba'i dus gnad dang :
2)de la gzur ba'i gdams pa dang :
3)rang srog srung ba'i 'khor lo 'o :
thog srung gza' rgod 'gyu ba'i dus gnad ni :
zla ba re la dus brgyad 'gyu :
'di yi gdong dang thug pa ru :
ser ba bsrung ngam drag las brtsam :
nges par sngags pa'i srog la 'ong :
de phyir rgyu tshul shes pa gces :
tshes bzhi'i stod la dpung pa g.yon :
ma mos bskor te nub nas shar :   du rgyu'o //
tshes lnga'i nyi ma dros tsam 'khor rnams zlog :   nub tu /
tshes brgyad nyi dros lag pa g.yas :
dgra lhas bskor te shar lho nas :
nub byang 'gyus rjes tshes dgu'i srod :
'khor rnams sngar gyi shul du zlog :
bcu gcig gung yin nam /   srod la chu so ni :
bdud bskor byang nas lho ru rgyu :
bcu gnyis nyi dros 'khor rnams zlog :
bco lnga'i nyin phyed mgo srin pos :   lo 'khor /
bskor te lho nub nas byang shar :
bcu drug nam phyed 'khor shul zlog :
bco brgyad nam phyed yol tsam na :
mjug ma klus bskor shar nas nub :   rgyu /
bcu dgu nyin phyed yol tshe zlog :
nyer gnyis nyin phyed yol ba na :
lag g.yon klu btsan 'khor gyis bskor :
nub byang mtshams nas shar lhor rgyu :
nyer gsum nam phyed 'khor rnams zlog :
nyer lnga'i skya rengs shar ba na :
dpung g.yas gshin rje'i 'khor gyis bskor :
lho nas byang du rgyu bar byed :
nyer drug nyi ma nub smad zlog :
nyer dgu'i nyi ma dmar thag la :   dgong mo /
mig dang mche ba snying dang gsum :
lha srin sde brgyad 'khor gyis bskor :
byang shar mtshams nas lho nub rgyu :
gnam gang skya rengs shar tshe zlog :
bcu gsum nyin phyed gza' chen yab :
sde brgyad 'khor gyis bskor byas te :
ri rab rtse nas rgya mtshor rgyu :
bcu bzhi'i nam phyed 'khor rnams zlog :
nyi shu gnyis pa gza' chen yum :
klu chen brgyad kyi 'khor dang bcas :
nyin phyed ri rab rtse la rgyu :
nyer gsum 'khor rnams shul du zlog :
rgyu dus de dag yod pa'i tshe :
nges par srog bzhin gces par gsungs :
rgyab tu yod na spu gri 'dra :
bzlogs kyang 'khor dang thug pas 'dzem :
sa ma ya :
rgya rgya rgya :
2
gza' ni rgyu dus yod pa'i nyin :
nges par thog dang ser ba 'bab :
gdong gtad phyogs su bsrung dgos na :
ki kang rdo 'khor 'bros thabs kyis :
gza' la gzur ba'i gdams pa bshad :
zor ba 'khyug pa'i rgyud las kyang :
sems bskyed sngon du btang nas ni :
stong pa'i ngang las yi ge kam :
dud kha las ni rA hu la :   ces pa sogs bshad do //
smug nag dbu dgu bya rog zhal :
phyag bzhi chu srin zhags pa dang :
mda' gzhu 'dzin pa sbrul mjug can :
rgyan dang cha lugs rdzogs par bskyed :
ba spu'i bu ga thams cad kyang :
rang 'dra'i drang srong chen pos gang :
de yi thugs kar rang sems ni :
hU~M las rdo rje drag po rtsal :
gzi brjid 'bar ba'i bdag nyid bsam :
de yis gdug pa'i bsam pa ni :
gnod pa'i sdang sems zlog par byed :
de nas thun 'phang sngags bzlas kyang :
sngags 'chang rang la nyes med 'gyur :
de phyir gces pa'i gdams gnad yin :
sa ma ya :
rgya rgya rgya :
3
rang srog srung ba'i 'khor lo ni :
de ltar ser ba srung ba yang :
sde brgyad kun la bsdo dgos pas :
rang srung 'di dang mi ldan na :
go med g.yul ngor zhugs pa 'dra :
rang srog rang gis gcod pa yin :
'di dang ldan na nus pa yang :
bdun 'gyur che zhing srog brtan 'gyur :
'khor lo mu khyud bzhi ru bskor :
de'i lte ba la sngags 'chang che ge mo :
lha srin sde brgyad kyi rngur dang gnod pa srungs shig :
zlog cig :
ma gsod cig :
bdag la rak+Sha :
zhes bri :
de'i phyi rim rtsibs brgyad la :
1)A+o~M:
2)hrI:
3)a :
4)ta :
5)sha :
6)b+ha :
7)d+ha :
8)ho :
bri'o :
rtsibs mchan la yig mgo nang du bstan te :
1)A+o~M:
2)A:
3)hU~M:
4)g+h+ri :
5)na :
6)d+ha :
7)ba :
8)d+hi :
bri'o :
de'i phyi'i mu khyud la 'di bri'o :
yig mgo phyir dang po la :
A+o~M many+dzu kI la ya d+he ma ta thA ga ta sid+d+hi hU~M:
badzra bye ri d+ha na badzra :
nA ga zlog :
d+ha ba d+he ba ri zlog :
ser ba zlog :
chings zlog :
ces bri :
de'i phyi'i mu khyud la :
rten 'brel snying po bri :
de'i phyir rdor ra dang me ri bri :
de ni 'khor lo gcig yin no :
yang 'khor lo gcig bris te :
rtsibs dang lte ba mu khyud sogs snga ma lta bu la :
rtsibs la yig mgo phyir bstan te :
1)A+o~M:
2)kI:
3)lA:
4)ra :
5)shri :
6)nan :
7)tu :
8)phaT:
ces pa bri :
rtsibs mchan la mgo nang du bstan te :
1)A+o~M:
2)dzo :
3)hU~M:
4)traM:
5)tro :
6)hrI:
7)kA:
8)pha :
zhes pa bri :
phyi'i mu khyud la :
yig mgo nang du bstan te :
A+o~M hU~M ye nA ga sha du pa la :
su la pa ti men du ma swa ra ta pa la :
ra tsa ta sri tha tsa na :
ti kun la hU~M phaT:
ces pa bri'o :
de'i phyi'i mu khyud la :
yig mgo phyir bstan la :
A+o~M nA ga na nag po zlog :
A+o~M b+ha b+ha d+ha :
A+o~M ha na ka zlog :
A+o~M rA dza ha du zlog :
bdag la lha srin sde brgyad kyi rngur dang gnod pa zlog cig :
chings shig chings shig :
ces bri :
de nas lag len bstan pa ni :
'khor lo de 'dra cha gnyis bri :
bgegs bskrad byin brlab dri bzang byug :
rab gnas byas la tshon skud bcing :
cha gcig 'thum kog legs por bstum :
sngags 'chang lus la 'bral med bcang :
nus mthu byin rlabs bsam mi khyab :
cha gcig sAts+tsha'i nang du bcug :
rab gnas byas la rang nyid kyi :
nyal ba'i thad kar gzhug pa yis :
rnal 'byor 'khor dang bcas pa bsrung :
sde brgyad rngur yang gdong nas zlog :
ser srung rnams kyi srog mkhar yin :
sa ma ya :
rgya rgya rgya :
!
gzhan yang gdong ser bsrung ba la :
rno la ngar gyis gdags pa yi :
nye bar mkho ba'i gdams pa ni :
drag po'i shing la phyags shing bya :
ngos la gdong zlog gi /   sngags 'di tshar gsum bri :
A+o~M b+hur b+ha ra te badzra dun+te mi li mi li swA hA:
A+o~M tad kya nga cag tsi ti swA hA:
zhes pa rnams tshar gcig bri :
shing de'i logs la 'di ltar bri :
A+o~M sho ta kar she 'od ka ri gu :
ka ri shan ting ti :
kar shi 'od ka ri gu :
ta tha g+ha ta g+ha ta :
hU~M hU~M phaT phaT phaT swA hA:
zhes pa bris la rab gnas bya :
rang nyid drag po rtsal du bsam :
ser sprin gang byung de thog tu :
dbyug pa brdeg cing bsros tshul bya :
ser rkang gcog pa'i tshul du brdeg :
'di la yon tan bsam mi khyab :
nus pa me ltar 'bar ba dang :
gzhan gyis ngag mnan byung ba'ang thub :
gzhan yang gri rkang ma nyams pa'i :
phyi ru gdong zlog sngags bris la :
rab gnas byas la dgos pa'i dus :
drag tu bus pas ser bdag bros :
shar gyi /   de ltar ser ba zlog dus su :
sgrub pa'i thun gyi ril bu ni :
mtshon cha rdo rje pha lam dang :
dpag chen mda' ltar bsams la 'phang :
lho yi ser ba chu yis zlog :
nub nas byung na me tho btang :
byang du rlung gi dul ba btul :
rang gi thog nas 'bab pa na :
sngags kyi 'khor lo bskor bas chad :
kun la bskul /   thun gyi ril bu dang :
thal chen yungs dkar bsgrubs la 'phang :
de yis the tshom med par zlog :
sa ma ya :
rgya rgya rgya :
!
de nas rtags kyi bye brag bshad :
rmi lam bzang na nges par thub :
'on kyang dga' spro'i blo spangs la :
gnas lugs lta ba'i don la bzhag :
ngan pa'i rtags ni 'di lta ste :
bud med mang po g.yul byed na :
ma mo'i rtags yin mdos kyis bskang :
sha dmar smug rum ser ba rmis :
yul lha'i rtags te bshos bus bskang :
mun nag sa sros yul lha mnol :
khrus dang brngan bsang dag gis bskang :
bya nag phebs dang mtshon char 'bab :
bdud kyi rtags te bdud mdos bya :
spre 'u byi la btsun gzugs ni :
rgyal po 'khu bas rgyal mdos gtang :
de bzhin mi dmar rta dmar btsan :
sbrul dang sbal lcong klu yi rtags :
sman shar sha ba sman yin te :
rdzing mo 'khyil ba dmu yi ltas :
de ltar sde brgyad 'khu ba'i ltas :
gang byung sgos su gsol zhing bskang :
zhing rnams chu yis bshal ba dang :
kha bas bsnyal rmis sad kyis 'joms :
ban de mang po grong khyer du :
bsod snyoms slong na mu ge yong :
don med ser tho zhig pa dang :
'gyel ba rmis na sngags pa rang :
nges par nyams pa'i ltas yin pas :
zlog pa rim gro dag la 'bad :
lo legs 'byung ba'i rmi ltas ni :
ldum bu'i nags tshal chen po dang :
rtsi thog bzang po rgyas pa dang :
skyer cangs mang po thon pa dang :
shing gi nags tshal chen po dang :
rin po che dang nas phung bsgyur :
grogs rmis bye brag mang du 'byung :
!
bsrung bya'i dam tshig bstan pa ni :
spyir ni sngags dang ting 'dzin 'bad :
khyad par ser ba srung ba'i dbyar :
klu dang sde brgyad 'gras mi bya :
ser ba 'ong ba'i dus tshod dang :
sprin ltas log pa'i dus tshod na :
ser bdag rnams la gtor ma dang :
chu sbyin btang la bden pa brdar :
dgongs pa gsar zhing dzapa? la 'bad :
yul mi rnams kyis dam tshig tu :
ban bon sngags pa dgrar mi bslang :
dben gnas lha khang rnying pa dang :
lha 'dre'i rten la tho mi btab :
dkar dmar thab dang gzhob la 'dzem :
gsar rnying ro la sgul skyod dang :
sreg pa la sogs gtan nas spang :
yugs sa ro gsar sgor 'thon dang :
'thab rtsod 'khrug rtsod ngu ba spang :
khang nag bshig par mi bya zhing :
shing nag skyes nag drang ba spang :
ri rgya klung rgya bsdam bya zhing :
dkar phyogs dge ba lha gsol dang :
lo chen rim gro ci 'grub bya :
de ltar byas na lo tog la :
skyin thang ser ba'i 'jigs las skyob :
des na ser srung mchod bya ste :
gtang rag dga' ston mnyes par 'bul :
sa ma ya :
rgya rgya rgya :
bdag 'dra pad+ma 'byung gnas kyis :
bod kyi lo tog bsrung ba'i phyir :
lha bzhi 'dus pa'i drag sngags dang :
rgya nag chu gcod la sogs pa'i :
ser ba srung ba'i las rim ni :
rgyas dang bsdus dang shin tu bsdus :
man ngag phran bu la sogs pa :
gter kha du mar sbas nas bzhag :
snyigs ma'i tha mar thug pa'i tshe :
des kyang thub par dka' bas na :
kun gyi yang snying bcud du dril :
gdams skor tshang la don nyung ba :
dka' las chung zhing zab pa'i gnad :
ser srung gnam lcags gur khang 'di :
dug sbrul spungs 'dra'i rked la sbas :
phyi rabs nga yi rjes 'jug ni :
smug nag dpa' bo'i rigs can gcig :
de yis thon nas 'gro don byed :
'di ni kun dang mi 'dra bas :
gces par bcang la srog bzhin bsrung :
skal ldan re re tsam la spel :
des kyang tshogs dang gtor ma yis :
bka' srung mchod cing bden pa brdar :
zhu yon phangs pa med par phul :
de nas gdams pa rdzogs par byin :
'dis kyang 'gro don cher 'grub 'gyur :
las tshogs rin chen khang bu'i gdams skor las :
ser srung gnam lcags gur khang zhes bya ba zab pa'i mthar thug rdzogs so :
sa ma ya :
rgya rgya rgya :
zang zang lha brag gi lho gser mdzod ser po nas rig 'dzin rgod kyi ldem 'phru can gyis bton pa'o ///
/
rgya'i chu gcod nag po 'di la :
shug pa'i byang bu la sngags bris nas :
spra rtsis byugs la yul bsrung na byang bu bzhi yul gyi phyogs bzhir btsug :
zhing mig gcig bsrung na gcig btsug go :
bsgrub mi dgos sngags bzla mi dgos bris nas btsugs pas chog pa'i gdong zlog go :
sngags ni :
aMn tsha a tsh+tsh+kha tsh+d+h+kha pa tsal :[ \u0f88\u0f88\u0f88\u0f88 ]si ka sha ga sa ki sna nan b+h+yo zlog :
shag kri khraM b+h+yo zlog :
ra li hur thuM b+h+yo zlog :
dza shi hur thug b+h+yo zlog :
ag sha hur thug b+h+yo zlog :
ma ma shi shi hur thug zlog :
nA ga hur thug b+h+yo zlog :
sarba ka shi ka hur thug b+h+yo zlog :
mA ra ya b+h+yo b+h+yo :
thams cad zlog zab zer ro :
rlung gnon sngags ni :
sib sib :
thar cha :
chur ya :
ti ti ka la nan nan :
yaM ya b+haM ya nan :
l+l-i nan :
zhes sa la btab nas gtor ro //
thog srung sngags ni :
A+o~M khri ti ta baM hU~M phaT:
rin chen sna lnga'am a ru ra rnam rgyal :
zangs byang mig gcig pa :
lcags byang mig dgu pa lus la bcang ngo :
