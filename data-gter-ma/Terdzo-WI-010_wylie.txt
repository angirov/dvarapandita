gu ru skyes mchog tshul bzang gi nor sgrub rin chen bum bzang gi brgyud 'debs byin rlabs 'dod dgu'i char 'beb bzhugs //
tshe dang ye shes mtha' yas 'od dpag med //
mkha' khyab 'gro ba'i rgud sel spyan ras gzigs //
phan bde'i 'byung gnas o rgyan thod phreng rtsal //
gsol ba 'debs so 'dod dgu'i dngos grub stsol //
pad+ma'i thugs sras lo chen rnam snang srung //
smin grol bka' babs chos rgyal yab sras dang //
gsang chen bka' yi sdud po mtsho rgyal la //
gsol ba 'debs so 'dod dgu'i dngos grub stsol //
gnas gter brgya rtsa'i sgo 'byed mchog gyur gling //
smin grol rgya mtsho'i bka' babs mkhyen brtse'i dbang //
bai ro dngos snang yon tan rgya mtsho la //
gsol ba 'debs so 'dod dgu'i dngos grub stsol //
gter chen rnam 'phrul theg mchog bstan 'phel zhabs //
'jam mgon bla ma chos kyi blo gros sogs //
rtsa ba brgyud pa'i bla ma mchog rnams la //
gsol ba 'debs so 'dod dgu'i dngos grub stsol //
'dod dgu'i mchog stsol skyes mchog tshul bzang rtsal //
rigs mchog rnam bzhi nor bdag chen po bzhi //
bsam yas dkyil 'khor 'khor lo thams cad la //
gsol ba 'debs so 'dod dgu'i dngos grub stsol //
smin grol chig rdzogs rim gnyis lam bzang gis //
bstan 'gro'i rgud sel don gnyis lhun gyis 'grub //
tshogs zung mthar phyin pad+ma saM b+ha wa'i //
rdo rje'i gsang ba gsum dang dbyer med shog
/ces pa'ang dpal lha lung gi dge sbyong dam pa'i yon tan nor gyis phyug pa ngag dbang mchog legs nas bskul ba bzhin dil mkhyen mang+ga las bris pa bstan 'gro'i dpal yon rgyas pa'i rgyur gyur cig
/dge legs 'phel ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
