\u0f01\u0f83:
yi dam dgongs 'dus rta mchog rol pa las :
'od dpag med tshe sgrub kyi cha lag tshe 'gugs thugs rje'i lcags kyu gsang ba'i yang snying bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das mgon po 'od dpag tu med pa he ru ka thams cad kyi rigs kyi bdag po de la phyag 'tshal lo :
yi dam dgongs 'dus rta mchog rol pa las :
'od dpag med kyi sgo nas tshe 'gugs pa'i thabs bstan pa ni :
sbyor dngos gnyis las :
dang po sbyor ba ni :
mda' dar kha dog lnga rigs lnga'i 'brang rgyas la gzug :
dung :
g.yu :   sku rten /
gser :
dngul :   yon tan rten /
mu men :   thugs rten /
bye ru :   gsung rten /
khrab byang mig dgu :   phrin las rten /
gzhan yan lag gi rten du gser thig :
mu tig :
za 'og :
stag ras :
gzig ras :
sman sna dang dri bzang gi thum bu :
mchong :
gzi mig dgu'am gzi phal pa :
spos shel :
shel dkar :
man shel :
pad+ma rA ga :
dkar phra men :
spug :
'ching bu :
ma na ho :
pha bong long bu :
mgron bu :
dar sna'i lce'u lnga :
le brgan dmar po :
thog lcags sogs gdags la :
tshe'i rten du bzung :
gta' gtor rkang gcig gi dbus su 'byung lnga'i gtor ma'am :
dbus su gtor ma gcig la tshe ril gyis bkang bar bshams la :
gnyis pa dngos gzhi ni :
mda' dar g.yab cing tshe 'gugs gyer ba ni :
hU~M hrI:
dbus nas rang byung tshe yi lha :
bla ma mgon po 'od dpag med :
'chi med bcom ldan tshe dpag med :
gsang ba'i yum mchog gos dkar mo :
sprul sku rgyal ba rigs lnga'i tshogs :
yang sprul sems dpa' sems ma ste :
yab yum sprul 'khor yang sprul sogs :
khro bo dbang chen he ru ka :
khro mo gzi ldan ral gcig ma :
sras dang sprul pa khro bo bcu :
yang sprul grangs med bka' nyan te :
sku mdog phyag mtshan rang rtags gsal :
rgyan cha rin chen sna tshogs brgyan :
phyogs bcu'i 'jig rten khams rnams nas :
bdag cag bla tshe myur du khug :
steng phyogs nyi zla'i lag nas tshe khug la :
'og phyogs sa bdag lag nas bla srog khug :
tshe khug bla khug dpal skyed cig :
tshe 'di bcol lo srog 'di brtan par mdzod :
hU~M:
shar nas rang byung tshe yi lha :
tshe lha'i mtshan ni rdo rje sems :
rig ma'i mtshan ni sangs rgyas spyan /
sems dpa' sa snying byams pa dkar :
sems ma lA se puSh+pe dkar :
khro bo chen po khams gsum rgyal :
dbyug pa sngon po 'jigs pa'i gzugs :
khro mo gtsug tor sder mo gnyis :
ma mo kau'u ri puska sI:
phra men siM ha bya rgod gdong :
dbang phyug dkar mo ma bdun bcas :
mgyogs ma sgo ma 'khor dang bcas :
sku mdog phyag mtshan rang rtags la :
rgyan phreng rin chen sna tshogs brgyan :
shar phyogs 'jig rten khams dkrugs la :
dri za'i lag nas tshe khug la :
me lha'i lag nas bla srog khug :
tshe khug bla khug dpal skyed cig :
tshe 'di bcol lo srog 'di brtan par mdzod :
hU~M:
lho nas rang byung tshe yi lha :
rin chen 'byung ldan tshe dpag med :
mA ma kI dang gnyis med 'khril :
sems dpa' kun bzang nam snying mthing :
sems ma mA le d+hU pe ma :
khro bo gshin rje mi g.yo mgon :
khro mo ral gcig gtun khung ma :
ma mo tso'u rI kasma rI:
phra men stag gdong kang ka'i gdong :
dbang phyug ser mo sring mo bdun :
mgyogs ma sgo ma 'khor dang bcas :
sku mdog phyag mtshan rang rtags la :
rgyan phreng rin chen sna tshogs brgyan :
lho phyogs 'jig rten khams dkrugs la :
gshin rje'i lag nas tshe khug la :
srin po'i lag nas bla srog khug :
tshe khug bla khug dpal skyed cig :
tshe 'di bcol lo srog 'di brtan par mdzod :
hU~M:
nub nas rang byung tshe yi lha :
snang ba mtha' yas tshe dpag med :
gos dkar mo dang gnyis med 'khril :
sems dpa' spyan gzigs 'jam dpal dmar :
sems ma gI tI A lo ke :
khro bo rta mgrin 'dod pa'i rgyal :
khro mo phag mo mda' snyems ma :
ma mo pra mo tsan+d+ha lI:
phra men wa gdong bya rog gdong :
dbang phyug dmar mo mdza' mo bdun :
mgyogs ma sgo ma 'khor dang bcas :
sku mdog phyag mtshan rang rtags la :
rgyan phreng rin chen sna tshogs brgyan :
nub phyogs 'jig rten khams dkrugs la :
klu gdon lag nas tshe khug la :
rlung lha'i lag nas bla srog khug :
tshe khug bla khug srog skyobs shig :
tshe 'di bcol lo srog 'di brtan par mdzod :
hU~M:
byang nas rang byung tshe yi lha :
don yod grub pa tshe dpag med :
dam tshig sgrol dang gnyis med 'khril :
sems dpa' sgrib sel phyag rdor ljang :
sems ma gan+d+he nIrtI ma :
khro bo bdud rtsi stobs po che :
khro mo rlung 'byin skyod byed ma :
ma mo bai ta sma sha ni :
phra men spyang gdong 'ug gdong ma :
dbang phyug ljang mo bran mo bdun :
mgyogs ma sgo ma 'khor dang bcas :
sku mdog phyag mtshan rang rtags la :
rgyan phreng rin chen sna tshogs brgyan :
byang phyogs 'jig rten khams dkrugs la :
gnod sbyin lag nas tshe khug cig :
dbang ldan lag nas bla srog khug :
tshe khug bla khug srog skyobs shig :
tshe 'di bcol lo srog 'di brtan par mdzod :
ces dkyil 'khor gyi lha zhi drag gnyis med la phrin las bcol ba'o :[ \u0f80]atsha :
gu h+ya :
gnyis pa tshe yi las byed lha mo rnams bskul ba ni :
hU~M:
bcom ldan mgon po tshe dpag med :
yi dam rta mchog he ru ka'i :
bka' nyan las byed lha mo'i tshogs :
nam mkha' stong la dbang sgyur cing :
ri rab kun la rgyab brten nas :
'byung ba kun la mnga' brnyes pa'i :
srid pa gsum la dbang sgyur ba'i :
tshe yi lha mo rgyud 'phel ma :
shar zla 'od dkar po'i dkyil 'khor du :
rdo rje dkar mo spyan phran 'bum :
phyag g.yas tshe dpal mda' dar bsnams :
phyag g.yon tshe yi bum pa 'dzin :
bum pa'i nang yang tshe yis bkang :
bum pa'i nang yang g.yang gis bkang :
bum pa'i kha rgyan dpag bsam shing :
bum pa'i gzungs thag lu gu rgyud :
lu gu rgyud kyang rdo rje'i phreng :
bdag cag rnams la tshe yi dngos grub stsol :
phywa khug tshe khug g.yang khug cig :
tshe yi snying po a dkar dang :
mi yi snying po nr-i ljang gu :
bum par stims la rgya yis thobs :
mi 'gyur g.yung drung tshe yi gter :
mi shigs rdo rje tshe yi gter :
mi nub rgyal mtshan tshe yi gter :
mi zad rin chen tshe yi gter :
tshe gter rgya dang bcas pa 'di :
tshe rta zhi khro'i thugs la sba :
thugs rje'i 'od zer phyogs med 'phro :
sku gsung thugs kyi dngos grub rnams :
sgrub mchog rnal 'byor bdag la stsol :
tshe mchog dbang gi byin phob la :
mchog dang thun mong dngos grub stsol :
hU~M:
nam mkha' stong la dbang bsgyur zhing :
ri rab kun la rgyab brten nas :
'byung ba kun la mnga' brnyes shing :
srid pa gsum la dbang sgyur ba'i :
tshe yi lha mo rgyud 'phel ma :
lho zla 'od ser po'i dkyil 'khor du :
rin chen ser mo spyan phran 'bum :
phyag g.yas tshe dpal mda' dar bsnams :
phyag g.yon tshe yi bum pa 'dzin :
bum pa'i nang yang tshe yis bkang :
bum pa'i nang yang g.yang gis bkang :
bum pa'i kha rgyan dpag bsam shing :
bum pa'i gzungs thag lu gu rgyud :
lu gu rgyud kyang rin chen phreng :
bdag cag rnams la tshe yi dngos grub stsol :
phya khug tshe khug g.yang khug cig :
tshe yi snying po a dkar dang :
mi yi snying po nr-i ljang gu :
bum par stims la rgya yis thobs :
mi 'gyur g.yung drung tshe yi gter :
mi shigs rdo rje tshe yi gter :
mi nub rgyal mtshan tshe yi gter :
mi zad rin chen tshe yi gter :
tshe gter rgya dang bcas pa 'di :
tshe rta zhi khro'i thugs la sba :
thugs rje'i 'od zer phyogs med 'phro :
sku gsung thugs kyi dngos grub rnams :
sgrub mchog rnal 'byor bdag la stsol :
tshe mchog dbang gi byin phob la :
mchog dang thun mong dngos grub stsol :
hU~M:
nam mkha' stong la dbang bsgyur zhing :
ri rab kun la rgyab rten nas :
'byung ba kun la mnga' brnyes shing :
srid pa gsum la dbang bsgyur ba'i :
tshe yi lha mo rgyud 'phel ma :
nub zla 'od dmar po'i dkyil 'khor du :
pad+ma dmar mo spyan phran 'bum :
phyag g.yas tshe dpal mda' dar bsnams :
phyag g.yon tshe yi bum pa 'dzin :
bum pa'i nang yang tshe yis bkang :
bum pa'i nang yang g.yang gis bkang :
bum pa'i kha rgyan dpag bsam shing :
bum pa'i gzungs thag lu gu rgyud :
lu gu rgyud kyang pad+ma'i phreng :
bdag cag rnams la tshe yi dngos grub stsol :
phywag khug g.yang khug tshe khug cig :
tshe yi snying po a dkar dang :
mi yi snying po nr-i ljang gu :
bum par stims la rgya yis thobs :
mi 'gyur g.yung drung tshe yi gter :
mi shigs rdo rje tshe yi gter :
mi nub rgyal mtshan tshe yi gter :
mi zad rin chen tshe yi gter :
tshe gter rgya dang bcas pa 'di :
tshe rta zhi khro'i thugs la sba :
thugs rje'i 'od zer phyogs med 'phro :
sku gsung thugs kyi dngos grub rnams :
sgrub mchog rnal 'byor bdag la stsol :
tshe mchog dbang gi byin phob la :
mchog dang thun mong dngos grub stsol :
ces tshe 'gugs shing dmigs pas bstim pa'o :
tshe 'gugs thugs rje'i lcags kyu lha mo tsan+d+ha lI'i gsungs ltar pad+mas bkod pa rdzogs so :
sa ma ya :[ \u0f80]atsha :
gu h+ya :
man+t+ra :
su tan :
stag sham nus ldan rdo rjes so //

//
