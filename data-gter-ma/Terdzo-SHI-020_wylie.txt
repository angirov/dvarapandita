\u0f01\u0f83:
klong gsal rdo rje snying po las :
ma sgom sangs rgyas 'pho ba'i myur lam bzhugs so :
klong gsal rdo rje snying po las :
ma sgom sangs rgyas 'pho ba'i myur lam ni :
hrI:
bdag nyid a 'thas 'khrul pa'i phung po 'di :
thugs chen spyan ras gzigs dbang lhar bsgoms pa'i :
snying gi yar gnas ye shes dbu ma'i lam :
spyi gtsug bde ba chen po'i rgya mthongs khar :
'dren mchog sangs rgyas snang ba mtha' yas dang :
sangs rgyas byang sems thugs rje brtse bas rol :
snying gi pad+ma 'dab brgyad gyes pa'i dbus :
rnam par shes pa ma sar sgo nga ltar :
ling ling 'phar ba'i zer mdangs yar 'phros pas :
snang ba mtha' yas thugs dang gnyis su med :
aHphaT:
aHphaT:
hrI:
dag pa bde ba chen po'i pho brang na :
snang ba mtha' yas thugs rje'i bdag nyid la :
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnas khang nas :
rang rig 'od gsal sems nyid chos kyi sku :
snang ba mtha' yas drung du 'pho bar shog :
aHphaT:
aHphaT:
'phags mchog rgyal ba'i thugs rje byin rlabs dang :
bdag sogs dad pa'i shugs kyi rgyud 'brel nas :
skad cig tsam gyis gnyis med gcig gyur te :
bde ba can du bgrod par byin gyis rlobs :
aHphaT:
aHphaT:
gnas mchog ri bo ta la'i pho brang na :
spyan ras gzigs dbang thugs rje'i bdag nyid la :
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnang khang nas :
rang rig 'od gsal sems nyid chos kyi sku :
spyan ras gzigs dbang drung du 'pho bar shog :
aHphaT:
aHphaT:
rnga yab pad+ma 'od kyi pho brang nas :
pad+ma 'byung gnas thugs rje'i bdag nyid la :
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnang khang nas :
rang rig 'od gsal sems nyid chos kyi sku :
pad+ma 'byung gnas drung du 'pho bar shog :
aHphaT:
aHphaT:
spyi gtsug nyi zla pad+ma'i gdan steng na :
drin chen bla ma thugs rje'i bdag nyid la /
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnas khang nas :
rang rig 'od gsal sems nyid chos kyi sku :
rtsa ba'i bla ma'i drung du 'pho bar shog :
aHphaT:
aHphaT:
!
yang yang sbyangs pas rtags mtshan myur du 'byung :
las la sbyor ba gzhan la gdab pa ni :
bdag nyid lhar gsal bla ma'i thugs ka nas :
thugs rje'i zer ldan hU~M gi tshogs spros nas :
rigs drug 'khor bar 'khyams pa'i sgo ngan bcad :
hU~M hU~M hU~M:
hU~M hU~M hU~M:
hU~M hU~M hU~M:
hU~M:
sgo mchog thar pa'i tshangs lam phyes kyi nyon :
tshe 'das a 'thas 'khrul pa'i phung po 'di :
thugs chen spyan ras gzigs dbang lhar bsgoms pa'i :
de sogs gong gi bskyed pa 'di la byed :
tshe 'das grib can rnams la thog mar ru :
sgrib sbyong khrus kyi las rnams rdzogs par bya :
gang zag yin na rnam shes rang la bstim :
rang dang dbyer med ye shes lha la bstim :
phal pa yin na ro yi spyi bo ru :
sangs rgyas snang ba mtha' yas sgom la 'pho :
de ltar rang dang gzhan gyi don ched du :
nan nas nan du yang yang sbyang ba gces :
'di ni mchog gsang rgyal ba'i yang rab ste :
'gro ba'i don kun 'bad med 'byung ba yin :
grong ngam phyogs su 'chi ba'i sgra thos tshe :
khang pa'am ni yang na grong de dang :
tshe 'das de la rig pa rtse gcig tu :
ma yengs gtad pas 'pho ba'i dmigs rim sgom :
phan pa'i rlabs chen mchog gsang 'di yis 'byung :
'di ltar mchog gsang rgyal ba'i nor bu 'di :
rnyed nas yal bar ma dor don chen spyod :
sa ma yA:
rgya rgya rgya :
ma mo gza' dang rdo rje legs pas srungs shig :
klong gsal snying pos dag par phab pa'o //
sarba mang+ga laM/
dge'o //
!
kaHthog rdo rje gdan gyi pho brang na //
klong gsal snying po thugs rje'i bdag nyid la //
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnang khang nas :
rang rig 'od gsal sems nyid chos kyi sku :
rtsa ba'i bla ma'i drung du 'pho bar shog :
aHphaT:
aHphaT:
snang srid dag pa lha yi gzhal yas su //
kun bzang khyab brdal thugs rje'i bdag nyid la //
bzod med gdung shugs drags pos gsol ba 'debs :
sgyu ma'i grong khyer mi rtag chu bur lus :
mi gtsang las nyon 'khrul pa'i gnas khang nas :
rang rig 'od gsal sems nyid chos kyi sku :
rtsa ba'i bla ma'i drung du 'pho bar shog :
'di yi bla rgyud gnyis gong ma rnams kyi zhal rgyun ltar bris pa'o //
sarba mang+ga laM/
shu b+haM///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
