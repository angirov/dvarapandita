@#//
tshe sgrub rig 'dzin srog thig tsha ba dmar thag gi dbang chog dri med bdud rtsi'i chu rgyun zhes bya ba bzhugs so //
na mo gu ru a mA ra Ni bid+yA d+ha rA ya /
gdod nas rnam grol ye shes mkha' dbyings su //
zung 'jug gzhom bral mtshan dpe'i nyi zla yis //
'chi bdag mun pa'i dpung 'joms rtag khyab kyi //
phan bde'i snang bas 'tsho mdzad der btud nas //
rig 'dzin rgyal kun srog gi thig
/zab myur tsha ba dmar thag gi
/smin byed dri med bdud rtsi'i rgyun //
skal bzang ring 'tsho'i dpyid du spel //
'di la gsum /
sbyor ba bsham bkod /
dngos gzhi sgrub mchod /
dbang bskur /
rjes kyi cho ga'o //
dang po ni /
gtsang ma'i stegs bur zhi dkyil sgo rdzogs gzhung mthun bris pa'am maN+Dal la tshom bu lha grangs bkod pa'i dbus su many+dzi'i khar bum pa mgul chings dkar po can phyogs bzhir bum pa mgul chings mthing ser dmar ljang /
thams cad nyer lnga'i rdzas dang dri chu'i bcud ldan /
kha rgyan gyis spras pa /
lha grangs nyer gcig gi sku tsag bcas bkod /
de dag gi g.yas phyogs su tshe gtor pad steng bum gzugs rdo rje dang nyi zlas mtshan pa /
g.yon du thod chang gi khar me long la sin+d+hu ra'am li khris hrIHdgu dbus dang phyogs mtshams su bris pas bkab pa /
mdun du tshe gtor rdo rje'i dbyibs can nyi zla'i rgyan ldan /
rgyab tu tshe mda'/
bar mtshams su tshe ril /
tshe chang /
rig tsaka
/bka' srung gtor ma gru bzhi ser po la bshos phran mtheb skyus bskor ba rnams kyi mdun rgyab gang bder sman raka gtor gsum mthar phyi mchod g.yas skor du bsham /
gzhan yang gtor tshogs kyis mtshon nye bar mkho ba'i yo byad thams cad tshogs par bya'o //
gnyis pa la /
thog mar phrin las rang gzhung ltar skyabs sems nas brtsam bstod pa'i bar bdag mdun dbyer med dam tha dad gang 'dod du bsgrub /
bzlas dmigs gsal btab la bsnyen sgrub las sbyor gyi sngags ci nus cha snyoms par bzla /
bum lha gsal gdab spyi mthun gyis dzapa? sngags gsum po brgya rtsa tsam bzlas la stong tshigs phul /
mda' dar g.yab la zur gsal tshe 'gugs gtang /
bum lha 'od zhu bya /
las bum spyi mthun bsgrub /
bka' srung gtor 'bul dang /
pad 'od lta bu rigs mthun nas 'don bya blangs te tshogs mchod phul /
rig pa'i me tog dor cing gnang ba nod par bya'o //
dbang dngos la /
slob ma rnams khrus nas dbyung /
phyag bcas mdun du 'khod pa la /
bla ma'i phyag g.yas rdo rje bcas sdigs mdzub gtad la /
hU~M hU~M hU~M:
rang rig ye yin rang gsal khro bo'i rgyal :
gzhom med 'ja' sku dpal chas rgyan gyis brgyan :
ye shes rang 'od me dpung 'phros :
ma rig nga bdag 'dre bgegs dbyings su bskrad :
ka dag kun bzang gzhi thog klong der mu :
hU~M hU~M hU~M:
zhes drag tu brjod cing yungs thun rol mo sogs kyis bgegs bskrad /
de nas mtshams gcod ni /
spyi bor me tog bzhag la /
hU~M hU~M hU~M:
rang rig rang grol sgyu 'phrul zhi khro'i lha :
dag pa rab 'byams gzhon nu bum pa'i sku :
ye nas 'gyur med mi shigs rdo rje'i klong :
phyogs dang ris med kun bzang dgongs pa'i mkha':
hU~M hU~M hU~M:
de nas sems bskyed gsal btab la chos bshad mtshams sbyor ji ltar rigs pa dang /
de'ang rgyal ba tshe dpag med pa nyid 'chi med rig 'dzin chen po'i skur bzhengs pa snyigs dus skyabs gcig gu ru pad+mAka ras ma 'ongs pa'i gdul bya rnams la mi 'jigs srog gi sbyin par 'chi med tshe'i gdams zab bsam gyis mi khyab pa bstan cing /
gter rigs du mar sbas pa rnams sprul pa'i gter ston rim byon gyis spyan drangs te 'gro don mtha' yas pa mdzad pa las /
'dir ni rang gzhung las /
bdag 'dra 'chi med rig 'dzin pad+ma yis :
bod yul kha ba'i ri ljongs 'dir :
thugs sras rje 'bangs grogs gsum la :
'chi med tshe yi bla sgrub mchog :
gzhom med gdams ngag zab don mang bstan kyang :
dus gsum rgyal ba rtsa gsum rig pa 'dzin :
rgya mtsho'i srog thig dmar thag 'di :
sngon chad bod yul 'di na bstan pa med :
da lta rje 'bangs grogs gsum rnams la gdams :
da lta spel ba'i gnas med nyams su longs :
ma 'ongs dus ngan snyigs ma rtsub 'gyur dus :
thugs sras dam pa rnams kyi don phyir du :
gter gnas dam pa dpal gyi bsam yas su :
'gyur med rdo rje'i klong sgrom du :
mi 'jig rgyas thob gter du sbos :
nam zhig nga sprul sras dang 'phrad par shog :
ces khyad par du bsngags pa'i zab chos 'di ni /
gter ston lha btsun sngon mo'i lung byang las /
bod khams kun tu mtha' mi'i dpung gis 'joms :
ri bo re la sngar med rdzong btsan brtsigs :
de tshe sangs rgyas nus ldan rdo rje yis :
gangs can bde ba'i bya las sna tshogs bsgrub :
ces dang /
bod khams kun tu mtha' mis 'ur rgyug byed :
bla dpon dge 'dun sde rnams gri mtshon sa bon 'debs :
bod yul mi rnams lha min gnas 'dra'i dus :
o rgyan nga nyid bdud 'dul rdo rjer sprul :
ban ri pad+ma 'od nas gter sgo 'byin :
zhes sogs gter kha gsar rnying mang por rdo rje'i lung gis ched du bsngags pa /
gnas gter brgya rtsa dang myong grol stong rtsa /
snyan brgyud mdzod khang bcu gsum gyi bka' babs pa /
gter ston grub thob thams cad kyi 'khor los bsgyur ba /
'gran zla dang bral ba'i he ru ka bdud 'dul nus ldan rdo rje nyid sbas gnas spu bo'i gdan sar bzhugs bzhin du /
'gags med rdzu 'phrul gyi bkod pa mi dang mi ma yin pas dngos su mthong bar dpal gyi bsam yas dbu rtse rdo rje'i klong sgrom nas skad cig gis spyan drangs pa'i zab chos /
yang gsang bla na med pa bla ma rig 'dzin 'dus pa'i tshe sgrub rig 'dzin rgya mtsho'i srog thig tsha ba dmar thag gi smin byed dbang bskur bsgrub pa skabs su bab pa ste /
de'ang gzhung las /
dbang 'di lan gcig 'brel bas kyang :
skal ldan las can tshe yi rig 'dzin rnyed :
blo dman rnams kyi tshe mthar phyin :
'das tshe sku gdung ring bsrel 'ja' 'od 'byung :
mthar thug 'og min pad 'od dang :
kun bzang rdo rje'i thugs klong phyir mi ldog :
ces sogs bsngags pa don dang ldan pa'i tshe dbang zab mo bskur ba la sogs kyis mtshams sbyar nas maN+Dal 'bul du gzhug
/mtshams sbyor spyi ltar dang /
oM tsak+Shurban+d+ha bA ra ma NA ya hU~M gis mig dar /
A khaM bI ra hU~M gis me tog sbyin /
thog mar rgyud dag par bya ba'i slad du /
bla ma dang rig 'dzin tshe'i dkyil 'khor rgyal ba sras dang bcas pa'i spyan sngar bdag sogs nam mkha'i mtha' khyab pa'i sems can thams cad deng nas byang chub ma thob kyi bar du skyabs su 'gro ba'i 'dun pas 'di'i rjes zlos mdzod /
na mo :
mkha' khyab 'gro kun sogs las byang ltar lan gsum /
smon pa dang 'jug pa'i bdag nyid can gyi byang chub mchog tu sems bskyed pa gsal thob la 'di'i rjes zlos /
na mo :
bdag gis mkha' mnyam sogs lan gsum /
tshogs gsag yan lag bcu pa'i tshig rim ltar dmigs pa'i rnam pa dang ldan pas 'di'i rjes zlos /
tshe lha rig 'dzin lha tshogs gshegs :
nyi zla pad+ma'i gdan la bzhugs :
lus ngag yid gsum gus phyag 'tshal :
phyi nang gsang ba'i mchod pa 'bul :
nyams chag sdig sgrib mthol zhing bshags :
rang gzhan dge la rjes yi rang :
smin grol gsang sngags chos 'khor bskor :
mya ngan mi 'da' bzhugs gsol 'debs :
snying po sems can don du bsngo :
yang dag rdo rje'i don rtogs shog :
gsum /
thal mo me tog dang bcas te gsol ba 'debs pa 'di'i rjes zlos /
kyai ma :
o rgyan gu ru thugs rje'i bdag nyid can :
bdag cag dus min 'chi bdag kun gzhom phyir :
'jig med tshe yi rig 'dzin sid+d+hi ni :
myur 'grub tshe yi dbang mchog bskur du gsol /
lan gsum /
snod brtag pa'i dri ba 'di la gsan 'tshal /
e ma :
grangs med tshogs bsags sngon sbyangs stobs byung ba :
skal bar ldan pa'i rigs kyi bu mchog rnams :
snyigs dus log spyod dar ba'i dus 'di ru :
bar chad rkyen dbang tshe mthar phyin pa dkon :
'jig med tshe yi dbang mchog sbyin pa yi :
snod rung dam ldan u dum+ba ra 'dra :
'chi med rtsa gsum dam tshig bsrung nus sam :
phrin las 'gro ba'i don chen sgrub nus sam :
zhes dris pa'i lan btab pa dang /
khas blangs pa'i dam tshig srog la babs kyang mi gtang ngo snyam pas 'di'i rjes zlos /
'chi med rtsa gsum lha tshogs dgongs su gsol :
bdag cag 'chi med rig 'dzin sa thob phyir :
skyabs gnas gzhan med ma hA gu ru yi :
thugs rjes dgongs la 'chi med tshe dbang skur :
ci bsgos sgo gsum dam tshig 'da' re kan :
dam chu bdud rtsi sbyin la /
'di ni khyod kyi dam tshig bdud rtsi ste :
bsrung na tshe 'dir ci 'dod dngos grub thob :
nyams na dpal gyi bka' nyan pho mo'i tshogs :
khros nas lcags sdig nag po mgo dgu yis :
khyod kyi snying bsregs rdo rje dmyal bar ltung :
ji srid nam mkha'i khams zad bde 'gro'i sgra mi thos :
de phyir snying la bor cig badzra sa ma ya :
de nas dam la bzhag pa ni /
de nas phyin chad skal ldan bu khyod kyi :
dpal chen he ru ka dpal nga yin gyis :
nga yis ji ltar bka' bsgos bzhin :
khyod kyis nyams len bsgrub dgos so :
badzra sa ma ya tsit+ta tiSh+Tha hU~M hU~M hU~M:
zhes brjod la rdo rje mgor bzhag
/de nas dbang gi gzhi dgod cing ye shes pa dbab pa yin pas khyed rang rnams sgo gsum gyi gnad gcun la dmigs pa 'di bzhin du mdzod /
stong pa'i ngang las ye shes rang snang gi zhing khams 'ja' zer thig le 'khrigs pa'i dbus su pad+ma nyi zla brtsegs pa'i gdan la khyed rang gi rnam par shes pa'i ngo bo hrIHyig dkar po de las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las /
khyed rang rnams tshe dbang rig 'dzin pad+ma thod phreng rtsal mtsho skyes rdo rje sku mdog dkar dmar dbu skra thor tshugs can phyag g.yas gser gyi rdo rje thugs kar 'dzin cing /
g.yon mnyam gzhag gi b+han+d+ha'i dbus su tshe bum bdud rtsis gang ba 'dzin pa /
zhabs rgyal po rol pa'i stabs kyis bzhugs pa'i pang du yum mkha' 'gro tsaN+Ta lI dmar mo mda' dar dang tshe bum bsnams pas 'khril ba /
gnyis ka'ang me tog gi phreng ba dang /
dar dang rin po che'i rgyan can /
mtshan dpe'i gzi byin mchog tu 'bar ba'i skur gyur pa'i spyi bor oM dkar po /
mgrin par AHdmar po /
thugs kar hU~M sngon po /
thugs dbus su zla ba la gnas pa'i hrIHdkar po /
de las 'od zer 'phros pas nub phyogs bde ba can dang rnga yab pad+ma 'od sogs phyogs bcu'i zhing khams rab 'byams na bzhugs pa'i sangs rgyas byang sems rtsa gsum srung mar bcas pa thams cad pad+ma thod phreng tshe dpag tu med pa'i rnam par char sprin gtibs pa ltar byon nas khyed rang la sib sib thim pa'i mos pa brtan po mdzod cig
/ces brjod la /
spos rol dang bcas te spro na las byang gi spyan 'dren dang /
bsdu na sngags kho nas kyang chog
/gang ltar sbyar spos DA dril bcas bsnyen sgrub las gsum gyi sngags mjug tu /
dz+nyA na A be sha ya a A:
btags pa mang du brjod pas byin dbab /
de ltar dbab pa'i byin rlabs kyi rgyun brtan par byas pa'i mos pa mdzod /
tiSh+Tha badzra zhes rgya gram mgor bzhag
/sngar byin pa'i me tog rang rigs kyi lha la 'bul ba'i mos pas sngags 'di'i rjes zlos dang bcas te 'dor bar zhu /
pra tIts+tsha badzra ho :
zhes 'grim dkyil du 'dor gzhug la /
me tog dkyil 'khor gyi gtso bor phog pas gsang mtshan mtsho skyes kun bzang rdo rje rtsal zhes bya ba yin no //
pra ti gr-ih+Na i maM satwa ma hA ba la /
zhes me tog spyi bor bzhag
/ma rig pa'i sgrib g.yogs mig dar dang lhan cig bsal bas rang byung 'chi med rdo rje'i dkyil 'khor mngon sum mjal bar mos shig
/oM AHhU~M:
zhes mig dar bsal la phyag shing gis mtshon te mthong ba bstan pa ni /
e ma :
skal ldan rigs kyi bu rnams kun :
khyod rnams sngon bsags bsod nams stobs las byung :
rang byung lhun grub dkyil 'khor 'di la ltos :
khyod rnams grangs med lha skal 'di yin pas :
dga' dang dad dang mos gus drag po gyis :
grangs med bsags pa'i sdig sgrib ma lus kun :
dkyil 'khor 'di mthong zad par gdon mi za :
khyed rnams 'og min 'jigs bral mkha' spyod zhing :
bde chen pad 'od brtsegs pa'i zhing khams der :
rang rig ston pa 'od mi 'gyur ba mchog :
kun tu bzang po mtsho skyes rdo rje ni :
'jigs med grags pa rtsal du grags par 'gyur ro :
de rnams kyis dbang gi sngon 'gro 'jug pa'i chos rnams grub /
dbang bskur dngos gzhi'i dang po khyad par gyi gsol ba 'debs pa 'di'i rjes zlos /
hrI:
dus gsum sangs rgyas kun gyi ngo bo nyid :
mtsho skyes rdo rje rig 'dzin tshe dpag med :
bdag gi lus ngag yid gsum byin rlobs la :
'chi med tshe yi dbang mchog bskur du gsol :
nad med bde ba'i dbang mchog bskur du gsol :
lan gsum /
thog mar tshe yi dngos grub 'gugs pa'i slad du dmigs pa 'di ltar du mdzod /
bla ma dkyil 'khor pa'i gnas gsum nas 'od zer 'char kha'i zer thag lta bu mkha' khyab tu 'phros /
tshe lha rig 'dzin rgyal ba rgya mtsho chos skyong dam can bka' sdod dang bcas pa'i thugs rgyud bskul pa'i stobs kyis /
khyed rang rnams kyi bla tshe chad nyams 'thor zhing yar ba brkus shing phrogs pa thams cad dang /
brtan pa snod kyi 'byung ba lnga'i dwangs bcud nus pa'i thig le /
g.yo ba bcud kyi skye dgu yongs kyi tshe bsod dpal 'byor /
mchog gsum rtsa gsum chos srung bcas pa'i tshe dang ye shes kyi byin rlabs dngos grub ma lus shing lus pa med pa thams cad lnga ldan 'ja' zer thig le yig 'bru phyag mtshan gyi rnam pa dpag tu med pa bkug cing byon /
ba spu'i bu ga nas sib sib thim pas 'chi ba med pa rdo rje tshe yi dngos grub thob par mos shig
/mda' dar g.yab la /
hU~M hrI:
rang bzhin ka dag rnam rol sogs tshe 'gugs dbyangs bcas gyer la sngags gsum brjod /
de nas dbang gi dngos gzhi la sku bum pa /
gsung gsang ba /
thugs sher ye /
bzhi pa tshig dbang /
mtha' rten /
rgyas gdab /
bka' srung gtor dbang bcas rnam grangs bdun du bzhugs pa'i dang po bum pa'i dbang bskur ba la /
bla ma dkyil 'khor pa'i lha tshogs rnams kyis bkra shis pa'i rnam pa du ma dang ldan pas rigs 'dus rnam rgyal dang rigs lnga'i bum pa 'chi med bdud rtsi'i chu rgyun gyis gang bas dbang bskur ba la brten nas phung khams skye mched kyi dri ma dag
/sku lnga ye shes lnga'i tshe dbang thob par mos shig
/dbus bum thogs la /
hU~M hrI:
chos dbyings brdal khyab bum pa'i gzhal yas nas :
bcud mchog rtsa gsum rig 'dzin ye shes lha :
dbang bskur sgo lnga'i sgrib kun rnam dag nas :
rgyud drug dbyings grol 'dzin bral dbang thob shog :
mgor bzhag la bum chu sbyin /
slar yang dbus bum thogs la /
hU~M hrI:
gzhon nu bum sku chos dbyings ye shes klong :
stong gsal 'dzin med 'ja' gur klong dkyil nas :
rigs kun bdag nyid mtsho skyes tshe dpag med :
sprul pa'i tshe bdag 'bum phrag d+hA ki dang :
snang srid khams kun ma lus rgyal ba'i zhing :
rigs 'dus ye shes lha yi dbang bskur bas :
skye 'chi kun bral rdo rje'i dbang thob shog :
rtsa sngags sham bur /
kA ya a b+hi Shiny+tsa oM:
shar gyi bum pa thogs la /
hU~M hrI:
mdangs ldan bum pa me long ye shes klong :
rig 'dzin chen po rdo rje dpa' bo rtsal :
yab yum grangs med rdo rje tshe yi lhas :
'khor 'das bcud sdus rdo rje tshe yi dbang :
skal ldan bu mchog khyed la dbang rdzogs shog :
oM gu ru badzra thod phreng rtsal A yur+dz+nyA na kA ya a b+hi Shiny+tsa hU~M:
lho yi bum pa thogs la /
hU~M hrI:
mdangs ldan bum pa mnyam nyid ye shes dbyings :
rig 'dzin chen po rat+na dpa' bo rtsal :
yab yum grangs med rat+na tshe yi lhas :
'khor 'das bcud sdus rin chen tshe yi dbang :
skal ldan bu mchog khyod la dbang rdzogs shog :
oM gu ru rat+na thod phreng rtsal A yur+dz+nyA na kA ya a b+hi Shiny+tsa trAM:
nub kyi bum pa thogs la /
hU~M hrI:
mdangs ldan bum pa sor rtog ye shes klong :
rig 'dzin chen po pad+ma dpa' bo rtsal :
yab yum grangs med pad+ma tshe yi lhas :
'khor 'das bcud sdus pad+ma tshe yi dbang :
skal ldan bu mchog khyod la dbang rdzogs shog :
oM gu ru pad+ma thod phreng rtsal A yur+dz+nyA na kA ya a b+hi Shiny+tsa hrI:
byang gi bum pa thogs la /
hU~M hrI:
mdangs ldan bum pa bya grub ye shes dbyings :
rig 'dzin chen po karma dpa' bo rtsal :
yab yum grangs med karma tshe yi lhas :
'khor 'das bcud sdus karma tshe yi dbang :
skal ldan bu mchog khyod la dbang rdzogs shog :
oM gu ru karma thod phreng rtsal a yur+dz+nyA na kA ya a b+hi Shiny+tsa A:
de'i rjes 'brel du lha sku phyag rgya'i dbang bskur ba la /
dkyil 'khor lha tshogs rnams kyi sku las ye shes kyi sku mar me gcig las gnyis mched kyi tshul du byon nas khyed rang la thim pas lha tshogs rnams dang dbyer mi phyed pa'i byin rlabs thob par mos shig
/mtsho skyes rdo rje yab yum gyi tsakli thogs la /
hU~M hrI:
sin+d+hu rgya mtsho sna tshogs pad zla'i steng :
thabs shes dbyer med rgyal kun rigs kyi bdag :
mtsho skyes rdo rje'i 'chi med tshe dbang nas :
thabs shes gnyis med dgyes sde tsan+d+ha lI:
rtsa khams dpa' bo rlung khams dpa' mo'i tshogs :
thig le gsang ba bla med lha yi tshogs :
dwangs ma lnga ldan 'od thig klong na bzhugs :
zag med bde rol lha yi dbang bskur bas :
skye 'chi 'jig bral mtsho skyes dbang thob shog :
rtsa sngags sham bur /
kA ya a b+hi Shiny+tsa hU~M:
kun bzang yab yum gyi sku spyi bor bzhag la /
hU~M hrI:
chos dbyings zag bral thig le'i gzhal yas nas :
gdod ma'i kun bzang yab yum tshe yi lha :
rig rtsal dwangs ma 'khor 'das rgyal kun tshogs :
deng 'dir bu la 'jig bral dbang mchog bskur du gsol :
oM ma hA gu ru sa man+ta b+ha dra sa man+ta pha la A yur+dz+nyA na a b+hi Shiny+tsa hU~M:
nam mkha'i rgyal po'i sku mgo thog tu bzhag la /
hU~M hrI:
chos dbyings rang gsal 'chi med tshe yi lha :
longs sku nam mkha'i rgyal po tshe dpag med :
yab yum gnyis med 'jig bral rdo rje'i sku :
deng 'dir bu la 'chi med tshe dbang bskur du gsol :
oM ga ga rA dza dz+nyA na d+hA ki A yur+dz+nyA na a b+hi Shiny+tsa hU~M:
rta mgrin gyi sku dpral ba'i bum 'khor du bzhag la /
hU~M hrI:
dpral bar bum 'khor rat+na 'ja' gur klong :
'khor 'das rgyal ba'i gsung mchog rigs kyi bdag :
khro rgyal rta mgrin snyoms 'jug tshe yi bdag :
dbu gtsug rta mgo ljang gus rngam sgra sgrog :
dbang chen rta mchog tshe yi lha tshogs kyis :
deng 'dir bu la 'chi med tshe yi dbang mchog bskur du gsol :
oM ma hA gu ru ha ya grI ba hu lu hu lu A yur+dz+nyA na a b+hi Shiny+tsa hU~M:
mgrin par snang mtha'i sku gtugs la /
hU~M hrI:
'das dang ma byon da lta dus gsum gyi :
rgyal kun gsung gi dbang phyug gsung mchog dpal :
yab yum snyoms 'jug bdud rtsis lus kun dag :
phyi nang snod bcud bkrag mdangs lus thim nas :
bkrag mdangs gzi byin nus stobs rab 'bar nas :
'chi med dga' bde tshe yi dbang thob shog :
oM ma hA gu ru a mi d+he ba A yur+dz+nyA na a b+hi Shiny+tsa hU~M:
de nas o rgyan yab yum gyi sku snying gar bzhag la /
hU~M hrI:
rang byung thig le rin chen zur brgyad dbus :
lhun grub bstan pa 'chi med tshe yi lha :
mngon rdzogs rgyal po o rgyan d+hA ki'i tshogs :
mtsho skyes las 'khrungs 'chi med tshe yi lha :
'chi med ye shes tshe yi dbang bskur bstsal du gsol :
oM badzra gu ru pad+ma d+hA ki nI A yur+dz+nyA na tsit+ta a b+hi Shiny+tsa hU~M:
lte bar rin 'byung gi sku gtugs la /
hU~M hrI:
gshis lugs lnga ldan rnam dag bde ba che :
dus gsum rgyal ba'i yon tan las sprul rin chen 'byung :
dbyer med rigs 'dus rgyal ba tshe yi lha :
thugs rjes gzigs la 'dir 'tshogs skal ldan la :
mi zad dpal 'bar tshe dbang dngos grub stsol :
oM ma hA gu ru rat+na d+h+r-ika? A yur+dz+nyA na a b+hi Shiny+tsa hU~M:
don grub kyi sku gsang gnas su gtugs la /
hU~M hrI:
dus gsum rigs kun phrin las tshe yi lha :
snang srid zag bcas zag med tshe yi bcud :
skal ldan la bstim don grub tshe yi dbang :
deng 'dir bu mchog rnams la myur du stsol :
oM ma hA gu ru karma d+h+r-ika? A yur+dz+nyA na a b+hi Shiny+tsa hU~M:
thod phreng sde lnga'i sku thogs la /
hU~M hrI:
chos dbyings rnam rol 'ja' gur thig le'i klong :
du ma rang gsal rigs 'dus rgyal kun gtso :
thod phreng sde lnga sgyu 'phrul zhi khro'i tshogs :
rig 'dzin rgyal ba rgya mtsho d+hA ki'i tshogs :
mi zad tshe g.yang dpal gyi gzi byin 'bar :
'khor 'das bcud sdus rigs kun dbang thob shog :
oM sarba ma hA gu ru d+he ba d+hA ki nI thod phreng rtsal hrIHma ha ri ni sa A yur+dz+nyA na a b+hi Shiny+tsa hU~M hrIH
pad 'byung gi sku thogs la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po pad+ma 'byung :
sku mdog mthing gsal yum dang gnyis med 'khril :
'khor 'das bcud sdus rigs kun dbang thob shog :
oM sarba ma hA gu ru d+he ba d+hA ki nI thod phreng 'chi med tshe dbang rtsal :
oM ma hA gu ru pra ba kA ra dz+nyA na d+hA ki nI A yur+dz+nyA na a b+hi Shiny+tsa hU~M:
pad+ma saM b+ha wa'i sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po tshe yi bdag :
rig 'dzin chen po pad+ma saM b+ha was :
'khor 'das bcud sdus 'chi med tshe dbang stsol :
oM ma hA gu ru pad+ma saM b+ha wa A yur+dz+nyA na A b+hi Shiny+tsa hU~M:
blo ldan mchog sred kyi sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po tshe yi lha :
rig 'dzin rgyal ba blo ldan mchog sred rtsal :
'khor 'das bcud sdus 'chi med tshe dbang stsol :
oM ma hA gu ru blo ldan mchog sred rtsal A yur+dz+nyA na a b+hi Shiny+tsa hU~M:
pad+ma rgyal po'i sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po tshe yi lha :
'khor 'das rgyal kun gtsug nor pad+ma'i rgyal :
'khor 'das bcud sdus 'chi med tshe dbang stsol :
oM ma hA gu ru pad+ma rA dza A yur+dz+nyA na a b+hi Shiny+tsa hU~M:
nyi ma 'od zer sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po nyi 'od 'bar :
rig 'dzin grub pa'i dbang phyug tshe yi lhas :
'khor 'das bcud sdus 'chi med tshe dbang stsol :
oM ma hA gu ru sUr+Ya rasmi A yur+dz+nyA na a b+hi Shiny+tsa hU~M:
shAkya seng ge'i sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po shAkya seng :
'dren mchog shAkya'i rgyal po tshe yi lhas :
'khor 'das bcud sdus 'chi med tshe dbang stsol :
oM ma hA gu ru shAkya siM ha A yur+dz+nyA na a b+hi Shiny+tsa hU~M:
seng ge sgra sgrog gi sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po seng ge'i sgra :
gar gyi dbang phyug 'gran bral tshe yi lhas :
'khor 'das bcud sdus 'chi med tshe dbang stsol :
oM ma hA gu ru siM ha g+han d+he kro ta A yur+dz+nyA na tsit+ta a b+hi Shiny+tsa hU~M:
rdo rje gro lod kyi sku gtad la /
hU~M hrI:
dwangs ma lnga ldan ye shes thig le'i klong :
rang rtsal ye shes snying po khro bo lod :
dus gsum rgyal kun dbang phyug tshe yi lhas :
'khor 'das bcud sdus 'chi med tshe dbang stsol :
skye 'chi gzhom bral rdo rje'i sku brnyes nas :
dus min 'chi sogs bdud rigs g.yul rgyal nas :
sngon las 'phral rkyen mi mthun kun bsal nas :
'jig bral rig 'dzin sku yi dbang thob shog :
oM ma hA gu ru badzra kro ta b+hi ru A yur+dz+nyA na tsit+ta a b+hi Shiny+tsa hU~M:
de rnams kyis sku bum pa'i dbang thob /
lus skye 'chi'i dri ma dag
/snang stong lha'i 'khor lor smin /
'chi med rdo rje'i sku 'grub pa'i skal pa can du byas pa yin no //
gnyis pa gsung gsang ba'i dbang la /
rang byung 'od lnga'i rang bzhin bde skyong gi snod du /
ye shes lnga'i dwangs bcud dkar dmar byang chub sems kyi bdud rtsi 'ja' thig yig 'bru'i rnam par 'khyil ba de nyid mgrin par myong bar mos shig
/thod pa'i bdud rtsi sbyin la /
hU~M hrI:
gsung mchog 'od lnga b+han+d+ha'i gzhal yas su :
bcud mchog ye shes bdud rtsi rnam pa lnga :
sgyu 'phrul rig 'dzin rgyal ba zhi khro'i bcud :
'ja' thig snying po bdud rtsi a mr-i ta :
tshe bcud rdo rje 'ja' thig yig 'bru dang :
grags stong gsung gi rdo rje'i dbang bskur bas :
'gag med longs sku rang byung rdo rje'i gzhir :
grags stong theg mchog chos 'khor bskor bar shog :
rtsa sngags sham bur /
wA ka a b+hi Shiny+tsa hU~M:
des gsung gsang ba'i dbang thob /
ngag g.yo rtsol gyi dri ma dag
/grags stong nA da'i dbyangs su smin /
'gag med rdo rje'i gsung 'grub pa'i skal pa can du byas pa yin no //
gsum pa thugs shes rab ye shes kyi dbang la /
tshe lam gyi pho nya'i mtshan nyid rdzogs pa'i phyag rgya pad+ma can dang lha sngags chos nyid kyi rol pas snyoms par zhugs pa la brten nas dga' ba bcu drug gi mthar lhan skyes bde ba chen po'i ye shes 'dzag med du brtan /
me long rdo rje hrIHyig gi brdas mtshon par gzugs snang stong sgra grags stong sems bde stong thams cad rig stong khyab brdal chen po'i rang bzhin du shes par mdzod cig
/rig tsaka gtad /
me long hrIHbris pa dang rdo rje bstan la /
hU~M hrI:
snang srid ma lus dur khrod 'ja' me'i klong :
gnas yul 'di ni 'og min pad+ma bkod :
snang grags dpa' bo rig 'dzin 'od dpung 'bar :
mtshan ldan d+hA ki rgya mtsho sprin bzhin gtibs :
bde stong dbab bzlog dga' bzhi cho+es dbyings rtser :
rgyu rkyen las 'das ka dag a ti che :
me long rdo rje hrIHyig dbyangs gsal 'di :
snang stong grags stong bde stong rig stong dbyings :
zag med kun bzang rdo rje 'dir 'grub shog :
rtsa sngags sham bur /
sarba dz+nyA na d+hA ki nI tsit+ta a b+hi Shiny+tsa hU~M:
des thugs shes rab ye shes kyi dbang thob /
sems gzung 'dzin gyi dri ma dag
/bde stong ye shes kyi phyag rgyar smin /
'khrul med rdo rje'i thugs 'grub pa'i skal pa can du byas pa yin no //
bzhi pa ye shes rdo rje tshig gi dbang la /
stong gsal me long yig 'brus mtshan pa dang rma bya'i mdongs kyi brda 'di dag gi don gzhi dbyings ka dag gi gshis su mnyam par 'jog pa dang /
lhun grub snang bzhi'i lam gyi 'char sgo rig pa'i rang rtsal du rdzogs par gyis shig
/me long gi ngos la hrIHbris pa dang rma bya'i mdongs 'od rnams bstan la /
hU~M hrI:
sgrib g.yogs kun bral ka dag lhun gyis grub :
rang byung rdo rje'i hrIHyig sgra 'od srid kun khyab :
mdangs 'od ji bzhin rig pa sku thig 'khyil :
snang ba bzhi rdzogs sgron drug zad pa'i klong :
kun bzang gzhi la 'ja' skur dbang rdzogs shog :
sarba d+harma a b+hi Shiny+tsa hU~M:
des bzhi pa tshig gi dbang thob /
'pho bcas kyi dri ma dag
/rig stong gzhi rdzogs chen por smin /
gzhon nu bum pa sku 'grub pa'i skal pa can du byas pa yin no //
lnga pa mtha' rten byin rlabs gtor ma'i brda dbang la sogs pa rnams gzhung gi tshig ris dang mthun pa'i ting nge 'dzin rim par gsal 'debs par zhu /
hU~M hrI:
gtor snod lhun grub sin+d+hu rgya mtsho'i dbus :
dpal gtor 'ja' zer 'od phung thig le'i klong :
mtsho skyes rdo rje 'chi med tshe yi lha :
bde gsang yum mchog d+hA ki tsan+d+ha lI:
dus gsum rgyal kun rig 'dzin 'od phung 'bar :
yab yum snyoms 'jug zag bral bdud rtsi'i rgyun :
skal ldan bu yi spyi bo'i tshangs bug nas :
rgyun 'babs bde gsang mkha' spyod rdo rje'i rtsar :
'jig med mtsho skyes rdo rje'i dbang thob shog :
oM badzra gu ru tsan+d+ha lI A yur+dz+nyA na a b+hi Shiny+tsa hU~M:
mkha' 'gro gnyis kyi sku thogs la /
hU~M hrI:
'og min mkha' spyod badzra rat+na'i mkha':
mkha' spyod d+hA ki 'bum phrag rnam mang gtso :
thugs rje'i gzi byin 'od phung glog 'khyugs la :
bla tshe srog dbugs gas nyams yar 'khyams kun :
'od zer ba thag nr-i yig hrIHdmar tshul :
dus gsum srid gsum bcud mchog ta la la :
spyi bo'i gtsug nas lus la sib sib thim :
'jig bral kun bzang rdo rje'i dbang rdzogs shog :
oM ma ma badzra rat+na A yur+dz+nyA na a b+hi Shiny+tsa hU~M:
de nas mgyogs ma gnyis kyi sku thogs la /
hU~M hrI:
'og min mkha' spyod pad brtsegs las rab zhing :
rnam dag mkha' spyod d+hA ki rgya mtsho'i gtso :
thugs rje'i gzi byin 'od phung glog ltar 'khyugs :
dri za gshin rjes bla srog khyer nyams kun :
'od zer nr-i yig hrIHdmar ta la la :
spyi bo'i gtsug nas lus la sib sib thim :
'jig gzhom mi mnga' tshe yi dbang thob shog :
oM ma ma pad+ma karma A yur+dz+nyA na a b+hi Shiny+tsa hU~M:
de nas tshe 'brang gtad la /
hU~M hrI:
gtor snod rnam dag 'og min mkha' spyod zhing :
tshe gtor 'brang rgyas pad 'od gzhal yas khang :
gu ru mtsho skyes rdo rje tshe yi lha :
yab yum gnyis med tshe bdag rgyal ba'i bcud :
'chi med bdud rtsi tshe 'brang lu gu rgyud :
rig 'dzin rgyal ba'i tshe bcud ma lus pa :
zag bral 'chi med dngos grub dus 'dir stsol :
oM sarba ma hA gu ru d+he ba dz+nyA na d+hA ki nI A yur+dz+nyA na tsit+ta a b+hi Shiny+tsa hU~M:
de nas rig pa'i rtsal dbang ni /rdo rje slob dpon gyis rdo rje'i sdigs mdzub phyogs bzhir gtad la /
hU~M hrI:
steng 'og phyogs mtshams chos dbyings lhun grub mkha':
ye shes ka dag 'ja' 'od thig le'i klong :
rgyal kun rigs bdag mtsho skyes pad+ma 'byung :
ma tshogs d+hA ki dpa' bo mkha' 'gro dang :
tshe bdag rig 'dzin rgya mtsho sprin phung 'bar :
rgyal kun rig 'dzin 'dus pa'i mkha' spyod der :
dbugs dbyung gdod ma'i gzhi nas phyir ma ldog :
hU~M hU~M hU~M:
zhes hU~M gi glu dbyangs dang gar gyi rnam 'gyur byas la zang thal gyi rig rtsal spar /
de nas tshe ril sbyin la /
hU~M hrI:
'khor 'das dbang sdud 'chi med tshe bcud 'bar :
ro mchog brgyad ldan gzi byin 'od phung 'khrigs :
reg myong tsam gyis 'ja' skur gzhi thog phebs :
'chi med rdo rje'i bcud mchog bu la sbyin :
zag med 'jig bral bde chen dbang thob shog :
tshe dzapa? 'dren /
tshe chang a mr-ita sbyin la /
hU~M hrI:
bde chen b+han+d+ha chos dbyings 'od klong du :
rgyal ba rig 'dzin yab yum dwangs ma'i bcud :
reg myong tsam gyis bde chen rnam rol rdzas :
rtsa brgyad stong sbyar pany+tsa a mr-i ta :
bsgrub rdzas gnyan po skal ldan bu la sbyin :
phung khams skye mched rig 'dzin 'od dpung 'khrigs :
rtsa rlung thig le'i lang tsho rab rgyas nas :
mi zad tshe srog sra brtan dbang thob shog :
tshe dzapa? gong bzhin brjod /
drug pa rdo rje'i tshe dbang bskur pa de dag mi nyams shing brtan pa'i phyir du gnas lngar rdo rje bzhag pas sgo gsum la rtsa gsum lha tshogs rnams kyi sku gsung thugs kyi phyag rgyas thebs te nam yang skye 'chi 'pho 'gyur gzhom gzhig dang bral ba'i rdo rje'i sku brnyes par mos shig
/hU~M hrI:
mchog gsum rgya mtshos rgyas gdab bo :
sku gsum rgya mtshos rgyas\u0f8e
rtsa gsum rgya mtshos\u0f8e
bla tshe srog dbugs gas nyams yar 'khyams sogs :
gnas 'gugs rang rang gnas su rgyas gdab bo :
spyi gtsug nor tog 'khor lo ru :
kun tu bzang pos rgyas thob cig :
dung khang bde chen 'khor lo ru :
nam mkha'i rgyal pos rgyas thob cig :
dpral bar bum pa'i 'khor lo ru :
rta mgrin rgyal pos rgyas thob cig :
mgrin pa longs spyod 'khor lo ru :
'od dpag med pas rgyas thob cig :
snying ga chos dbyings 'khor lo ru :
rig 'dzin pad+mas rgyas thob cig :
lte ba sprul pa'i 'khor lo ru :
rat+na he rus rgyas thob cig :
gsang chen bde spyod 'khor lo ru :
rdo rje gzhon nus rgyas thob cig :
bla ma'i sku yis rgyas thob cig :
yi dam gsung gis rgyas thob cig :
d+hA ki thugs kyis rgyas thob cig :
bstan srung rgya mtshos rgyas thob cig :
oM AHhU~M hrI:
sarba ma hA gu ru d+he ba d+hA ki nI bud+d+ha rat+na pad+ma karma badzra A yur+dz+nyA na sid+d+hi b+h+rU~M b+h+rU~M nr-i dzaHhU~M hU~M hU~M:
zhes rdo rje gnas lngar bzhag
/rtsa sngags sham bur rak+Sha rak+Sha /
btags pas bsrung ngo //
bdun pa srung ma'i gtor dbang gi slad du /
gtor ma 'di nyid rma rgyal spom ra gnyan po sogs bka' srung gter bdag rgya mtsho rnams mngon sum gsal ba khyed rang rnams la gtad cing bka' bsgos pas /
ji ltar bcol ba'i phrin las thams cad thogs med du bsgrub par zhal gyis bzhes par sgoms mdzod /
hU~M hrI:
gtor snod skye 'gag mtha' bral b+han+d+ha'i klong :
dpal gtor mi bzad rma chen spom ra sogs :
snang srid dregs pa'i lha srin bka' 'khor ni :
pho rgyud mo rgyud bstan srung rgya mtsho'i tshogs :
khyod rnams rdo rje pad 'byung spyan snga ru :
rang rang khas blangs tha tshig ma g.yel bar :
deng 'dir dad ldan bu yi bar chad zlog :
tshe bsod dpal 'byor mnga' thang rgyas pa dang :
bstan pa'i ru dra ma lus cham la phob :
slob bu dam nyams ma lus rdul du rlogs :
chab srid chos srid mnga' thang rgyas mdzad cing :
sa lam yon tan ma lus kun rdzogs nas :
mi shigs rdo rje 'ja' sku'i klong du skyol :
oM ma hA d+he ba tsaN+Da tri shU yak+sha rak+sha tsit+ta a b+hi Shiny+tsa hU~M hU~M hU~M:
badzra sa ma ya rak+Sha rak+Sha hU~M:
slar yang bkra shis pa'i rdzas rtags rnams kyis mnga' gsol bas tshe dbang ye shes chen po'i rgyal thabs la mnga' sgyur ba'i mos pa mdzod :
ces pa tsam gyis mtshams sbyar la rdzas brgyad dang rtags brgyad bskur tshig rgyas bsdus ji ltar rigs pas sbyin /
me tog 'thor zhing shis brjod rgyas par bya /
dbyangs gsal dang ye d+har brjod /
des 'brog ban khye'u chung lo tsA'i rnam 'phrul gter chen bdud 'dul gling pa'i zab gter rig 'dzin tshe sgrub tsha ba dmar thag gi dbang bskur rgyas par grub pa lags pas sogs kyis mtshams sbyar nas dam tshig khas blang /
gtang rag maN+Dal sogs spyi ltar bya'o //
gsum pa rjes tshogs la rol zhing lhag ma gtang /
gtor skyong pad 'od ltar bya /
gtang rag mchod bstod /
nongs bshags /
ras bris kyi dkyil 'khor sogs la brtan bzhugs dang /
bdag bskyed bsdu ldang spyi 'gre
/las byang gsham gsal rgyas gdab bsngo smon dang /
shis brjod ji ltar 'os pa byas pas 'grub bo //
'dis kyang bdag sogs rdo rje'i tshe dbang thob //
gdod ma'i gzhi la rig stong bum skur grol //
'pho ba chen po 'chi med phyag rgya yis //
mkha' khyab 'gro kun zag med dbyings sgrol shog
/ces mdor bsdus pa'i mtshams sbyor zhabs tog 'brel 'jog tsam du dmigs nas 'chi med bstan gnyis g.yung drung gling pas rdzong gsar bkra shis lha rtser bris pa dge legs 'phel //

//
