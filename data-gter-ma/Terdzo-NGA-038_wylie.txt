@#//
dam chos dgongs pa yang zab las /
rtsa gsum gyi las byang dang /
gtor dbang gi rim pa bzhugs so //
na mo gu ru d+he ba DA ki nI ye /
rtsa ba gsum gyi las gzhung bsrangs te byin rlabs gtor dbang gi rim pa bya bar 'dod pas /
thog mar gnas gang du dgos pa'i yo byad tshogs gtor mchod pa'i bye brag ma lus bsags la /
kha lho nub tu phyogs pas nyams su blang ba ni /
sngon 'gro dngos gzhi rjes kyi rim pa'o /
de yang rtsa tho las /
rtsa gsum las byang sbyor dngos rjes :
gzhi bdag bgegs la ba liM sbyin la bsgo :
bgegs bskrad srung ba'i 'khor los mtshams bcad cing :
mchod rdzas byin rlabs tshogs bsags skyabs gsol zhing :
sems bskyed tshad med bzhi bsgom sngon 'gro'i las :
zhes 'byung bas thog mar gnas bdag gi gtor ma bshams la /
chu gtsang dang bdud rtsis bran cing /
rang nyid dbang chen yab yum du gsal bas /
raM yaM khaM/
zhes gsum gyis gtor ma'i nyes skyon bsregs gtor bkrus /
oM AHhU~MH
zhes gsum gyis byin gyis tshul bzhin du brlabs la /
sarba b+hU ta sa ma ya dzaH
zhes gsum gyis mchod mgron bgegs rigs 'byung po bkug la /
oM a kA ro sogs /
swA hA/
sarba ba liM ta kha kha khA hi khA hi /
zhes lan gsum gyis yid bzhin du bsngos la phrin las bcol zhing bka' bsgo ba ni /
hU~M/
srid gsum zhing du 'khod pa'i sde brgyad tshogs //
ma lus zhing gi rdul snyed 'khor dang bcas //
'dir spyon dngos dang yid kyis sprul pa yi //
mchod sbyin bdud rtsi dpal gyi gtor ma longs //
'di dag gsol zhing bde bar longs spyod la //
sa phyogs kun tu dge zhing bkra shis la //
deng 'dir sgrub pa'i 'bras bu ma thob bar //
gnod 'tshe gdug rtsub sbyor ba'i bsam pa spongs //
zhi ba byang chub sems dang ldan pa yis //
dge ba'i sa phyogs gzhan du 'gro bar gyis //
gal te mi 'gro bsam sbyor ngan pa yis //
gnod cing 'tshe ba'i bar gcod sems ldan na //
dpal chen yab yum sprul pa'i mthu stobs kyis //
lus ngag yid gsum gdug pa'i sems ldan gang //
ma lus rdul du brlag par gdon mi za //
de bas gsang ba'i bka' las ma 'da' zhig
/ces bka' bsgo zhing /
hU~M bzhi'i sngags kyis bgegs bskrad par mos la /
hU~M/
bdag nyid dbang chen khro rgyal yab yum gyi //
ye shes thugs las sprul pa'i mtshon cha me //
steng 'og phyogs mtshams bar med kun tu gtams //
'od zer sna las sprul pa'i khro chung tshogs //
tho ba ral gri mda' mdung phur bu gri
/grangs med 'dzin pas bgegs dpung rdul du rlog
/bskal me dang mtshungs 'bar zhing kun tu 'phro //
nyon mongs bdud dang log 'dren sreg par byed //
gsang ba byang sems don gyi dkyil 'khor du //
dam sri bdud dang bgegs rigs ming yang med //
chos nyid bde chen ye shes ngang mtshams las //
yun du mi gtong 'da' bar mi 'gyur ro //
oM badzra rak+Sha rak+Sha hU~M phaT/
zhes gsum gyis mtshams bcad /
oM na maHsarba kA ya gIrti nIrti hU~M/
ces gsum gyis phyag rgya gar glu byin brlab /
oM badzra ar+g+haM/
pA d+yaM/
puSh+paM/
d+hU paM/
A lo kaM/
gan+d+haM/
nai wid+yA/
shab+da AHhU~M/
oM ma hA mAM sa rak+ta go ro tsa na kIM ni ri ti shu kraM pU dza AHhU~M/
oM bo d+hi tsit+ta gu h+ya pU dza AHhU~M/
zhes gsang mchod byin gyis brlab /
oM AHhUM sarba pany+tsa a mr-ita hUM hrIHThA/
zhes gsum gyis bdud rtsi byin brlab /
oM AHhU~M ma hA rak+ta dz+wa la maN+Da la hU~M hrIHThA/
zhes gsum gyis rak+ta byin brlab /
oM AHhU~M ma hA ba liM ta te dzo b+ha liM ta ba la ba te gu h+ya sa ma ya hU~M hrIHThA/
zhes gsum gyis gtor ma byin brlab /
oM badzra pad+ma b+hany+dza pU dza AHhU~M/
zhes gsum gyis sbyor mchod dang /
oM sarba duSh+TAn ru dra mA ra ya AHhUM/
zhes sgrol mchod dang /
oM sarba ha la pany+tsa AHhU~M/
zhes gsum gyis dug lnga'i mchod pa byin gyis brlab bo //
hU~M/
rtsa gsum zhi khro dkyil 'khor lha yi tshogs //
rab gus dang bas gnas 'dir spyan 'dren gshegs //
rin chen gzhal yas mdzes pa'i gdan la bzhugs //
bdag sogs sgo gsum gus pas phyag 'tshal bstod //
dngos 'byor yid sprul mchod sprin rgya mtshos mchod //
dam tshig nyams chag sdig sgrib mthol zhing bshags //
dus gsum rgyal ba'i spyod la rjes yi rang //
bla med bde chen chos 'khor bskor bar bskul //
mya ngan mi 'da' 'gro ba'i don phyir bzhugs //
'khor 'das dge tshogs byang chub chen por bsngo //
'gro kun sku dang ye shes yongs grub shog
/de ltar tshogs bsags nas /
hU~M/
bdag dang 'gro drug sems can ma lus pa //
phyi nang gsang gsum dbyer med don gyi lha //
bla ma yi dam mkha' 'gro dam can la //
rtse gcig gus pas mi 'bral skyabs su mchi //
zhes gsum gyis skyabs su 'gro /
hU~M/
bdag gzhan 'gro ba ma lus kun don du //
rtsa gsum zhi khro'i dkyil 'khor bsgrubs nas ni //
gang 'dul thabs kyis 'gro ba yongs sgrol phyir //
smon 'jug don dam byang chub sems bskyed do //
gsum gyis sems bskyed /
hU~M/
ma gyur nam mkha' mnyam pa'i sems can rnams //
bde ldan sdug bsngal kun dang bral ba dang //
bde ba mchog la mngon par gnas la dga'//
kun nas snyoms pa'i btang snyoms chen por gnas //
zhes gsum gyis tshad med bzhi bsgom /
de ltar sngon 'gro'i las rim bdun no //
gnyis pa dngos gzhi la /
rtsa tho las /
dngos gzhi ting 'dzin rnam gsum gzhal yas lha :
spyan 'dren bzhugs gsol phyag 'tshal mchod pa 'bul :
bstod pa 'dzab bzlas rdzogs pa'i rnal 'byor ro :
zhes 'byung bas dang po ting nge 'dzin rnam gsum ni /
hU~M/
chos rnams rang bzhin stong gsal mtha' dbus bral //
mi gnas mi dmigs spros med de bzhin nyid //
de nyid ma rtogs 'khrul pa'i sems can rnams //
sdug bsngal gyur pas nyam thag snying rje'i yul //
'gro kun bsgral phyir rgyu mchog yi ge hrIH
dmar gsal rab 'bar 'od zer kun tu 'phro //
gzhal yas khang dang lha bskyed ni /
de las nam mkha' rlung me chu sa'i dal //
ri rab me dpung rdo rje dur khrod dbus //
sna tshogs pad 'dab 'bum ldan lte ba ru //
b+h+rU~M las phyi ni rin chen gzhal yas khang //
mtha' dbus med pa'i yon tan mtshan nyid rdzogs //
de dbus dur khrod pho brang rab 'jigs pa //
rngam pa'i rgyan 'chang brjid cing yangs pa'i dbus /
khrag zhag rgya mtsho pad+ma nyi zla'i steng //
rang rig hrIHlas skad cig dpa' bo'i sku //
dbang chen rta mgrin sku mdog rab dmar 'tsher //
zhal gcig phyag gnyis spyi gtsug rta mgo ni //
sa rnams zil gnon dbang gi rta skad sgrog
/phyag g.yas srid gsum dbang sdud gri gug dang //
g.yon pas thod khrag bdud rtsi zhal du gsol //
nyi zla pad steng brjid cing 'gying ba'i tshul //
de yi g.yon na rdo rje phag mo yum //
mthing dmar mdog can spyi gtsug phag zhal ngur //
gzhon tshul nu ma rab 'bur b+ha ga rgyas //
yab yum sku la rus pa'i rgyan drug dang //
thod pa skam rlon kha T+wAM dar dpyangs bcas //
bdud bzhi'i steng na bskal pa'i me dpung klong //
'od zer rdo rje'i tshwa tshwa 'phro bzhin bzhugs //
spyi gtsug pad steng nyi zla'i gdan khri la //
gsang ba'i bla ma rdo rje thod phreng rtsal //
mthing gsal rdor dril 'dzin cing yum la 'khyud //
rdo rje skyil krung gar gyis bzhugs pa'i pang //
gsang yum ye shes mkha' 'gro mtsho rgyal dkar //
gri thod 'dzin pas yab 'khyud pad skyil 'khril //
longs spyod rdzogs sku'i rgyan dang na bza' bcas //
de yi spyi gtsug mkha' lding ga ru Na //
dkar po gzi ldan khams gsum zil gyis gnon //
hrIH
bdag nyid dpa' bo rta mgrin yab yum gyi //
dung khang rdo rje dpa' bo yab yum 'khor //
mgrin par rat+na dpa' bo yab yum 'khor //
snying gar bud+d+ha dpa' bo yab yum 'khor //
lte bar pad+ma mkha' 'gro yab yum 'khor //
gsang bar las kyi mkha' 'gro yab yum 'khor //
dkar ser mthing dmar ljang mdog rang rtags kyi //
phyag mtshan gri thod 'dzin cing 'khril sbyor tshul //
rgyan dang cha lugs yongs rdzogs sku ru gsal //
phyogs mtshams pad 'dab bum thod ye shes kyi //
bcud kyis yongs gang bde stong mchod pas bskor //
bar khyams phyi nang mu khyud sgo rnams dang /
khor yug kun tu dpa' bo mkha' 'gro'i tshogs //
ma lus til gyi gong bu lta bur khengs //
mchog thun dngos grub byin 'bebs tshul du bzhugs //
de nas spyan drang ba dang bzhugs su gsol ba ni /
hrIH
gtso 'khor thugs kar rang srog thig le dang //
gnas lnga'i sa bon lnga yi 'od zer gyis //
rang bzhin dag pa o rgyan mkha' spyod zhing //
dpal ri pad+ma 'od kyi gzhal yas nas //
rtsa gsum dkyil 'khor lha tshogs spyan drangs gyur //
zhes dmigs la dbyangs dang bcas te /
hU~M hrIH
skye med chos dbyings bde chen pho brang na //
ma 'dres yongs rdzogs rtsa gsum dkyil 'khor lha //
thugs rje'i sprul pas 'gro ba'i don mdzad phyir //
bla ma yi dam mkha' 'gro dam can gshegs //
hrIH
lho nub rnga yab gling phran srin po'i gnas //
zangs mdog dpal ri dpal gyi gzhal yas nas //
'gro ba'i 'dren mchog rje btsun thod phreng rtsal //
bdag sogs 'gro ba'i don du thugs brtses gshegs //
hrIHmaH
o rgyan mkha' spyod dag pa mkha' 'gro'i zhing //
dur khrod me dpung 'bar ba'i dkyil 'khor nas //
dbang chen rta mgrin rdo rje phag mo yum //
ma lus 'khor bcas 'gro don gnas 'dir gshegs //
raHhaH
shar phyogs mngon par dga' ba'i zhing khams nas //
rdo rje dpa' bo mkha' 'gro ging dang bcas //
'gro ba'i don phyir thugs rjes sku sprul la //
ma lus 'khor dang bcas te gshegs su gsol //
tsaHriH
lho phyogs dpal dang ldan pa'i zhing mchog nas //
rat+na dpa' bo mkha' 'gro ging dang bcas //
'gro ba'i don phyir thugs rjes sku sprul la //
ma lus 'khor dang bcas te gshegs su gsol //
hriHniH
nub phyogs pad+ma brtsegs pa'i zhing mchog nas //
pad+ma dpa' bo mkha' 'gro ging dang bcas //
'gro ba'i don phyir thugs rjes sku sprul la //
ma lus 'khor dang bcas te gshegs su gsol //
yaHsaH
byang phyogs las rab rdzogs pa'i zhing mchog nas //
las kyi dpa' bo mkha' 'gro ging dang bcas //
'gro ba'i don phyir thugs rjes sku sprul la //
ma lus 'khor dang bcas te gshegs su gsol //
hU~MHhrIH
dbus phyogs me ri 'bar ba'i zhing mchog nas //
bud+d+ha dpa' bo mkha' 'gro ging dang bcas //
'gro ba'i don phyir thugs rjes sku sprul la //
ma lus 'khor dang bcas te gshegs su gsol /
khroM/
gling rnams kun gyi dbus gyur lhun po'i rtser //
rab rgyas dpag bsam shing chen ljon pa'i dbus //
bde gshegs kun 'dus mkha' lding ga ru Na //
snyigs dus gdug pa 'dul phyir gshegs su gsol //
hU~M/
gzhan yang phyogs mtshams steng 'og nam mkha'i dbyings //
rgya khyon 'das pa'i rang bzhin gnas mchog nas //
dpa' bo mkha' 'gro srung ma dam can tshogs //
dam tshig dbang gis gnas 'dir gshegs su gsol //
gu ru d+he ba DA ki nI badzra sa ma ya dzaHdzaH
hU~M hrIHmaH
ye shes rin chen 'phrul gyi gzhal yas khang //
rtog bral dur khrod pho brang yangs pa'i klong //
chags bral pad+ma nyi zla ru tra'i gdan //
rtsa gsum lha tshogs mi g.yo dgyes par bzhugs //
oM AHhU~M gu ru d+he ba DA ki nI d+harma pA la sa pa ri wA ra sa ma ya tiSh+Tha lhan /
phyag 'tshal zhing mchod pa 'bul ba ni /
hU~M hrIHmaH
rtsa gsum zhi khro'i dkyil 'khor lha yi tshogs //
bdag dang gnyis med ye shes sgyu ma'i sku //
rnam dag bde chen 'du 'bral med pa'i klong //
dbyer med mnyam pa chen por phyag bgyi 'o //
a ti pU hoH
pra ti dza hoH
hU~M hrIHmaH
rtsa gsum zhi khro'i dkyil 'khor lha tshogs rnams //
gdod nas ma skyes 'du 'bral med pa'i tshul //
lus ngag yid kyi brda gar phyag rgya glu //
dus gsum mnyam nyid mchod pa chen por bzhes /
oM AHhUM ma hA mu dra pU dza hoH
hU~M hrIHmaH
rtsa gsum zhi khro'i dkyil 'khor lha tshogs la //
me tog bdug spos la sogs phyi mchod dang //
sha khrag klad rus la sogs nang mchod tshogs //
gsang ba byang chub sems kyi bdud rtsis mchod /
oM AHhU~M puSh+pe /
d+hU pe /
A lo ke
/gan+d+he /
nai bi d+yA/
shab+da pU dza hoH
oM AHhU~M ma hA mAM sa rak+ta kiM ni ri ti shu kra pU dza hoH
oM AHhU~M bo d+hi tsit+ta gu h+ya pU dza hoH
hU~M hrIHmaH
rtsa gsum zhi khro'i dkyil 'khor lha tshogs la //
rtsa brgyad yan lag stong la sbyar ba'i sman //
rgyu gnyis rkyen gsum sbyar ba rak+ta'i mchog
/dam rdzas rmad byung gtor mas mchod par bgyi /
oM AHhU~M sarba pany+tsa a mr-ita kha raM khA hi /
oM AHhU~M ma hA rak+ta dz+wa la kha raM khA hi /
oM AHhU~M ma hA ba liM ta kha raM khA hi /
hU~M hrIHmaH
rtsa gsum zhi khro'i dkyil 'khor lha tshogs la //
bde stong zung 'jug thabs shes sbyor mchod dang //
nyon mongs 'khor ba bsgral bapasha khrag tshogs //
dug lnga ma spangs ye shes mchod pa 'bul /
oM AHhU~M a nu rak+to ma traM ru tra ha la pany+tsa pU dza hoH
de nas bstod pa ni /
hU~M hrIHmaH
bde gshegs sku ni 'od gsal dbyings las shar //
gzhom med gsung ni 'gag med gsang ba'i yum //
ye shes thugs ni 'od gsal mtha' dbus bral //
sku lnga yongs rdzogs bla ma rje la 'dud //
snang stong lha sku bde chen chos dbyings ngang //
rgya chad phyogs bral nam mkha' gang bar ston //
ma bskyed lhun rdzogs rin chen yon tan gter //
yi dam zhi khro yab yum sku la bstod //
skye med chos dbyings mnyam yangs brdal ba'i klong //
'gag med rig pa ye shes kun nas gsal //
rang grol mtshan bral 'od gsal snying po'i mdzod //
rig rtsal mkha' 'gro dam can tshogs la 'dud //
rang snang dag pa'i dkyil 'khor rab 'byams la //
'dzin med rang shar chen po'i ngang dbyings las //
ngo mtshar bstod pa'i dbyangs kyis dus kun tu //
rtsa gsum zhi khro srung ma'i tshogs la bstod //
de nas 'dzab bzla ba ni /
bsnyen sgrub las gsum gyi ting nge 'dzin dang ldan pas /
hU~M hrIHmaH
rje btsun byin rlabs gter gyur bla ma'i tshogs //
rmad byung ting 'dzin 'dzab kyi 'phro 'du las //
dgongs spyod dag pa'i ye shes rab bskul te //
mchog dang thun mong dngos grub bstsal du gsol //
oM AHhU~M hrIHmaHkhroMHhaHriHniHsaHraHtsaHhriHyaHtsit+ta hrIM hrIM dzaHsid+d+hi pha la hU~M AH
de bzhin du yi dam dang mkha' 'gro'i 'dzab bskul zhing bzla ba ni /
hU~M hrIHmaH
dngos grub mchog stsol dbang chen yi dam lha //
rmad byung\u0f8e
dgongs spyod\u0f8e
mchog dang\u0f8e
gong bzhin bzla /
hU~M hrIHmaH
phrin las mthar phyin dpa' bo mkha' 'gro ging //
rmad byung\u0f8e
dgongs spyod\u0f8e
mchog dang\u0f8e
gong bzhin bzla /
skabs su tshogs mchod kyis bskang zhing bstod pa yang bya'o //
de nas rdzogs rim ni /
de ltar gsal zhing bsnyen pa'i lha //
du mar snang yang ngang du gcig
/lha nyid rang la rang nyid lha //
rang dang lhan cig skyes pa ste //
dam tshig ye shes gnyis med pas //
spyan 'dren bzhugs gsol 'dir mi dgos //
rang las byung zhing rang dbang sgyur //
rang rig rtsa ba gsum du gnas //
dbang dang rab tu gnas pa ci //
'dod pa'i yon tan mang po yang //
rang sems ye shes rol pa'i rgyan //
rang las sprul zhing rang mchod pas //
mchod rdzas gzhan gyis bskang mi 'tshal //
snang srid gzhal yas bla ma lha //
thams cad phyag rgya'i dkyil 'khor che //
dper na chu zla'i dkyil 'khor ni //
snang la rang bzhin med pa ltar //
'dzin med ngang nas gsal bar bsgom //
zhes so //
de ltar dngos gzhi'i las bdun rdzogs nas bsnyen sgrub mthar phyin pa'i rtags ni /
rab bla ma yi dam mkha' 'gro'i zhal dngos su mthong ba dang /
chos thob cing lung ston pa dang /
rang gi lus ngag yid gsum la bde ba dang ting nge 'dzin skye zhing /
'jig rten gyi khams su snyan grags kyis khyab la /
lha 'dre mi dang zas nor 'du /
gdug pa can rnams bran bzhin du 'gyur /
khyad par dregs pa can rnams thul zhing /
rmis ltas ngan pa kun zhi zhing /
gangs dkar ri la 'dzegs pa dang /
nyi zla shar ba dang /
rang gis chos 'chad pa dang /
dung 'bud pa dang /
rnga brdung zhing dar phyar ba dang /
go mtshon gyon cing thogs pa /
pha rol gyi g.yul ngo bzlog pa sogs rmi ste /
de'i tshe las tshogs kha bsgyur gang brtsam yang 'grub par gsungs so /
!
/slob ma rjes su bzung ba'i phyir rtsa gsum gyi byin rlabs bya ba la /
rtsa tho las /
de yang dbang kun gyi sngon du :
byin rlabs bla ma'i gtor dbang :
dngos grub yi dam gyi gtor dbang :
phrin las mkha' 'gro'i gtor dbang gsum bskur ba ni :
byin rlabs 'jug cing dbang gi sgo dbye ba'i dgos pa yod do :
zhes 'byung bas gtor dbang gsum po 'dir so sor bskur ba dang /
gcig tu bskur ba'i lugs gnyis bsdams te bri bar bya'o /
de yang /
slob dpon rang nyid ting nge 'dzin gyi dbang blang zhing /
slob bu rnams gsang sngags bzlas pa'i chus khrus byas la bgegs bskrad srung 'khor bsgom /
yid ches brgyud pa'i lo rgyus dang 'khor ba las yid 'byung ba'i chos bshad /
me tog bkram zhing bsdus la /
bla ma dang rtsa gsum gyi dkyil 'khor dbyer ma mchis pa la /
byin rlabs bla ma'i gtor dbang zhu ba'i don du maN+Dal 'bul ba'am /
de bzhin du /
dngos grub yi dam gyi gtor dbang /
zhes dang /
phrin las mkha' 'gro'i gtor dbang /
zhes dang /
sdom na /
rtsa ba gsum gyi gtor dbang zab mo zhu ba'i don du maN+Dal 'bul zhes 'don pa bsgyur ro //
de nas snyims pa me tog dang bcas te gsol ba gdab pa ni /
kye ma ma hA gu ru rje //
bdag cag skal ldan rigs kyi bu //
byin rlabs bla ma'i dkyil 'khor du //
zhes dang de bzhin du /
dngos grub yi dam dkyil 'khor du //
phrin las mkha' 'gro'i dkyil 'khor du //
zhes dang /
sdom na /
rtsa ba gsum gyi dkyil 'khor du //
ji bzhin bar ni 'jug par bgyi //
mgon po'i thugs rjes cher dgongs la //
bdag gi las dang nyon mongs sgrib //
ma lus dag par mdzad du gsol //
'khor ba'i rgya mtsho chen po las //
bsgral te dbugs dbyung gzengs bstod gsol //
tshe yi rig 'dzin thob pa dang //
mchog dang thun mong kun 'grub cing //
'gro ba 'dren pa'i ded dpon 'tshal //
ces pa gsum gyis gsol ba btab la las byang ltar tshogs gsag pa dang /
skyabs su 'gro zhing sems bskyed par bya'o /
de nas slob bus /
slob dpon la phyogs nas 'greng ste /
spyi bor thal mo sbyar la dmigs pa 'di ltar bsgom du gzhug go
/slob ma rta mgrin yab yum /
spyi bor gu ru thod phreng rtsal yab yum dang rdo rje bya khyung /
gnas rnams su rigs lnga mkha' 'gro yab yum rnams gsal ba'i /
bud+d+ha dpa' bo yab yum gyi thugs ka'i dbus su g.yung drung ris dmar po g.yas su 'khor bas rtsa gsum pha rgyud dpa' bo'i lha tshogs /
g.yon du 'khor bas rtsa gsum ma rgyud dpa' mo'i lha tshogs kyi thugs dam rgyud skul ba /
de'i lte bar zla ba'i dkyil 'khor gyi steng du /
yi ge yaM sngo skya rlung gi rang bzhin g.yo zhing bskyod pa /
g.yung drung gi yan lag bzhi la ha ri ni sas mtshan pa la /
bla mas yaM zhes brjod pas /
yaM las rlung g.yos /
g.yung drung 'khyil pa 'khor ba la shes pa gtod du gzhug go
/bla mas kyang rang gi smin phrag tu /
g.yung drung dkar po g.yas su 'khor ba la shes pa gtad de /
byi la nag po'i brun /
rang byung gi mtshal /
sha chen /
gu gul nag po /
go ro tsa na /
bdud rtsi lnga /
ra'i lce dang nya bzhi'i sha
/rang rang gi skra dang sen mo rnams sbyar te /
sol mer bsregs pa'i dud pas bdug cing /
rol mo'i sgra cher sbir ro //
de nas slar dmigs pa bsgyur te byin so sor dbab pa ni /
slar bla mas yaM zhes brjod pas yaM las rlung byung g.yung drung 'khor zhing yi ge bzhi las 'od zer 'phros /
rtsa ba gsum gyi dkyil 'khor rnams rim pa bzhin spyan drangs te slob ma la thim par bsam zhing dbyangs dang bcas te /
oM AHhU~M hrIH
hU~M hU~M ha hU~M/
hU~M/
bzhengs shig bla ma rje btsun bzhengs //
dgongs shig bla ma rje btsun dgongs //
zangs mdog dpal ri mkha' 'gro'i gnas //
rig 'dzin 'khor bcas sku skyod cig
/dbu la thor tshugs rgyan gyis brgyan //
dbu skra thor tshugs shigs se shig
/rin chen snyan cha khra la la //
gser gyi gdu bu si li li //
sil snyan mang po'i sgra dang bcas //
dur khrod chas brgyad khra la la //
dar gyi cod pan pu ru ru //
glu len gar byed khyugs se khyug
/rol mo mang po di ri ri //
rig 'dzin brgyud pa'i 'khor gyis bskor //
yi dam lha tshogs nam mkha' gang //
DA ki ma tshogs sprin ltar gtibs //
chos skyong las byed khyugs se khyug
/dpa' bo'i bro brdung khrabs se khrab //
dpa' mo'i gar byed shigs se shig
/lha srin sde brgyad sha ra ra //
zhub chen ltong sgra si li li //
g.yas na pho rgyud thibs se thib //
g.yon na mo rgyud thibs se thib //
dar gyi ru mtshon pu ru ru //
dri zhim ngad pa si li li //
mkha' 'gro'i brda' skad di ri ri //
dpa' bo'i bshug glu kyu ru ru //
hU~M gi snang glu di ri ri //
phaT kyi brda skad sangs se sang //
byin gyis rlob phyir gshegs su gsol //
gnas mchog 'di ru byin phob la //
sgrub mchog bdag la dbang bzhi skur //
sgrub mchog bu la byin gyis rlobs //
dbang bzhi rdzogs par bskur du gsol //
mchog dang thun mong dngos grub stsol //
oM AHhU~M/
gu ru d+he ba DA ki nI badzra A be sha ya a a aH
hrIng hrIng hrIng /
dzaHdzaHdzaH
hU~M hU~M hU~M/
de bzhin du /
bzhengs shig yi dam lha tshogs bzhengs //
dgongs shig yi dam lha tshogs dgongs //
dbang chen 'bar ba'i gzhal yas nas //
dbang chen rta mgrin sku skyod cig
/dbu la thor tshugs rgyan gyis brgyan //
de sogs gong mas 'gre'o //
bzhengs shig mkha' 'gro dam can bzhengs //
dgongs shig mkha' 'gro dam can dgongs //
nub phyogs o rgyan gnas mchog nas //
rdo rje phag mo sku skyod cig
/dbu la thor tshugs\u0f8e
de sogs 'gre'o //
thun mong du /
oM/
sku yis byin gyis brlab tu gsol //
lus kyi sgrib pa sbyang du gsol //
lus la gzi byin bskyed du gsol //
lha dbang lus la bskur du gsol //
sku mi 'gyur tshe yi dngos grub stsol /
AH
gsung gis byin gyis brlab tu gsol //
ngag gi sgrib pa sbyang du gsol //
ngag la nus pa bskyed du gsol //
sngags dbang ngag la bskur du gsol //
gsung snying po lung gi dngos grub stsol /
hU~M/
thugs kyis byin gyis brlab tu gsol //
sems kyi sgrib pa sbyang du gsol //
sems la rtogs pa bskyed du gsol //
chos dbang sems la bskur du gsol //
thugs skye med rdo rje'i dngos grub stsol //
sku gsung thugs kyis byin gyis rlobs //
ye shes rnam lnga'i dbang bzhi skur //
brgyud 'dzin bu rnams byin gyis rlobs //
dbang bzhi rdzogs par bskur du gsol //
ces dang /
gong gi sngags dang bcas pas byin dbab bo /
ye shes phebs pa'i rtags ni /
lus g.yo zhing ldeg
/gar dang glu len zhing sgra brjod la /
sems rig pa gsal stong du 'char ro //
de ltar byin phab nas dngos gzhi gtor ma'i dbang zhu ba'i don du /
gsol ba gdab pa ni /
slob mas phyag btsal tsog pur 'dug thal mo snying gar sbyar te /
'di skad zhu /
hoH
rtsa gsum bde gshegs kun 'dus pa'i //
bla ma sangs rgyas dgongs su gsol /
ji ltar sngon gyi sangs rgyas rnams //
bla ma'i rjes gnang dbang thob nas /
zhes dang /
de bzhin du /
yi dam\u0f8e
mkha' 'gro'i\u0f8e
zhes so so'am /
bsdu na /
rtsa gsum byin rlabs dbang thob nas //
rig 'dzin sa la gshegs pa ltar //
de rjes bdag kyang 'jug par 'tshal //
ces lan gsum gyis me tog 'thor zhing gsol ba gdab /
de nas bla mas gtor ma rtsa ba gsum gyi dkyil 'khor du bsams la lag tu thogs te /
dbang bskur tshig 'di skad do //
hU~M/
gtor snod b+han+d+ha gzhal yas chos kyi dbyings //
gtor ma 'dod yon rnam lnga ye shes lnga //
gu ru'i sku dang bdud rtsi 'du 'bral med //
dam rdzas bdud rtsi bla ma mchod pa'i rdzas //
gnyis med dbyings su dam tshig mnyam par bsre //
ma mo mkha' 'gro dbang du sdud pa dang //
phrin las rnam bzhis 'gro ba 'dul slad du //
sprul pa sna tshogs las la 'gyed pa'i phyir //
dbang bzhi'i ye shes rdzogs pa'i dbang thob shog
/oM AHhU~M gu ru d+he wa DA ki nI kA ya a b+hi Shiny+tsa hU~M/
gtor ma'i lha yab yum sbyor mtshams nas bdud rtsi byang sems babs /
slob ma'i lus gang /
lus kyi sdig sgrib dag
/bum pa'i dbang thob /
lus bla ma'i dkyil 'khor du sgrub pa la dbang /
sku'i dam tshig lus la srungs /
lus sprul sku 'grub pa'i skal pa can du byas /
zhes ngo sprod /
gtor ma de nyid mgrin par gtad de /
hU~M/
gtor snod b+han+d+ha gzhal yas chos kyi dbyings //
gtor ma 'dod yon rnam lnga ye shes lnga //
gu ru'i gsung dang bdud rtsi 'du 'bral med //
sogs gong bzhin la sngags sham du /
wA ka a b+hi Shiny+tsa hU~M/
gtor ma'i\u0f8e
slob ma'i mgrin pa gang /
ngag gi sdig sgrig dag
/gsang ba'i dbang thob /
ngag bla ma'i gsung gi dkyil 'khor du sgrub pa la dbang /
gsung gi dam tshig ngag la srungs /
gsung longs spyod rdzogs sku\u0f8e
sogs gong bzhin no //
yang gtor ma snying gar gtugs te /
hU~M/
gtor snod b+han+d+ha gzhal yas chos kyi dbyings //
gtor ma 'dod yon rnam lnga ye shes lnga //
gu ru'i thugs dang bdud rtsi 'du 'bral med //
sogs sngags sham du /
tsit+ta a b+hi Shiny+tsa hU~M/
gtor ma'i\u0f8e
slob ma'i snying ga gang /
yid kyi sdig sgrib dag
/shes rab ye shes kyi dbang thob /
yid bla ma'i thugs kyi dkyil 'khor du sgrub pa la dbang /
thugs kyi dam tshig yid la srungs /
yid chos kyi sku\u0f8e
sogs gong bzhin /
slar gtor ma de nyid spyi bor bskur te /
hU~M/
gtor snod b+han+d+ha gzhal yas chos kyi dbyings //
gtor ma 'dod yon rnam lnga ye shes lnga //
gu ru'i sku gsung thugs dang bdud rtsi 'du 'bral med //
sogs sngags sham du /
sarba sid+d+hi hrIHa b+hi Shiny+tsa hU~M/
gtor ma'i\u0f8e
slob ma'i lus kyi nang thams cad gang /
sgo gsum gyi dri ma bag chags dang bcas pa dag
/dbang bzhi pa tshig dbang rin po che thob /
lus ngag yid rdo rje gsum gyi dkyil 'khor du sgrub pa la dbang /
gsang sngags brda'i dam tshig bzhi srungs /
'bras bu ngo bo nyid sku 'grub pa'i skal pa can du byas so //
zhes ngo sprod do //
de dag ni byin rlabs bla ma'i gtor dbang bskur ba'i phyag bzhes kyi rim pa'o //
de bzhin du /
dngos grub yi dam dang /
phrin las mkha' 'gro'i gtor ma la'ang 'gre shes par bya zhing /
bsdus par na /
hU~M hrIHmaH
gtor snod b+han+d+ha gzhal yas chos kyi dbyings //
gtor ma 'dod yon rnam lnga ye shes lnga //
rtsa gsum sku dang bdud rtsi 'du 'bral\u0f8e
gsung dang\u0f8e
thugs dang\u0f8e
rtsa gsum sku gsung thugs\u0f8e
zhes 'don pa bsgyur la /
lus rtsa gsum sku'i\u0f8e
ngag rtsa gsum gsung gi\u0f8e
sems rtsa gsum thugs kyi\u0f8e
zhes sbyar te ngo sprod do //
de ltar rtsa gsum gyi dkyil 'khor du dbang bzhi gtor ma la brten te thob pas gzhung nas bshad pa bzhin rtsa ba dang yan lag gi dam tshig ma nyams par bzung zhing /
khyad par gyi dam tshig yab kyi dbang rtags su rdo rje dang bris sku bcang /
yum gyi dbang rtags su ka pA la gling bzhi pa bcang /
mkha' 'gro'i dbang rtags su dar sna'i cod pan bcang /
gnyis su med pa'i dbang rtags su tshes bcu'i mchod pa mi bcag go
/de ltar bshad pa'i dam tshig kun bsdus te bsrung bar khas blangs la /
las gzhung rjes kyi bya ba ni /
rtsa tho las /
rjes ni tshogs gtor byin rlabs bsngo zhing spyad :
lhag ma bskul zhing chad mdo brtan skyong bro :
nyams bshags blang bzung smon lam shis brjod do :
zhes pas /
tshogs kyi yo byad ci 'byor pa mdun du bshams te byin brlabs la bsngo zhing longs spyod pa ni /
bsang chu gtor zhing bgegs bskrad la /
hU~M hrIHmaH
raM yaM khaM gi 'phro 'du'i me rlung chus //
thabs shes ga Na'i rdzas kyi nyes skyon rnams //
bskal me rlung dang chu yis rab bsregs shing //
gtor sbyangs bkrus pas rnam dag ye shes ngang //
hU~M hrIHmaH
oM AHhU~M 'bru ting 'dzin rol pa las //
tshogs rdzas zag med ye shes bdud rtsi mchog
/'dod yon lnga ldan longs spyod bsam mi khyab //
ting 'dzin dgongs spyod dag pas byin gyis rlobs //
hU~M hrIHmaH
bla ma rig 'dzin rgyal ba zhi khro'i tshogs //
dpa' bo mkha' 'gro ging dang srung mar bcas //
dam can rgya mtsho bstan srung bka' nyan rnams //
ye shes tshogs dang gtor ma'i mgron du gshegs //
hU~M hrIHmaH
bde ldan pad+mo'i zhing mchog nyams re dga'//
tshogs gtor brjid ldan 'gying ba bag re dro //
'dir tshogs skal ldan pho mo dam re gtsang //
'dod yon re skong longs spyod lhun gyis grub //
hU~M hrIHmaH
bla ma yi dam mkha' 'gro'i tshogs //
'og min chos dbyings dpal gyi ri //
dag pa'i zhing mchog gar bzhugs kyang //
tshogs khang rin chen 'bar ba 'dir //
tshogs gtor mgron du spyan 'dren gshegs //
raHhaH
rdo rje rigs kyi dpa' bo dang //
rdo rje DA ki 'khor dang bcas //
dbu skra thor tshugs shigs se shig
/dar gyi cod pan pu ru ru //
rus pa'i rgyan cha khra la la //
gser gyi gdu bu si li li //
cang te'u dril bu'i sgra dang bcas //
mngon dga'i zhing nas gshegs su gsol //
tshogs khang 'di la byin cig phob //
tshogs gtor 'di la bcud cig phob //
'dir tshogs mched lcam nyams rtogs spor //
mchog dang thun mong dngos grub stsol //
tsaHriH
rin chen rigs kyi dpa' bo dang //
rat+na DA ki 'khor\u0f8e
dbu skra\u0f8e
dar gyi cod pan\u0f8e
rus pa'i\u0f8e
gser gyi gdu bu\u0f8e
cang te'u dril bu'i\u0f8e
dpal ldan zhing nas gshegs su gsol /
tshogs khang\u0f8e
tshogs gtor\u0f8e
'dir tshogs\u0f8e
mchog dang thun\u0f8e
hrIHniH
pad+ma rigs kyi dpa' bo dang //
pad+ma DA ki\u0f8e
dbu skra\u0f8e
dar gyi cod pan\u0f8e
rus pa'i\u0f8e
gser gyi\u0f8e
cang te'u dril bu'i\u0f8e
bde ldan zhing nas gshegs su gsol //
tshogs khang\u0f8e
tshogs gtor\u0f8e
'dir tshogs\u0f8e
mchog dang thun mong\u0f8e
yaHsaH
las kyi rigs kyi dpa' bo dang //
karma DA ki\u0f8e
dbu skra\u0f8e
dar gyi\u0f8e
rus pa'i\u0f8e
gser gyi\u0f8e
cang te'u dril bu'i\u0f8e
las rab zhing nas gshegs su gsol //
tshogs khang\u0f8e
tshogs gtor\u0f8e
'dir tshogs\u0f8e
mchog dang\u0f8e
hrIHmaH
sangs rgyas rigs kyi dpa' bo dang //
bud+d+ha DA ki\u0f8e
dbu skra\u0f8e
dar gyi\u0f8e
rus pa'i\u0f8e
gser gyi\u0f8e
cang te'u\u0f8e
rang bzhin zhi nas gshegs su gsol //
tshogs khang\u0f8e
tshogs gtor\u0f8e
'dir tshogs\u0f8e
mchog dang\u0f8e
hU~MHhrIHmaH
gnas yul dur khrod brgyad kyi zhing //
phyogs mtshams steng 'og bka' 'khor nas //
las dang ye shes las grub pa'i //
mkha' 'gro zhing skyong dam can tshogs //
mi bzad rngam pa'i nga ro can //
'jigs pa'i bshugs glus stong gsum 'gengs //
mgyogs pa'i bang gis khams gsum bskor //
rdzu 'phrul ri rab thal bar rlog
/mi bzad me rlung 'tshubs dbus bzhugs //
dam can kun gyi grogs mdzad cing //
dgra bgegs zhing bcu skad cig sgrol //
gtum chen drag po'i sde dpung bcas //
glog ltar myur du gnas 'dir spyon //
tshogs khang 'di la byin cig phob //
tshogs gtor 'di la bcud cig phob //
'dir tshogs mched lcam ma lus pa'i //
phyi nang bar chad dbyings su sol //
gu ru d+he wa DA ki nI badzra sa ma ya dzaHdzaH
pad+ma sUr+Ya tsan+d+ra maN+Da la satwam /
na mo pu ru sha ya hoH
zhes spyan drangs shing bzhugs su gsol la phyag 'tshal lo //
hU~M hrIHmaH
stong gsum rnam dag rin chen snod nang du //
ting 'dzin byin brlabs rmad byung zag med rdzas //
mchod yon me tog bdug spos snang gsal dang //
dri chab zhal zas rol mo rnams kyis mchod //
hU~M hrIHmaH
gzugs mdzes sgra snyan dri zhim ro bda' zhing //
reg 'jam chos dbyings dgyes byed tshogs kyi rdzas //
ba liM gtor mas nam mkha'i khams bkang nas //
rtsa gsum zhi khro'i dkyil 'khor thugs dam bskang //
hU~M hrIHmaH
sha lnga bdud rtsi pany+tsa a mr-ita //
chags chen rak+ta dmar gyi rgya mtsho bskyil //
ting 'dzin dgongs klong don gyi mchod pa rnams //
rtsa gsum zhi khro'i dkyil 'khor thugs dam bskang //
gu ru d+he wa DA ki nI ga Na tsakra pU dza kha kha khA hi khA hi /
zhes bskang /
na mo bdag dang khams gsum sems can thams cad kyi //
lus ngag yid ni bag med dbang gyur te //
nongs sbyor sku gsung thugs dang ci 'gal ba //
zhal zas tshogs kyi mchod pas bskang zhing bshags //
phud dang tshogs gtor rgyu chung gtsang sbra nyams //
ting 'dzin ma gsal sngags dang phyag rgya nongs //
'khor ba'i rgyur gyur 'dod khro gti mug dbang //
bag chags sgrib par gyur pa mthol zhing bshags //
rtsa gsum ye shes spyan ni sgrib mi mnga'//
bdag cag rtsa ba yan lag dam tshig 'das //
rgyal ba'i dgongs spyod thugs dang ci 'gal ba //
mthol zhing bshags so tshangs pa bstsal du gsol //
zhes bshags shing yi ge brgya pa brjod /
tshogs tha ma 'gugs 'dren bsgral la bstab ste /
hU~M hrIHmaH
rtsa gsum zhi khro dam can srung ma'i tshogs //
mi mngon dbyings nas drag po'i skur bzhengs la //
zhing bcu dgra bgegs sgrol ba'i dus la bab //
thugs dam gnad nas bskul lo sa ma ya //
slob dpon smad cing sems can yongs la 'tshe //
chos spyod sgrub la bar du gcod pa dang //
bka' gsang gnyan po smod cing log par bzung //
gnod byed dgra bgegs ma lus gnas 'dir khug
/bsgral ba'i zhing gyur bsgral pa'i sha khrag rus //
phung po khams dang skye mched rnam shes bcas //
rtsa gsum zhi khro srung ma'i zhal du bstab //
chos dbyings bde chen mnyam pa'i thugs su bstim /
gu ru d+he wa DA ki nI d+harma pA la sa pa ri wA ra sarba nri tri shA trun ma hA mAM sa la khA hi /
rak+ta\u0f8e
tsit+ta\u0f8e
go ro tsa na\u0f8e
ba su ta\u0f8e
kiM ni ri ti la khA hi /
zhes sbyar ro /
de nas dpon slob rnams la drang zhing /
gzigs shig mdzes ldan dam pa'i chos //
'di la the tshom bya mi rung //
bram ze gdol pa khyi phag rje //
rang bzhin gcig tu dgongs te rol //
ces dbul zhing /
len pa po rnams kyis kyang /
bde gshegs chos ni rin thang med //
'dod chags la sogs dri ma spangs //
gzung dang 'dzin pa rnam par dag
/de bzhin nyid la bdag phyag 'tshal //
a la la hoH
zhes blang ngo /
de nas lhag ma bsdus la /
rdo rje rgyal po'i kha chus bran te /
oM AHhU~M dang /
a kA ros byin gyis brlabs la /
hU~M hrIHmaH
dang po phud bdag rig 'dzin bla ma'i tshogs //
bar du tshogs bdag zhi khro dkyil 'khor lha //
tha mar lhag sdud bka' nyan mkha' 'gro ging //
lang ka pho nya ma bdun sring mo bzhi //
'bar ma spor ma shugs 'gro 'khor bcas rnams //
sngon gyi rgyal ba'i bka' dang dam dgongs la //
lhag ma'i longs spyod dpal gyi pham phab longs //
rnal 'byor rkyen sol phrin las thogs med sgrubs /
ga Na tsakra uts+tshiSh+Ta ba liM ta khA hi /
zhes dbul zhing thugs dam bskul ba ni /
hU~M hrIHmaH
dbus mtha' rgya khyon 'das pa'i zhing khams nas //
rje btsun bla ma rig 'dzin thugs dam bskul //
'khor ba dong nas sprugs pa'i phrin las mdzod //
mi mngon ye shes dbyings kyi dkyil 'khor nas //
yi dam rgyal ba zhi khro'i thugs dam bskul //
srid gsum 'khrul pa gzhig pa'i phrin las mdzod //
steng 'og phyogs mtshams rdzu 'phrul zhing khams nas //
mkha' 'gro dam can rgya mtsho'i thugs dam bskul //
dug lnga dug gsum 'khrul 'dzin zhi ba dang //
sku dang ye shes zhing khams rgyas par spel //
mnyam yangs rab 'byams snang srid dbang du sdus //
chos dbyings skye med drag por bsgral du gsol //
gu ru d+he wa DA ki nI d+harma pA la sa ma ya sa ma ya a aH
de nas tshogs gzhong bshal ba sman 'bru gtor ma chang gis bran la /
'dod yon du byin gyis brlabs te chad mdo bya ba ni /
hU~M hrIHmaH
sngon tshe 'das dus bskal pa dang po la //
'og min dga' ldan zhes bya'i gnas mchog tu //
bcom ldan dpal chen pad+ma he ru kas //
rta skad thengs gsum snang srid dbang du bsdus //
tha tshigs gsum gyis dam la btags pa'i tshe //
bka' srung dam can ma lus thams cad kyis //
so so'i gzugs mchog dngos su bstan nas kyang //
bka' yi gtor ma len par ma chad dam //
bcol ba'i phrin las sgrub par ma chad dam //
ji ltar sngon gyi dam bca' ma g.yel bar //
mchod gtor bzhes la phrin las grub par mdzod //
hU~M hrIHmaH
de rjes bsam yas dbu rtse'i bar khang du //
ston pa'i zhal skyin pad+ma sam+b+ha was //
lha sras 'gro 'dul la sogs rje 'bangs la //
dgongs pa yang zab snying po'i bcud blugs tshe //
ma mo gza' dang rdo rje legs pa yis //
so so'i gzugs mchog\u0f8e
bka' yi\u0f8e
bcol pa'i\u0f8e
ji ltar\u0f8e
mchod gtor\u0f8e
hU~M hrIHmaH
dus mtha' bskal pa'i snyigs ma la spyod dus //
dpal ri rin chen thod pa'i pho brang du //
rig 'dzin slob dpon pad+ma thod phreng gis //
slob ma 'gro 'dul sna tshogs rang grol la //
gsang sngags bka' lung gtad rgya bkrol ba'i tshe //
bka' srung gter bdag dam can rgya mtsho yis //
so so'i\u0f8e
bka' yi\u0f8e
bcol pa'i\u0f8e
ji ltar sngon gyi\u0f8e
mchod gtor bzhes la phrin las grub par mdzod //
b+h+yo /
bstan pa skyong mdzad dam can ma dang sring //
bdud mo dang ni sman btsun gnod sbyin mo //
nag mo rab 'jigs skye 'gro'i dbugs kyi bdag
/dkar mo mdzes ma zhi tshul sgeg pa mo //
dmar mo rab brjid 'byor ba'i dpal yon can //
rang rang sde 'khor sprul pa 'bum sder bcas //
'dir byon dam rdzas bka' yi gtor ma longs //
bod 'dir mu stegs bdud dang 'gong po yis //
dus ngan blo bsgyur chos log nang du thul //
stod smad mtha' yi so kha'i dmag dpung dang //
dal yams 'byung po'i 'tshe ba mtha' nas zlog
/bstan gnod dgra bgegs bar chad zhi bar mdzod //
sarba DA ki nI pU dza khA hi /
zhes brtan ma skyong ngo //
de nas gtor gzhong kha sbub pa'i 'og tu dgra bgegs mnan par bsams te /
oM nanaH
AHnanaH
hU~M nanaH
stam b+ha rak+Sha ku ru nan /
zhes brjod do //
na mo /
rtsa ba gsum gyi dkyil 'khor ma gsal zhing //
'dzab dang bzlas brjod 'chal pa'i gtam gyis g.yengs //
don dam dgongs pa'i klong dang 'gal gyur pa //
mkhyen pa'i spyan ldan kun la bzod par gsol //
zhes dang yi ge brgya pas lhag chad kha bskang /
de nas dngos grub rdzas rnams kyi phud dang po rtsa ba gsum gyi dkyil 'khor la sbyin sreg tu phul /
bar pa rtsa gsum lha tshogs zhu ba las byung ba'i bdud rtsir mos shing dngos grub tu rol /
lhag ma rnams gzhan don du longs spyod par bya'o //
smon lam gdab pa ni /
bdag dang mtha' yas sems can thams cad kyis //
dus gsum bsags pa'i dge ba ma lus kun //
bla med gsang ba'i dkyil 'khor 'dir bsdus te //
rtsa gsum zhi khro'i dkyil 'khor 'grub gyur cig
/shis pa brjod pa ni /
na mo /
byin rlabs mkha' la thugs rje'i sprin 'khrigs te //
phyogs dus ma lus kun tu mtha' klas pa //
bde legs char rgyun yongs su gang gyur pa'i //
rig 'dzin rtsa brgyud bla ma'i bkra shis shog
/ye shes lnga ldan 'od lnga'i pho brang du //
dus gsum mi 'gyur lhun grub bkod pas brgyan //
rgyal ba'i dkyil 'khor rab 'byams kun nas bkra
/yi dam zhi khro rab 'byams bkra shis shog
/gnas yul mkha' spyod sprul pa'i zhing khams su //
gang 'dul thabs kyis 'dul ba'i gdul bya la //
dpa' bo mkha' 'gro srung mar sku sprul pa //
bka' srung dam can rgya mtsho'i bkra shis shog
/ces dang /
bkra shis kyi tshigs su bcad pa gang yang sbyar rung ngo //
de ltar rtsa ba gsum gyi las byang dang /
gtor dbang gi rim pa 'di nyid kyang /
dam chos dgongs pa yang zab kyi cha rkyen du /
o rgyan rin po che'i gsung bzhin gter kha gong ma dag las blangs te /
'bri gung pa sna tshogs rang grol gyis dben gnas chen po gter sgrom gyi 'dabs su bris pa /
zangs shog dmar po'i chos sder 'du'o //
'di la 'khrul pa'i dri ma mchis na mkhyen ldan rnams kyis bzod par gsol zhing /
slad nas legs par bcos su rung lags //

//
