@#//
dgongs gter sgrol ma'i zab tig las phyi sgrub rgyas bsdus rig gtad dang bcas pa'i cho ga tshogs gnyis snying po zhes bya ba bzhugs so //
na mo gu ru Ar+Ya tA ra yai /
dus gsum 'dren pa sras bcas las //
thugs bskyed phrin las phul byung ba //
yum gyur sgrol ma la btud nas //
bya spyod dang mthun nyams len bshad //
de'ang zab tig 'di nyams len yang zab snying po bsdus pa yin pas spros bcas mang du mi dgos kyang /
cung zad spros pa dang /
rgyun khyer du bya ba ste rgyas bsdus gnyis las /
dang po ni /
rje btsun sgrol ma'i sku brnyan bris 'bur sogs dkon mchog gi rten gang 'dzom gyi mdun du /
stegs bu gtsang mar chu gnyis nyer spyod /
dkar zlum /
bsang chu /
mchod pa'i maN+Dal /
'thor nas sogs 'du bya /
'grub na khrus dang gtsang sbra'i kun spyod bya zhing /
mi lcogs na sha chang ma 'bags pa'i snga dro'i cha lta bur srid las nges par 'byung ba dang byang chub sems kyi kun slong dang ldan pas skyabs sems ni /
mdun gyi nam mkhar rje btsun ma mngon sum bzhugs par mos la /
na mo /
dkon mchog kun dngos rje btsun mar //
bdag sogs 'gro kun skyabs su mchi //
byang chub smon pa'i sems bskyed nas //
zab mo'i lam la 'jug par bgyi //
tshogs gsag pa ni /
rje btsun 'phags ma sgrol ma dang //
sogs nas /
'dren pa'i dpal du bdag gyur cig
/ces pa'i bar brjod /
mchod pa byin brlab ni /
oM badzra a mr-ita kuN+Da lI ha na ha na hU~M phaT/
oM swA b+hA wa sogs kyis bsang sbyang /
gnas yul pad+mo bkod pa'i zhing //
dbyibs dang rgyan bkod tshad med par //
lha rdzas ting 'dzin las grub pa'i //
mchod rdzas bsam mi khyab par gyur //
oM badzra ar+g+haM nas shab+da AHhU~M/
oM badzra s+pha ra Na khaM/
de nas thog mar dkon mchog spyi la phyag mchod 'bul ba ni /
phyogs bcu dus bzhi'i bla ma rgyal ba sras dang bcas pa thams cad mdun gyi nam mkhar badzra sa mA dzaH
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
pad+ma ka ma lA ya satwaM/
ji snyed su dag sogs yan lag bdun pa dang /
oM AHhU~M:
bdag dang mtha' yas sems can gyi :
lus dang longs spyod dge tshogs kun :
gling bzhi ri rab nyi zlar bcas :
lha mi'i longs spyod bsam mi khyab :
kun bzang mchod pa'i sprin phung che :
rgyun mi 'chad par sprul byas te :
dkon mchog rin chen rtsa ba gsum :
chos srung nor lha rgya mtsho la :
gus pas rtag tu 'bul bar bgyi :
bsod nams tshogs chen rab rdzogs nas :
ye shes snang ba rgyas par shog :
oM gu ru de wa d+hA ki nI sarba rat+na maN+Da la pU dza me g+ha AHhU~M:
zhes maN+Dal phul /
na mo :
sangs rgyas chos dang dge 'dun dang :
bla ma yi dam mkha' 'gro dang :
chos srung nor lha gter gyi bdag :
ye shes gcig gi ngo bo las :
rang bzhin ma 'gags cir yang ston :
thugs rje phrin las rmad po ches :
'gro kun skyabs dang mgon gyur pa :
mkhyen brtse'i bdag nyid khyed rnams la :
phyag 'tshal snying nas skyabs su mchi :
lus dang longs spyod mchod par 'bul :
bdag dang mtha' yas sems can rnams :
rtag tu thugs rjes bskyab mdzad gsol :
nad dang gnod pa zhi ba dang :
tshe dang bsod nams 'phel ba dang :
bsam pa'i don rnams ma lus kun :
chos bzhin 'grub par byin gyis rlobs :
zhes 'dod don gsol /
de nas bye brag rje btsun ma la mchod pa lan gsum 'bul zhing bstod pa'i rgyud 'don pa ni /
rang nyid skad cig dran rdzogs su :
rje btsun 'phags ma'i skur gsal ba'i :
thugs kar zla steng tAM ljang gu :
de las 'od zer dpag yas 'phros :
'phags ma rnam 'phrul nyer gcig dang :
dkon mchog rgya mtsho'i sprin 'phro ba :
mdun gyi nam mkhar spyan drangs gyur :
tAM:
skye med 'od gsal chos sku'i dbyings :
'gag med 'phags ma'i ye shes skur :
gang 'dul sgyu 'phrul drwa bar shar :
tshur gshegs Ar+Ya tA re dza :

bdag dang 'gro la thugs brtse'i phyir //
nyid kyi rdzu 'phrul mthu yis ni //
ji srid mchod pa bdag bgyid pa //
de srid bcom ldan bzhugs su gsol //
pad+ma ka ma lA ya satwaM/
oM:
dngos 'byor yid las byung ba yi :
kun tu bzang po'i mchod sprin gyis :
chos dbyings rgyas par bkang byas te :
'phags ma sgrol ma 'khor bcas mchod :
oM Ar+Ya tA re sa pa ri wA ra badzra ar+g+haM nas shab+da pra tIts+tsha swA hA:
zhes spyan drangs shing mchod pa spyir 'bul /
oM AHhU~M:
khams gsum snod bcud dpal 'byor dang :
bdag lus longs spyod dge tshogs kun :
thugs rje'i bdag nyid rnams la 'bul :
bzhes nas byin gyis brlab tu gsol :
oM sarba ta thA ga ta rat+na maN+Da la pU dza ho :
zhes maN+Dal bye brag tu phul nas /
bstod pa'i rgyal po'i rgyud /
oM rje btsun ma 'phags ma sgrol ma la phyag 'tshal lo //
phyag 'tshal sgrol ma sogs nas /
phyag 'tshal ba ni nyi shu rtsa gcig
/bar tshar gnyis brjod /
slar yang /
oM:
dngos 'byor yid las sogs mchod pa dang /
maN+Dal gong ltar phul nas /
phyag g.yas mchog sbyin phyag rgya nyid :
skyabs sbyin phyag rgyar gyur pa'i 'og :
bdag dang bsrung bya kun tshud nas :
'jigs pa kun las dbugs dbyung gyur :
ces mos la phyag 'tshal nyer gcig tshar gsum brjod /
yang mchod pa dang maN+Dal phul la /
sku las bdud rtsi'i chu rgyun babs :
rang dang bsrung bya'i spyi bo nas :
zhugs te lus kun gang ba yis :
byin rlabs ma lus zhugs par gyur :
ces mos la phyag 'tshal nyer gcig tshar bdun phan yon bcas brjod /
gtor ma a mr-itas bsang /
swa b+hA bas sbyang /
stong pa'i ngang las oM yig las //
rin chen snod mchog yangs pa'i nang //
'bru gsum las byung gtor ma ni //
zag med ye shes bdud rtsir gyur //
oM AHhU~M lan gsum /
oM Ar+Ya tA re sa pa ri bA ra i daM ba liM ta kha kha khA hi khA hi /
lan gsum gyis gtso mo dang /
a kA ro lan gsum gyis mgron thabs rnams la phul /
oM:
mchod sbyin gtor ma dam pa 'di :
ye shes chen pos rjes dgongs la :
bde ba chen por bzhes nas kyang :
dngos grub ma lus bstsal du gsol :
zhes 'dod don gsol /
oM Ar+Ya tA re sa pa ri bA ra badzra ar+g+haM sogs sngags tsam gyis mchod /
oM:
snang ba mtha' yas pad+ma'i rigs :
'jig rten dbang phyug zhal las byung :
sangs rgyas kun gyi phrin las rdzogs :
'phags ma sgrol mar phyag 'tshal bstod :
bstod par 'os pa sogs kyis bstod /
thal mo sbyar bas /
rje btsun 'phags ma 'khor dang bcas //
dmigs med thugs rjes brtser dgongs la //
bdag gis ji ltar gsol ba'i don //
gegs med 'grub par byin gyis rlobs //
sangs rgyas bstan pa dar zhing rgyas //
bstan 'dzin thugs mthun zhabs pad brtan //
nyer 'tshe'i bar chad kun zhi zhing //
bshad sgrub phrin las 'phel bar mdzod //
nad mug 'khrugs rtsod zhi ba dang //
chos ldan dpal 'byor gong du 'phel //
chos skyong rgyal po'i mnga' thang rgyas //
rgyal khams mtha' dbus bde bar mdzod //
'jigs pa bcu drug dus min 'chi //
rmi lam mtshan ltas ngan pa dang //
'khor ba ngan song sdug bsngal sogs //
gnas skabs mthar thug 'jigs las skyobs //
tshe bsod dbang thang nyams rtogs 'phel //
mi dge'i rtog pa mi 'byung zhing //
byang chub sems gnyis rtsol med skyes //
bsam don chos bzhin 'grub par mdzod //
'di nas byang chub snying po'i bar //
bu gcig po la ma bzhin du //
'bral med thugs rje'i spyan gyis gzigs //
nyid dang dbyer med mdzad du gsol //
ces 'dod pa'i don la gsol ba khyad par du btab cing thugs dam bskul bas /
mdun bskyed 'od zhu rang la thim :
dbyer med nyid du byin brlabs pas :
rang nyid 'phags ma sgrol ma'i sku //
snang la rang bzhin med par gyur //
ces rang nyid 'phags ma'i gsal snang dang nga rgyal la sems bzung ste yi ge bcu pa'i bzlas pa ci 'grub mthar /
yig brgya dang /
ma rnyed yongs su ma tshang sogs brjod la nongs pa bshags /
oM/
khyed kyis sems can sogs dang /
badzra muHbrjod la mgron thabs kyi lha rnams gshegs /
lha dang rang sems dbyer med pa :
chos dbyings gnyug ma'i ngang du gzhag :
ces gnas lugs kyi lta ba bskyang /
dge ba 'di yis myur du bdag
/'phags ma sgrol ma 'grub gyur nas //
sogs kyis bsngo smon bya /
yid bzhin nor dang bum pa bzang po ltar //
bsam pa'i don kun thogs med stsol mdzad pa //
rje btsun sgrol ma rgyal ba sras bcas kyis //
mi 'bral thugs rjes skyong ba'i bkra shis shog
/ces sogs shis pa brjod la me tog 'thor ro //
gnyis pa rgyun khyer du bya ba'i tshe /
'phags ma'i rten 'dzom na legs /
ma 'dzom na yid kyis bsgoms pas 'thus /
maN+Dal dang mchod pa bshams la /
gong du smros pa'i mdun gyi nam mkhar sogs dang /
skyabs sems tshogs gsag
/mchod pa byin brlab bar gtang /
dkon mchog spyi mchod mi dgos pas /
rang nyid skad cig dran rdzogs su :
rje btsun 'phags ma'i skur gsal ba'i :
sogs nas /
mchod pa maN+Dal /
bstod pa lan gsum bskyar ba'i phyi ma phyag 'tshal nyer gcig tshar bdun phan yon dang bcas pa'i mthar /
spro na /
rje btsun 'phags ma 'khor dang bcas //
sogs 'dod don gsol /
bsdu na ma byas kyang chog
/mdun bskyed 'od zhu sogs nas bzlas pa /
nongs bshags bar sngar ltar la gshegs gsol mi dgos /
lha dang rang sems sogs dang dge bsngo shis brjod bcas kyis 'grub bo //
'di'i sgo nas rig pa gtad pa'i cho ga ni /
rten gyi mdun stegs gtsang mar maN+Dal la 'bru dkar gyi tshom bu dbus su gcig
/mthar nyer gcig bkod pa'i mdun du gzungs bum dri chab dang nyer lnga'i bcud ldan mgul chings ljang gu 'bras bu can gyi shing gi yal gas kha brgyan pa bkod /
de mdun mchod gtor dkar zlum /
phyi mchod phreng tshar du bsham /
bsang chu /
mchod pa'i maN+Dal sogs 'du byas /
gong smros cho ga rgyas pa ltar skyabs sems nas gtor 'bul 'dod gsol bar byas la /
de nas bdag mdun lhar gsal ba'i thugs kar zla ba'i steng tAM yig sngags phreng bcas gsal btab la bzlas pa ci 'grub byas pa'i mjug tu phyag 'tshal nyer gcig tshar gcig gam gang 'grub brjod /
gzungs bum gyi dbus su zla ba'i dkyil 'khor la tAM yig ljang gu sngags kyi phreng bas bskor ba las bdud rtsi'i rgyun babs pas bum pa gang bar gyur /
ces bsgoms la yi ge bcu pa'i bzlas pa ci 'grub dang bstod pa'i rgyud 'don la mthar /
gzungs kyi lha 'od du zhu nas bum chu dang dbyer med du gyur /
bsang chu'am las bum la 'khyil pa'i sngags bzlas te byin brlab /
de nas slob ma rnams 'dus te /
khrus dang me tog bkye bsdu bya /
ma gyur nam mkha'i mtha' dang mnyam pa'i sems can thams cad srid pa'i chu bo las bsgral te rnam pa thams cad mkhyen pa'i go 'phang la 'god par bya ba'i ched du /
bdag nyid kyis rje btsun 'phags ma sgrol ma'i smin byed kyi rim pa nod cing lam nyams su blangs te rdzogs pa'i byang chub 'thob par bya'o snyam du byang chub sems kyi kun slong dang /
chos gsan pa'i kun tu spyod pa rnams legs par gsal btab ste gsan par zhu /
de'ang rje btsun 'phags ma sgrol ma 'di nyid nges pa'i don du 'phags bzhi'i skyed yum shes rab kyi pha rol tu phyin ma nyid gang 'dul sgyu 'phrul drwa ba'i gzugs su snang ba yin kyang /
drang don gdul bya 'dul tshul la ltos nas rgyal po'i bu mo ye shes zla ba zhes bya bar gyur pa'i tshe sangs rgyas don yod grub pa'i spyan sngar byang chub tu thugs bskyed /
byang chub spyod mchog spyad pa dang /
'gro ba sgrol ba dang /
bdud kyi sde 'dul ba la brtson 'grus dang snying stobs kyi spobs pa sus kyang 'gran zla bral bas sgrol ma myur ma dpa' mo zhes pa'i mtshan gyi rnga sgra sangs rgyas kyi zhing khams thams cad du snyan par grags /
thog mar thugs bskyed pa nas brtsams /
mngon par rdzogs par 'tshang ma rgyas kyi bar du bud med kyi gzugs kho nas byang chub kyi chos yongs su rdzogs shing 'gro ba sgrol bar mdzad pa'i go cha de lta bu dus gsum gyi de bzhin gshegs pa su la'ang ma byung mi 'byung 'byung bar mi 'gyur bas na /
rgyal ba sras dang bcas pas mgrin gcig tu bsngags pa de nyid kyi rgyud dang rig sngags kyi rtog pa rgyud sde bzhi las rnam grangs du ma 'byung zhing /
de la brten nas dngos grub rnam pa gnyis brnyes pa 'phags bod kun tu nam mkha'i skar tshogs tsam byon /
de dag gi bka' srol las byon pa'i sgrub thabs kyi rim pa'ang mtha' yas pa zhig byung ba las /
da lam gsang sngags rnying ma zab mo gter gyi phyogs su gtogs pa /
sangs rgyas gnyis pa o rgyan gyi slob dpon chen po'i thugs bcud /
mkha' 'gro'i kha rlangs dang byin rlabs kyi ngad pa ma yal ba yin /
gter byon sgrol ma'i sgrub thabs la'ang chos dbang rin po che dang rat+na gling pa sogs snga phyir byon pa'i bka' srol mang du mchis pa las /
'dir ni rdo rje'i lung las /
chos dbyings gnas su kun bzang mos :
bsam med bde ba'i sngags rgyud bstan :
'og min rdo rje btsun mo yis :
lha sngags ye shes rol par bshad :
'gro 'dul gdul bya dus bab tshe :
sprul sku rje btsun sgrol ma'i rgyud :
'bum phrag mang po sngon dus byung :
de rnams kun gyi snying po'i bcud :
cung zad spros dang nyer mkho dang :
zab pa'i man ngag gsum du bsdus :
rgyas pa mthong grol sku rten bcas :
zab lung rdza yi sul du gtams :
nyer mkho dbang gi brag la sbas :
snying po'i bcud 'di zab pas na :
dgongs pa'i gter las yang dag 'byung :
zhes gsungs pa ltar gu ru rin po ches skal ldan rje 'bangs rnams kyi ngor /
sgrol ma'i sngags rgyud rgya mtsho rnams kyi snying po'i bcud gcig tu bsdus te /
rgyud lung man ngag gi zab don tshang ba'i cung zad spros pa rgyas pa dang /
khyer bde'i lag len snying por dril ba'i nye bar mkho ba dang /
yang zab kyi nyams len bcud du phyung ba zab pa'i man ngag ste chos sde gsum du phyes nas /
rgyas pa shangs zab bu lung du 'phags mchog klu sgrub kyi thugs dam sku rten dang lhan cig
/rje bla ma pad+ma 'od gsal mdo sngags gling pa'i zab gter gyi skal par bzhugs pa rten 'brel gyi dbang las yongs rdzogs 'don par ma mdzad kyang /
zab chos kyi don mtha' dag rdo rje'i tshig mdor bsdus gsum gyi chings chen pos bsdus te 'beb par mdzad pa dang /
sku brnyan ye shes pa dngos dang rnam dbyer med pa mdo khams sa'i bcud du spyan 'dren par mdzad pas snyigs dus kyi g.yo 'khrugs phal cher zhi zhing phyir bsring ba sogs bka' drin bsam pa'i ra ba las 'das pa lags /
nyer mkho'i skor rnams thugs sgrub bar chad kun sel gyi cha lag tu bsdebs te phrin las 'gro 'dul sprul pa'i gnas mchog ri bo dbang zhu'i brag la sbas pa /
lha sras dam 'dzin gyi rnam 'phrul sprul pa'i gter chen 'gro 'dul mchog gyur bde chen gling pas spyan drangs te skal ldan yongs kyi gsos su bstsal bar mdzad /
zab pa'i man ngag gi skor rnams klong chen 'od gsal thugs kyi sgrom bur smon lam zab mo'i rgyas btab pa /
yon tan gsung gi gnas mchog pad+ma shel gyi phug par o rgyan mchog gyur gling pas dgongs pa'i gter rgya yongs su bkrol te /
brgyud pa gsum du gcig brgyud mnog chos su bstsal bar mdzad pa'i zab chos 'di la smin grol bka' srung phrin las dang bcas pa'i skor zab rgyas don 'dril du bzhugs pa'i /
smin byed la'ang phyi nang gsang ba gsum du mchis pa las /
thog mar bya spyod dang rjes su mthun pa'i phyi sgrub kyi rig pa gtad pa bsgrub par bgyi ba la /
bdag nyid kyis bgyi bar 'os pa rnams grub zin pa lags pas /
khyed rang rnams kyi ngo skal du bab pa zhing khams 'bul ba'i bya ba la 'jug par zhu /
zhes maN+Dal 'bul du gzhug
thal mo me tog dang bcas te gus pa chen pos gsol ba 'debs pa 'di'i rjes zlos mdzod /
dus gsum sangs rgyas thams cad dang //
lhag pa'i lha yi ngo bo nyid //
dpal ldan bla ma'i bka' drin gyis //
ma lus rjes gnang bstsal du gsol //
lan gsum /
de la thog mar theg pa chen po'i lam gyi gzhi sgrub cing rgyud sbyong ba'i slad du 'dun pa 'di bzhin du mdzod /
mdun bskyed rgyal ba thams cad skyed pa'i yum 'phags ma sgrol ma sangs rgyas sras dang bcas pa'i 'khor gyis bskor te bzhugs pa'i drung du /
bdag gzhan nam mkhas khyab pa'i sems can thams cad deng nas byang chub ma thob kyi bar du skyabs su mchi zhing /
bla na med pa'i byang chub mchog tu sems bskyed cing spyod pa la slob pa'i 'dun pa dang bcas te 'di'i rjes zlos mdzod /
sangs rgyas chos dang tshogs kyi mchog rnams sogs lan gsum /
gsag sbyong rnams kyi snying po bsdus pa yan lag bdun pa phyag mchod sogs so so'i dmigs rnam gsal legs par btab bzhin par 'di'i rjes zlos /
ji snyed su dag nas /
byang chub phyir bsngo 'o'i bar lan gsum mam /
thams cad lan gcig dang phyag 'tshal ba sogs man lan gsum bskyar /
des theg chen gsang sngags kyi snod rung du gyur pa la /
dang po sku'i rig gtad sbyin pa'i slad du dmigs pa 'di bzhin du mdzod /
mdun bskyed rje btsun sgrol mas rin po che'i bum pa sngags kyi lha'i rang bzhin can gyi ye shes bdud rtsi'i chu rgyun gyis gang ba bsnams te khyed rang rnams kyi spyi bo nas dbang bskur stsol bar mos shig
/oM:
rje btsun 'phags ma sgrol ma yi :
rig pa'i rang bzhin bdud rtsi'i chus :
skal ldan khyod la dbang bskur bas :
sgrib pa'i dri ma kun byang shog :
oM tA re tut+tA re tu re swA hA:
oM sarba ta thA ga ta a b+hi She ka ta sa ma ya shrI hU~M:
bum pa spyi bor bzhag
/bum chus bkru ba dang 'thor 'thung byar gzhug
/zhes gsung zhing spyi bo nas bdud rtsi'i rgyun gyis khrus byas shing dbang bskur bas sgrib gnyis bag chags dang bcas pa dag nas /
skad cig gis rje btsun sgrol ma'i skur gyur pa ni /
sku mdog ljang gu nor bu margad kyi lhun po lta bu mdzes shing sgeg pa'i nyams dang 'dzum pa'i mdangs can /
phyag g.yas mchog sbyin pus steng du brkyang zhing g.yon thugs kar mtheb srin sbyar bas ut+pal sngon po'i yu ba nas bsnams pa /
dar dang rin po che'i rgyan gyis spras shing mtshan dpe'i gzi brjid 'bar ba /
zhabs g.yas bskum g.yon brkyang ba'i rol pa'i stabs kyis pad zla la bzhugs shing 'od zer mtha' yas pa 'phro ba'i sku can du lam gyis gyur par mos mdzod /
gnyis pa gsung gi rig pa gtad pa'i slad du 'dun pa 'di ltar mdzod /
mdun bskyed rje btsun sgrol ma'i zhal nas bstod pa'i rgyud kyi rgyal po'i sngags kyi yig 'bru rnams /
bai DUr+Ya zhun ma'i mdangs can 'od zer mar me 'bar ba lta bu bar ma chad par byon te /
khyed rang lhar gsal ba'i zhal du zhugs /
snying gar thim pas byin rlabs ma lus pa rgyud la zhugs pa'i mos pa dang bcas te rtsa ba'i sngags dang bstod pa'i rgyal po'i rgyud kyi rjes zlos lan gsum gnang bar zhu /
zhes brda sprad la /
yig bcu dang /
phyag 'tshal nyer gcig lan gsum dang phan yon tshar gcig bcas rjes zlos byar gzhug
/gsum pa thugs kyi rig pa gtad pa'i slad du /
khyed rang rnams kyis bla ma rje btsun ma la mos gus drag tu byas pa'i rkyen gyis mdun bskyed lha 'od du zhu nas khyed rang la thim /
khyed rang lhar gsal ba 'od du zhu nas dbyings su yal te 'phags ma'i thugs dang rang gi sems dbyer med pa spros pa thams cad dang bral ba'i 'od gsal rang byung gi ye shes chen po bcos bslad med pa'i rang ngo la mnyam par 'jog par zhu /
zhes ngo sprad /
de ltar sku gsung thugs kyi rig pa gtad pas rje btsun sgrol ma'i sku phyag rgya bsgom pa dang /
gsung rig sngags bzla ba dang /
thugs rnam par mi rtog pa'i ye shes rnal 'byor du byed pa la dbang ba yin pas deng phyin chad sgom bzlas dang ma bral bar mdzod cig
/de dag gis rje btsun sgrol ma'i zab tig las phyi sgrub rig pa gtad pa'i bya ba legs par grub pa yin pas sogs kyis mtshams sbyar la /
dam tshig khas blang /
gtang rag maN+Dal /
lus longs spyod 'bul ba /
dge bsngo bcas spyi ltar byas la slob ma rnams gyes /
slob dpon gyis yig brgya nongs bshags /
mgron thabs kyi lha gshegs pa man chad phrin las kyi mjug tu smros pa ltar byas pas 'grub bo //
dngos grub yo~Xn tana~X kun 'grub cing //
rgyal ba rgya~X mtsho~X skyed pa'i yum //
sgrub thabs mchog dman thams cad la //
phan pa mchog sbyin yid bzhin nor //
'di byas dge bas 'jig rten gyi //
rgud pa zhi zhing legs tshogs rgyas //
'phags ma'i thugs rje'i phyag ring gis //
bdag sogs dbugs 'byin stsol mdzad shog
/ces pa 'di'ang sa skyong chos kyi rgyal po sde dge sras gcung yum sras kyis gsung bskul nan bskyar phebs pa'i bzhed skong slad du /
gcig brgyud snod kyi mchog tu dbugs dbyung thob pa /
'chi med bstan gnyis gling pa blo gros mtha' yas pa'i sdes bla ma'i phyag bzhes bzhin sbyar ba dge legs 'phel ///
/
!
dgongs gter sgrol ma'i zab tig las nang sgrub dbang bskur gyi cho ga dang bcas pa don gnyis snying po zhes bya ba bzhugs so //
na mo gu ru b+haT+TA ra kA yai /
mkha' khyab zhing du mtshan gcig gis //
'khor ba kun sgrol thugs rje can //
der btud 'jigs brgyad skyob pa yi //
phrin las smin byed rab gsal bya //
rnal 'byor gyi rgyud dang rjes su mthun pa'i nyams len 'phags ma nang ltar sgrub pa'i cho ga bshad pa la gsum /
bdag bskyed bzlas pa'i rnal 'byor /
mdun bskyed dkyil 'khor sgrub mchod /
gnyis ka la bsten pa'i bdag 'jug dbang bskur dang bcas pa'o //
dang po la sngon 'gro /
dngos gzhi /
rjes gsum las dang po ni /
stegs gtsang mar chu gnyis nyer spyod dang /
sngon gtor bsham /
stan bde bar gtsang sbra dang bcas te byang chub kyi sems yid la byed pas 'khod la /
oM badzra a mr-ita kuN+Da lI ha na ha na hU~M phaT/
dang /
swa b+hA bas bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M gis brlab /
b+hU mi pa ti sa pa ri bA ra badzra sa mA dzaHsa mgron dgug
/s+d+yA na pa ti k+She tra pa lAny+tsa na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+ne daM ba lin+ta swA hA/
lan gsum gyis gtor ma bsngos te /
gang dag 'dir gnas lha dang klu
/gnod sbyin srin po'am gzhan dag la //
sngags spyod don du gtor ma 'di //
'bul gyis bzhes nas 'dod don sgrubs //
b+hU mi pa ti sa pa ri bA ra gats+tshaHsa dkar phyogs pa rnams gshegs su gsol ba dang chabs cig
/nag phyogs pa rnams kyang gtor ma'i lhag mas tshims par bsam la /
a mr-ita dang /
sum+b+ha ni brjod pas bskrad /
oM badzra rak+Sha rak+Sha b+h+rU~M/
phyogs mtshams steng 'og thams cad rdo rje srung ba'i 'khor los yongs su bskor bar gyur par bsam /
rang gi snying ga nas 'od zer 'phros pas bla ma rje btsun sgrol ma la skyabs yul rgya mtsho'i tshogs kyis bskor ba mdun gyi nam mkhar badzra sa mA dzaHsa tshogs zhing mkha' khyab tu sad pa'i spyan sngar /
na mo :
bla ma yi dam rje btsun ma :
mchog gsum rgyal ba rgya mtsho la :
bdag sogs 'gro kun byang chub bar :
rtse gcig gus pas skyabs su mchi :
zhes lan gsum gyis skyabs 'gro bya /
ho :
ma gyur sems can thams cad kun :
sangs rgyas go 'phang thob bya'i phyir :
nyes spyod kun bsdam dge chos sdud :
gzhan phan byang sems rtag tu bskyed :
ces sems bskyed /
dkon mchog gsum la skyabs su mchi //
sdig pa mi dge so sor bshags //
'gro ba'i dge la rjes yi rang //
sangs rgyas byang chub yid kyis gzung //
sangs rgyas chos dang tshogs mchog la //
byang chub bar du skyabs su mchi //
rang gzhan don gnyis rab bsgrub phyir //
byang chub sems ni bskyed par bgyi //
byang chub mchog gi sems ni bskyed bgyis nas //
sems can thams cad bdag gis mgron du gnyer //
byang chub spyod mchog yid 'ong spyad par bgyi //
'gro la phan phyir sangs rgyas 'grub par shog
/ces lan gsum gyis tshogs bsags shing sdom pa bzung /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhi bsgom /
dzaHhU~M baM hoHsa tshogs zhing rnams rang la thim par bsam /
gnas dang mchod pa'i yo byad la dmigs te /
a mr-itas bsang /
swa b+hA bas sbyang /
stong pa'i ngang las gnas yul 'og min pad+mo bkod pa'i zhing khams chen por gsal ba'i dbus su lha rdzas dang ting nge 'dzin las grub pa'i mchod sprin rab 'byams nam mkha'i khams thams cad yongs su gang bar gyur /
oM badzra ar+g+haM nas /
shab+da AHhU~M/
spro na mchod pa'i sprin gyi gzungs kyang brjod pas byin brlab bo //
gnyis pa dngos gzhi bskyed bzlas kyi rnal 'byor la gnyis las /
dang po dam tshig pa bskyed pa ni /
oM shUn+ya tA dz+nyA na badzra swa b+hA ba At+ma ko\u0f85 haM:
stong pa'i ngang las sems kyi gdangs :
tAM yig ljang gu mkha' la shar :
de las hU~M gi sgra gdangs kyis :
sangs rgyas byang chub brtan par byas :
gdug pa can rnams tshar bcad cing :
'od zer sprin las rdo rje'i char :
phab pas sa gzhi rwa ba dang :
drwa ba gur dang bla rer bcas :
srung 'khor yangs shing rgya che'i dbus :
'byung bzhi rim brtsegs ri rab steng :
b+h+rU~M las rin chen gzhal med khang :
gru bzhi sgo bzhi mtshan nyid rdzogs :
de dbus sna tshogs pad+ma ni :
'dab brgyad ze'u 'brur nyi zla'i steng :
tAM las ut+pal tAM gyis mtshan :
de las 'od zer 'phro 'du yi :
sgyu 'phrul drwa ba'i rol mo las :
rje btsun sgrol ma sku mdog ljang :
phyag g.yas mchog sbyin g.yon pa ni :
skyabs sbyin ut+pal sngon po bsnams :
dar dang rin chen rgyan gyis mdzes :
zhi 'dzum mtshan dpe'i phung por 'bar :
dbu skra'i zur phud spyi bor bcings :
lhag ma lcang lo'i tshul du 'phyang :
zhabs zung g.yas brkyang phyed skyil gyis :
'od zer sna lnga'i klong na 'gying :
snang stong zung 'jug thugs srog tAM:
de las gnyis pa phyogs mtshams 'phros :
'gro rnams gnas skabs mthar thug gi :
phyi nang 'jigs brgyad zhi bar mdzad :
rje btsun 'phags ma'i go 'phang bkod :
tshur 'dus 'dab ma brgyad kyi steng :
pad zla'i gdan la 'khod pa las :
shar nas brtsam ste g.yas skor du :
seng ge'i 'jigs skyob sgrol ma mthing :
mchog sbyin ut+pal rdo rje bsnams :
glang chen 'jigs skyob sgrol ma ser :
mchog sbyin ut+pal lcags kyu bsnams :
me yi 'jigs skyob sgrol ma dkar :
mchog sbyin ut+pal chu shel bsnams :
sbrul gyi 'jigs skyob sgrol ma ljang :
mchog sbyin ut+pal sman mchog bsnams :
chom rkun 'jigs skyob sgrol ma dkar :
mchog sbyin ut+pal mda' gzhu bsnams :
lcags sgrog 'jigs skyob sgrol ma ljang :
mchog sbyin ut+pal ral gri bsnams :
rgya mtsho'i 'jigs skyob sgrol ma dmar :
mchog sbyin ut+pal me shel bsnams :
sha za'i 'jigs skyob sgrol ma nag :
mchog sbyin ut+pal mdung thung bsnams :
rgyan dang cha lugs gtso mo'i tshul :
khyams la mchod pa'i lha mo dang :
sgo bzhir phyag rgya bzhi'i lha mo :
rang rang rgyan dang cha lugs rdzogs :
kun kyang zab gsal gnyis med kyi :
ye shes sgyu ma'i skur shar ba'i :
gnas gsum yi ge gsum gyis mtshan :
de las 'od zer rab 'phros pas :
rang bzhin gnas nas ye shes pa :
drangs te gnyis su med par gyur :
ye shes pa spyan drang ba ni /
tAM:
chos sku mkha' ltar rnam dag kyang :
longs spyod rdzogs dang sprul pa'i sku :
mkha' las nyi gsal 'od bzhin du :
dmigs med thugs rjes gnas 'dir gshegs :
oM Ar+Ya tA ra sa pa ri bA ra e h+ye hi :
badzra sa mA dza :
gnyis med du bya ba ni /
ho :
bde bar gshegs so sems ma'i gtso :
tshur gshegs dam ye dbyer med par :
pad+ma nyi zla'i gdan steng du :
dgyes shing brtan par bzhugs su gsol :
dz+nyA na sa ma ya tiSh+Than+tu :
phyag rgya bzhis bsre ba ni /
oM badzra aM ku sha dza :
oM badzra pA sha hU~M:
oM badzra s+pho Ta baM:
oM badzra A be sha ya ho :
dbang bskur rgyas gdab ni /
slar yang dbang lha spyan drangs nas :
ye shes bdud rtsis dbang bskur bas :
sku gang sgrib dag rigs kyi bdag :
'od dpag med pas dbu brgyan bsam :
oM pad+ma d+ha ra a b+hi Shiny+tsa hrIHhU~M trAM oM A:
phyag mchod bstod pas bskul ba ni /
na mo :
rmad byung thugs bskyed dam bcas nas :
'gro ba sgrol ba'i phrin las kyis :
rgyal kun byang chub spyod pa mchog :
yongs su rdzogs la phyag 'tshal lo :
na mo na mA mi :
oM:
mchod pa'i phyag rgya chen po ni :
sgeg sogs lha mos nam mkha' gang :
kun tu bzang po'i rnam 'phrul las :
byung ba'i ye shes rol mos mchod :
oM badzra lA s+yai hU~M:
oM badzra mA l+yai trAM:
oM badzra gIrtI hrI:
oM badzra nIrtI A:
oM badzra d+hU pe hU~M:
oM badzra puSh+pe trAM:
oM badzra A lo ke hrI:
oM badzra gan+d+he A:
oM sarba pU dza me g+ha sa ma ye AHhU~M:
bstod pa'i rgyud kyi rgyal po phyag 'tshal nyer gcig brjod pas bstod /
gnyis pa bzlas pa'i rnal 'byor ni /
gtso mo'i thugs kar pad zla'i steng :
tAM mthar ye ge bcu pas bskor :
gsal zhing 'bar ba'i cho 'phrul las :
sku dang sngags phreng 'od zer tshogs :
nam mkha' gang ba'i spro bsdu yis :
sangs rgyas mdzad pa yongs su bsgrubs :
'gro kun 'phags ma'i go 'phang bkod :
tshur 'dus tAM la thim pa yis :
dngos grub ye shes dbang bsgyur zhing :
phyag rgya'i ye shes thob par gyur :
ces lha sku'i gsal snang dang /
sngags kyi sgra dang /
'od zer spro bsdu la sems rtse gcig tu gtad la /
oM tA re tut+tA re tu re swA hA:
zhes chu bo'i rgyun bzhin bzla /
skabs su spros pa thams cad dang bral ba'i chos kyi dbyings rang bzhin yongs shes kyi ngang du bzhag
/bzlas pa'i grangs tshad 'bum phrag bcu thems nas las sngags ni /
slar yang thugs nas 'od 'phros pas :
'khor gyi sgrol ma'i thugs rgyud bskul :
'gro rnams phyi nang 'jigs pa bsal :
'dod rgu'i dngos grub stsol bar gyur :
na mo rat+na tra yA ya :
na ma Ar+Ya a ba lo ki te shwa ra ya :
bo d+hi satwA ya :
ma hA satwa ya :
ma hA kA ru Ni kA ya :
tad+ya thA:
oM tA re tut+tA re tu re sarba duSh+TAn :
pra duSh+TAn :
ma ma kr-i te :
dzaM b+ha ya :
satwaM b+ha ya :
mo ha ya :
b+han+d+ha ya :
hU~M hU~M hU~M:
phaT phaT phaT:
sarba duSh+TAn satwaM b+ha ni tA re swA hA:
zhes bzla ste grangs tshad khri phrag bzhi'o //
gsum pa rjes la thun 'jog pa na /
dkyil 'khor lha las ye shes pa //
phyungs te nam mkhar bzhugs par gyur //
ces dang /
gong bzhin tshigs bcad sngags rgya dang bcas pas mchod /
bstod pa phyag 'tshal nyer gcig gam /
mi 'grub na /
oM:
snang ba mtha' yas pad+ma'i rigs :
'jig rten dbang phyug zhal las byung :
sangs rgyas kun gyi phrin las rdzogs :
'phags ma sgrol mar phyag 'tshal bstod :
bdag cag 'khor dang bcas rnams kyi :
'jigs pa brgyad dang bcu drug sogs :
mi mthun phyogs kun zhi ba dang :
rtag tu thugs rjes bskyang mdzad gsol :
'phags ma sgrol mas bdag la mchog thun mong gi dngos grub ma lus pa stsol ba dang khyad par du 'phral yun gyi 'jigs pa las skyob cing byang chub kyi sems rnam pa gnyis rgyud la skye bar mdzad du gsol /
yig brgya dang /
ma 'byor pa dang nyams pa sogs kyis bzod par gsol /
badzra muH
ye shes pa rang bzhin gyi gnas su gshegs /
dam tshig pa 'od gsal gyi ngang du thim par gyur /
ces bsgoms pa'i dkyil 'khor rten dang brten par bcas pa bsdus nas mtshan med kyi rnal 'byor la mnyam par gzhag
/slar skad cig gis rje btsun 'phags ma'i skur gyur par mos la dge bsngo dang shis brjod bya /
gzhung las /
bdun phrag gsum du brtson pas kyang :
bar chad zhi zhing legs tshogs rgyas :
rtse gcig nyams blangs zab gsal gnyis :
dbyer med ye shes 'grub par 'gyur :
zhes gsungs pa ltar dus kyi bsnyen pa bdun gsum tsam du bgyis kyang phan yon tshad med do //
gnyis pa mdun bskyed dkyil 'khor sgrub pa la /
sbyor ba mchod stegs gtsang mar dkyil 'khor sgo rdzogs zhi dkyil spyi ltar la /
lha gdan pad+ma 'dab brgyad kyi dbus dang pad 'dab brgyad la gtso mo dang 'jigs skyob brgyad /
grwa bzhi'i phyi nang du sgeg sogs brgyad /
sgo bzhir sgo ma bzhi bcas gtso 'khor nyer gcig po sku dang sa bon phyag mtshan nam rang mdog gi thig le tsam bkod /
mi lcogs na maN+Dal la 'bras dkar dri bzang gis sbags pas tshom bu bshad ma thag pa'i go rim ltar bkod pa bzhag
/bdag 'jug sogs dang 'brel na /
shar sgo'i g.yas su rnam bum mgul chings ljang gu nyer lnga'i bcud ldan dung chos gzungs rdor dang bcas pa /
dbu rgyan /
rdor dril /
gtso 'khor dgu po'i lha tsaka
/sngags phreng /
las bum rnams ci ltar bde bar bkod /
dkyil 'khor mdun du zlum gtor dkar po dang /
chu gnyis nyer spyod g.yas skor du bsham /
mig dar /
me tog
/dam chu sogs kyang 'du bya /
sngon gtor nas gzung bdag bskyed bzlas pa'i bar du byas /
dngos gzhi mdun rten dkyil 'khor oM shUn+ya tAs bsang sbyang /
stong pa'i ngang las sems kyi gdangs :
sogs nas /
na mA mi :
zhes phyag bya ba'i bar sngar ltar la /
slar mchod pa a mr-itas bsang /
swa b+hA bas sbyang /
stong pa'i ngang las gnas yul 'og min pad+mo bkod pa'i zhing khams chen por gsal ba'i dbus su lha rdzas dang ting nge 'dzin las grub pa'i mchod sprin rab 'byams nam mkha'i khams thams cad yongs su gang bar gyur /
oM badzra ar+g+haM nas /
shab+da AHhU~M/
spro na mchod pa'i sprin gyi gzungs kyang brjod pas byin brlabs nas /
'jig rten khams ni dpag med na //
mchod yon zhabs bsil me tog dang //
bdug spos snang gsal dri yi chab //
zhal zas rol mo la sogs pa //
mchod rdzas ji snyed yod pa dang //
bdag gis gus pas bshams pa 'dis //
rje btsun 'phags ma 'khor bcas mchod //
oM Ar+Ya tA ra sa pa ri bA ra ar+g+haM nas /
shab+da pra tIts+tsha swA hA/
zhes dang /
oM:
mchod pa'i phyag rgya chen po ni :
sgeg sogs lha mos nam mkha' gang :
kun tu bzang po'i rnam 'phrul las :
byung ba'i ye shes rol mos mchod :
oM badzra lA s+yai hU~M:
oM badzra mA l+yai trAM:
oM badzra gIrtI hrI:
oM badzra nIrtI A:
oM badzra d+hU pe hU~M:
oM badzra puSh+pe trAM:
oM badzra A lo ke hrI:
oM badzra gan+d+he A:
zhes dang /
oM/
dngos 'byor yid las byung ba yi //
'dod yon lnga dang rgyal srid bdun //
mchod sprin nam mkha'i khyon gang bas //
rje btsun 'phags ma 'khor bcas mchod //
oM sarba pU dza me g+ha sa ma ye AHhU~M:
zhes pa rnams kyis mchod /
phyag 'tshal nyer gcig gis bstod /
mdun bskyed kyi thugs srog sngags 'khor 'od zer spro bsdu la dmigs te rtsa sngags dang las sngags ci nus bzla /
bdag 'jug sogs kyi don du skabs 'dir bum pa bsgrub na /
bsang sbyang /
stong pa'i ngang las pad zla'i steng //
b+h+rU~M las bum pa gzhal med khang //
de dbus sna tshogs pad+ma ni :
sogs bdag bskyed ltar la /
rgyan dang cha lugs gtso mo'i tshul :
de rgyab mchod pa'i lha mo dang :
phyogs bzhir phyag rgya bzhi'i lha mo :sogs bsgyur nas mchod bstod bar bdag bskyed skabs ltar bya /
gzungs thag blangs la /
rang gi thugs srog sngags phreng las :
'od zer mchod pa'i tshul du spros :
sku las bdud rtsi'i rgyun babs pas :
bum pa yongs su gang bar gyur :
ces gsal btab la rtsa sngags ci 'grub dang /
las sngags kyang cung zad bzla /
las bum nang du pad nyi la //
ngo bo rta mgrin rnam pa ni //
bdud rtsi 'khyil ljang khro bo'i chas //
thal sbyar bdud rtsi'i bum pa bsnams //
thugs kar hU~M la sngags kyis bskor //
bzlas pas rgyud bskul bdud rtsi'i rgyun //
babs pas bum pa gang bar gyur //
ces mos la 'khyil pa'i sngags bzla /
mthar mchod bstod mdor bsdus byas la /
yi ge brgya pa lan gsum dang /
oM AHhU~M gis mchod yon phul bas lha 'od du zhu bas bum pa'i chu bdud rtsir gyur /
'bul gtor bsang sbyang /
stong pa'i ngang las rin po che'i snod du gtor ma 'dod rgu 'byung ba'i bdud rtsi'i rgya mtsho chen por gyur /
oM AHhU~M lan gsum gyis brlab /
nam mkha' mdzod kyi phyag rgya dang bcas /
na maHsarba bud+d+ha bo d+hi satwA nAM:
a pra ti ha ta shA sa nA nAM:
he he b+ha ga ba tI:
ma hA satwa sarba bud+d+ha a ba lo ki te :
mA bi laM ba mA bi laM ba :
i daM ba liM gr-ih+NA pa ya gr-ih+NA pa ya hU~M hU~M sarba bi sany+tsa re swA hA:
lan gsum gyis phul /
oM Ar+Ya tA re sa pa ri bA ra ar+g+haM sogs kyis mchod /
oM:
sangs rgyas kun gyi phrin las bdag :
rje btsun myur ma dpa' mo dang :
'jigs pa thams cad sel mdzad ma :
'khor gyi tshogs dang bcas la bstod :
mchod sbyin gtor ma dam pa 'di :
ye shes chen pos rjes dgongs la :
bde ba chen por bzhes nas kyang :
dngos grub ma lus bstsal du gsol :
bdag gzhan gnas skabs mthar thug gi :
phyi nang 'jigs brgyad tshogs rnams kun :
srung dang zhi dang zlog par mdzod :
'khor ba ngan song sdug bsngal sgrol :
tshe dang bsod nams ye shes sogs :
mchog thun phrin las rgyas par mdzod :
ces bstod cing 'dod don gsol /
spro zhing nus na cha gsum gtor ma gtang /
bdag 'jug byed na skabs 'dir bya /
rjes chog ni /
mchod pa kha gsos /
bsang sbyang byin brlab /
chu gnyis nyer spyod /
sgeg sogs brgyad bcas gong smros kyis mchod /
phyag 'tshal nyer gcig gam /
mi nus na bdag bskyed rjes bsdu skabs ltar bstod cing phrin las gsol /
de las bshad pa ltar bdag mdun gnyis ka'i ye shes pa nam mkhar phyungs nas yig brgya brjod cing nongs pa bshags /
rten yod na de la brtan bzhugs sam rang bzhin gnas su gshegs shing dam tshig pa bsdu ldang bsngo smon shis brjod bcas sngar smros pa ltar bya'o //
gsum pa gnyis ka la bsten pa'i bdag 'jug dbang bskur dang bcas pa ni /
gzhan la dbang bskur ba'am rang gi dam tshig gso ba'i ched du bdag 'jug byed na /
bdag mdun bum pa sgrub cing gtor 'bul yan grub nas /
bdag bskyed kyi thugs ka nas rang nyid tha mal gyi rnam pas phye ste mdun bskyed kyi shar sgor 'khod pa la /
gtso mo'i thugs las sprul pa'i las kyi sems dpas dbang gi bya ba mdzad par bsam la /
khrus dang maN+Dal nas brtsam 'og tu bshad pa'i dbang rnams rgyas bsdus ji ltar rigs pas blangs te /
slar rang nyid bdag bskyed kyi thugs kar zhugs par mos la rtsa sngags bzla zhing gtso mo'i nga rgyal bzung ngo //
slob ma la dbang bskur na /
bdag 'jug blangs grub pa dang /
slob ma rnams 'dus te sgo'i phyi rol du khrus bya /
nang du 'jug pa dang bgegs gtor bsang sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus mthu phun sum tshogs par gyur /
oM AHhU~M gsum /
sarba b+hUta A kar+Sha ya dzaHsa mgron bkug
/sarba big+h+nAn na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
lan gsum gyis bsngo /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
dkon mchog gsum gyi bden pa dang /
gsang sngags rig sngags gzungs sngags snying po phyag rgya ting nge 'dzin rnams kyi bden pa dang /
khyad par rje btsun bcom ldan 'das ma 'phags ma sgrol ma'i lha tshogs rnams kyi bden pa dang /
bden pa chen po'i mthus /
deng 'dir dbang gi cho ga sgrub pa la bar du gcod par byed pa'i bgegs thams cad gtor ma 'dis tshim par gyis la rang rang so so'i gnas su song zhig
/gal te 'gro bar mi byed na ye shes kyi rdo rje me rab tu 'bar bas bsreg cing 'joms par gdon mi za'o //
zhes bka' bsgos la /
a mr-ita dang /
sum+b+ha ni sogs brjod /
yungs dkar gyis brab /
gu gul gyis bdug
/rol mos bskrad /
oM badzra rak+Sha rak+Sha hU~M/
zhes brjod pas phyogs mtshams steng 'og thams cad rdo rje'i sa gzhi rwa ba drwa ba gur bla bre ye shes kyi me rab tu 'bar ba dang bcas pa'i srung ba'i 'khor lo yangs shing rgya che ba cis kyang mi chod mi shigs par gyur par bsam /
gral la 'khod pa dang me tog bkye bsdu grub rjes /
sems bskyed gsal gdab dang /
lo rgyus bshad pa phyi sgrub rig gtad skabs ltar la /
smin byed la'ang phyi nang gsang ba gsum du mchis pa las /
skabs 'dir rnal 'byor rgyud dang rjes su mthun pa nang sgrub 'jigs brgyad skyob pa'i dkyil 'khor du dbang bskur ba bsgrub pa la sogs sbrel nas maN+Dal 'bul du gzhug
sngon chad dkyil 'khor 'dir ma zhugs pas don gyi ye shes ma mthong ba'i brdar gdong g.yogs 'ching mdzod /
las sngags bzlas pas gdong g.yogs /
dkyil 'khor ba dang mjal ba'i phyag rten du me tog kha dog sna lnga'i chun po rdo rje 'dzin ma'i rgyas thogs par zhu /
me tog sbyin /
phyag snyim pa me tog gis bkang ba'i thal sbyar bcas gsol ba 'debs pa 'di'i rjes zlos mdzad par zhu /
dga' chen khyod bdag ston pa ste //
slob dpon chen po dgongs su gsol //
byang chub chen po'i tshul bstan pa //
mgon po chen po bdag 'tshal lo //
dam tshig de nyid bdag la stsol //
byang chub sems kyang bdag la stsol //
sangs rgyas chos dang dge 'dun te //
skyabs gsum dag kyang bdag la stsol //
thar pa chen po'i grong mchog tu //
mgon pos bdag ni gzhug par 'tshal //
lan gsum /
rgyud rnam par dag par bya ba'i slad du bla ma dkyil 'khor gyi lha tshogs rgyal ba sras dang bcas pa'i spyan sngar rgyun bshags sngon du 'gro ba'i byang chub mchog tu thugs bskyed pa 'di'i rjes zlos /
dkon mchog gsum la bdag skyabs mchi //
sogs lan gsum /
khyed rang rnams kyi snying gar kun rdzob byang chub sems kyi ngo bo zla ba'i dkyil 'khor gyi steng du don dam byang chub sems kyi ngo bo rdo rje dkar po rtse lnga pas mtshan par mos la sngags 'di'i rjes zlos /
oM sarba yo ga tsit+ta ut+pA da yA mi /
rdo rje snying gar reg
/su ra te sa ma ya satwaM hoH
sid+d+hi badzra ya thA su khaM/
sems bskyed pa de brtan par byas pa'i mos pa mdzod /
de nas rigs lnga spyi dang bye brag gis bsdus pa'i dam tshig tshul bzhin du gzung bar bgyi snyam pas 'di'i rjes zlos /
mgon po sangs rgyas rnams dang ni //
sras bcas bdag la dgongs su gsol //
bdag ming 'di zhes bya ba yis //
byang chub snying por mchis kyi bar //
ji ltar dus gsum mgon po rnams //
byang chub tu ni nges mdzad pa'i //
byang chub sems ni bla med pa //
dam pa bdag gis bskyed par bgyi //
tshul khrims kyi ni bslab pa dang //
dge ba'i chos ni sdud pa dang //
sems can don byed tshul khrims gsum //
bdag gis brtan por gzung bar bgyi //
sangs rgyas chos dang dge 'dun te //
bla na med pa'i dkon mchog gsum //
sangs rgyas rnal 'byor las skyes pa'i //
sdom pa deng nas gzung bar bgyi //
rdo rje'i rigs mchog chen po la //
rdo rje dril bu'i phyag rgya yang //
yang dag nyid du gzung bar bgyi //
slob dpon dag kyang gzung bar bgyi //
rin chen rigs mchog chen po yi //
dam tshig yid du 'ong ba la //
nyin re bzhin du dus drug tu //
sbyin pa rnam bzhi rtag tu sbyin //
byang chub chen po las byung ba'i //
pad+ma'i rigs mchog dag pa la //
phyi nang gsang ba'i theg pa gsum //
dam pa'i chos ni gzung bar bgyi //
las kyi rigs mchog chen po la //
sdom pa thams cad ldan par ni //
yang dag nyid du gzung bar bgyi //
mchod pa'i las kyang ci nus bgyi //
byang chub sems ni bla med pa //
dam pa bdag gis bskyed bgyis nas //
sems can kun gyi don gyi phyir //
bdag gis sdom pa ma lus gzung //
ma brgal ba rnams bsgral bar bgyi //
ma grol ba rnams dgrol bar bgyi //
dbugs ma phyin pa dbugs dbyung bgyi //
sems can mya ngan 'das la 'god //
lan gsum /
dkyil 'khor chen po'i phyogs kyi sgo bzhi shag gis phyes par mos shig
/oM badzra dwA rod+g+hA Ta ya hU~M/
lan bzhi /
khyed rang rnams dkyil 'khor gyi phyogs bzhi'i sgo re re bzhin g.yas skor gyis zhugs te lha tshogs rnams kyi zhabs la phyag byas par mos la thal mo gnas gsum du sbyar te sngags 'di'i rjes zlos /
oM na ma ste hU~M/
oM na mA mi hU~M/
oM na mo na maHhU~M/
lan bzhi /
rgyud byin gyis brlab pa'i phyir du ye shes pa dbab pa la dmigs pa 'di bzhin du mdzod cig
/las sngags dang bum chus bsang /
swa b+hA bas sbyang /
chos thams cad mi dmigs te stong par gyur pa'i ngang las /
khyed rang rnams gang du gnas pa'i go sar sna tshogs pad+ma 'dab ma brgyad pa'i ze'u 'brur nyi zla'i dkyil 'khor gyi steng du /
sems nyid tAM ljang gu las ut+pal sngon po tAM gyis mtshan pa /
de las 'od 'phros don gnyis byas /
tshur 'dus shing thim pa yongs su gyur pa las khyed rang rje btsun 'phags ma sgrol ma sku mdog ljang gu zhal gcig zhi zhing 'dzum pa'i nyams can /
phyag g.yas pas mchog sbyin mdzad cing g.yon pas skyabs sbyin gyi phyag rgyas ut+pal sngon po bsnams pa /
mtshan dpes spras pa'i sku dar dang rin po che'i rgyan gyis mdzes pa /
dbu skra'i zur phud spyi bor bcings pa'i lhag ma lcang lo'i tshul du 'phyangs pa /
zhabs g.yas brkyang pa'i phyed skyil gyis 'od zer sna lnga rab tu 'bar ba'i klong na 'gying ba /
snang stong sgyu 'phrul drwa ba'i sku can du gsal ba'i thugs kar tAM yig ljang gus mtshan pa'i skur gsal thobs shig
/mdun bskyed la mos gus dung byas pas gsang ba gsum gyi byin rlabs thams cad 'od zer dang bcas pa'i sku'i rnam pa char babs pa ltar byon nas sib sib thim par mos shig
/yig bcu'i sham du /
oM badzra A be sha ya a AH
btags pa drag tu brjod cing dril gsil spos sbyor bcas dbab /
tiSh+Tha badzras brtan par bya /
sngar byin pa'i me tog de nyid rigs kyi lha la phul ba'i mos pas 'di'i rjes zlos dang bcas te me tog 'dor bar zhu /
maN+Dal 'du byas la /
sangs rgyas dngos grub thob bya'i phyir //
bdag la thugs brtser dgongs nas ni //
'gro la phan pa'i gtso chen gyis //
sman par dgongs te bzhes su gsol //
oM pra tIts+tsha sa ma ya satwaM/
zhes 'dor du gzhug
/me tog gang la phog pa'i rigs kyi lhas slar yang dbang rtags cod pan gyi tshul du byin par mos shig
/me tog rin chen gang du ni //
babs par gyur pa'i rigs kyi lha //
gtso bor rigs de bsgrubs na ni //
dngos grub myur ster the tshom med //
oM pra ti gr-ih+Na hU~M/
zhes me tog mgor bcing /
rdo rje sems dpa' deng khyod kyi //
mig 'byed par ni brtson par mdzad //
phye bas thams cad mthong 'gyur ba'i //
rdo rje'i mig ni bla na med //
oM badzra hA s+ye ut+g+saT ya hU~M/
zhes mig dar bsal /
oM badzra pA sh+ya hoH
bcom ldan 'das ma rje btsun sgrol ma 'jigs pa brgyad skyob kyi dkyil 'khor rten dang brten par bcas pa mngon sum du mthong bar gyur /
oM badzra sa ma ya hU~M phaT/
dung chos kyi chu blud de /
'di ni khyod kyi dmyal ba'i chu //
dam tshig 'das na sreg par byed //
dam tshig bsrungs na dngos grub ni //
rdo rje bdud rtsi'i chu 'dis 'grub //
oM badzra sa ma ya hri da ya me pra we sha ya dr-i D+ha tiSh+Tha hU~M/
de rnams kyis dkyil 'khor du 'jug pa'i chos rnams grub pa lags /
zhugs nas mngon par dbang bskur ba zhu ba'i yon du dmigs te maN+Dal phul /
dkyil 'khor pa'i lha tshogs dang nam mkha' gang bar bzhugs pa'i rgyal ba sras dang bcas pas bkra shis pa'i rnam pa du ma dang ldan pas rin po che'i bum pa bdud rtsi'i chu rgyun gyis gang ba /
chos dbyings ye shes kyi ngo bos spyi bo nas dbang bskur bas khyed rang rnams bcom ldan 'das mi bskyod pa'i rang bzhin du byin gyis brlabs par mos shig
/rnam rgyal bum pas dbang bskur la /
hU~M:
rje btsun 'phags ma sgrol ma yi :
chos dbyings ye shes ngo bo nyid :
bum pa'i dbang bskur bla med pas :
mi bskyod ngo bor khyod dbang bskur :
yig bcu'i mthar /
badzrI b+ha ba a b+hi Shiny+tsa hU~M:
bum chu 'thor 'thung bya /
dbu rgyan dngos sam phyag rgyas gtugs la /
cod pan mnyam nyid ye shes kyi ngo bo spyi bor bkod pas khyed rang rnams bcom ldan 'das rin chen 'byung ldan gyi rang bzhin du byin gyis brlabs par mos shig
/trAM:
rje btsun 'phags ma sgrol ma yi :
mnyam nyid ye shes ngo bo nyid :
dbu rgyan dbang bskur bla med pas :
rin 'byung ngo bor khyod dbang bskur :
snying po'i mthar /
oM hU~M trAM hrIHAHa b+hi Shiny+tsa trAM:
rdo rje sor rtog ye shes kyi ngo bo phyag g.yas su byin pas /
khyed rang rnams snang ba mtha' yas kyi rang bzhin du byin gyis brlabs par mos shig
/hrI:
rje btsun 'phags ma sgrol ma yi :
sor rtog ye shes ngo bo nyid :
rdo rje'i dbang bskur bla med pas :
snang mtha'i ngo bor khyod dbang bskur :
snying po'i mthar /
badzra d+harma a b+hi Shiny+tsa hrI:
dril bu bya ba grub pa'i ye shes kyi ngo bo phyag g.yon du byin pas /
khyed rang rnams don yod grub pa'i rang bzhin du byin gyis brlabs par mos shig
/A:
rje btsun 'phags ma sgrol ma yi :
bya grub ye shes ngo bo nyid :
dril bu'i dbang bskur bla med pas :
don grub ngo bor khyod dbang bskur :
snying po'i mthar /
badzra gAN+De a b+hi Shiny+tsa A:
me long ye shes kyi ngo bo ming gi dbang bskur bas /
khyed rang rnams rnam par snang mdzad kyi rang bzhin du byin gyis brlabs par mos shig
/oM:
rje btsun 'phags ma sgrol ma yi :
me long ye shes ngo bo nyid :
ming gi dbang bskur bla med pas :
rnam snang ngo bor khyod dbang bskur :
snying po'i mthar /
badzra nAm a b+hi Shiny+tsa oM:
de ltar dngos gzhi bum pa dang rjes su 'brel ba'i dbang lnga po grub nas /
mtha' rten sku gsung thugs kyi rjes gnang sbyin pa la dmigs pa 'di bzhin du mdzod cig
/mdun bskyed gtso 'khor so so'i sku las ye shes kyi sku mar me gcig las gnyis mched kyi tshul du byon /
khyed rang rnams la thim pas nyon mongs pa'i rgyu 'bras las byung ba'i gnas skabs mthar thug gi 'jigs pa dang sdug bsngal mtha' dag zhi bar gyur par mos mdzod /
gtso 'khor dgu po'i tsakli rim par spyi bor bzhag la /
oM:
sangs rgyas kun gyi ye shes sku :
'phags ma sgrol ma'i sku yi dbang :
deng 'dir khyod la sbyin pa yis :
rdo rje'i sku ru 'grub par shog :
yig bcu'i mthar /
kA ya a b+hi Shiny+tsa oM:
tAM 
seng ge'i 'jigs skyob sgrol ma yis :
skal ldan khyod la dbang bskur bas :
nga rgyal rgyu 'bras las byung ba'i :
'jigs dang sdug bsngal kun zhi shog :
sngags gong ltar brjod pa thams cad la 'gre /
tAM 
glang chen 'jigs skyob sgrol ma yis :
skal ldan khyod la dbang bskur bas :
gti mug rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
me yi 'jigs skyob sgrol ma yis :
skal ldan khyod la dbang bskur bas :
zhe sdang rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
dug sbrul 'jigs skyob sgrol ma yis :
skal ldan khyod la dbang bskur bas :
phrag dog rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
chom rkun 'jigs skyob sgrol ma yis :
skal ldan khyod la dbang bskur bas :
lta ngan rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
lcags sgrog 'jigs skyob sgrol ma yis :
skal ldan khyod la dbang bskur bas :
ser sna'i rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
chu yi 'jigs skyob sgrol ma yis :
skal ldan khyod la dbang bskur bas :
'dod pa'i rgyu 'bras las byung ba'i :
'jigs dang sdug bsngal kun zhi shog :
sngags brjod /
tAM 
sha za'i 'jigs skyob sgrol ma yis :
skal ldan khyod la dbang bskur bas :
the tshom rgyu 'bras las byung ba'i :
'jigs dang sdug bsngal kun zhi shog :
sngags brjod /
mdun bskyed dkyil 'khor gyi gtso mo'i thugs ka nas yi ge bcu pa'i sngags phreng byon /
khyed rang rnams 'phags ma sgrol mar gsal ba'i zhal du zhugs /
thugs kar pad zla la gnas pa'i tAM yig gi mthar 'khod pa'i mos pa dang bcas te 'di'i rjes zlos mdzod /
yi ge bcu pa'i rjes zlos lan gsum byar gzhug
/slob dpon la me tog gi phreng ba re phul ba'i mos pas 'di'i rjes zlos /
bcom ldan bdag la bstsal lags kyis //
bdag la 'go bar mdzad du gsol //
lan gsum /
me tog gi phreng ba de nyid byin gyis brlabs te slar yang khyed rang rnams kyi spyi bor bcings par mos shig
/bcom ldan 'di la sogs brjod cing me tog spyi bor bzhag
/de ltar lha sngags kyis mtshon pa'i gnyis bsdus kyi chos thams cad gnas lugs spros pa thams cad dang bral ba'i stong nyid zab mo /
rnam pa rten 'byung 'gag med ci'ang 'char zhing gsal ba /
dbyer med zung 'jug rje btsun 'phags ma'i thugs don dam rang byung gi ye shes su shes par mdzod la mnyam par zhog cig
/ces ngo sprad la cung zad mnyam par 'jog tu bcug
/de dag gis dgongs gter sgrol ma'i zab tig las /
nang sgrub 'jigs pa brgyad skyob kyi dkyil 'khor du dbang bskur ba legs par thob pa yin pas sogs kyis mtshams sbyar dam tshig khas blang /
gtang rag maN+Dal sogs dbang rjes spyi ltar dang /
dkyil 'khor rjes chog gong du smros pa ltar byas pas 'grub bo //
'jigs skyob grib bsil snum po 'dir //
blo~X gro~Xs ldan rnams rab bsnyen na //
dge legs 'bras bu mtha~X' yasa~X pas //
phongs pa kun las sgrol bar 'gyur //
ces pa 'di nyid sde bzhi dge ba bcu ldan gyi rgyal khab kyi lugs zung gnyer 'dzin bkra shis don kun grub pa'i gsung bskul ngor /
pad+ma gar dbang blo gros mtha' yas pa'i sdes gter gzhung sor bzhag kun mkhyen bla ma'i phyag bzhes kyis brgyan te bris pa dge legs 'phel ///
/
!
dgongs gter sgrol ma'i zab tig las /
gsang sgrub byin rlabs dang bcas pa'i phrin las rim gnyis snying po zhes bya ba bzhugs so //
na mo gu ru sa ma ya tA ra yai /
shes rab gsang ba dgyes pa na //
thabs mchog rdo rje rtag rol pa //
dam tshig sgrol ma la btud nas //
gsang sgrub phrin las gsal bkod bya //
rnal 'byor bla med ma rgyud rta mchog gi rigs 'phags ma gsang ba ltar sgrub pa'i phrin las la gnyis /
rang don bsnyen sgrub /
gzhan don byin rlabs kyi cho ga'o //
dang po la sbyor ba sngon 'gro
/dngos gzhi'i nyams len /
rjes kyi rim pa gsum las dang po ni /
'dzom na dam tshig gi bris sku bsham pa'i mdun du bsnyen rkyang tsam la sman rag gtor gsum /
chu gnyis nyer spyod bcas bsham /
sgrub pa dang 'brel na dkyil 'khor gzhung mthun ras bris sam /
ma 'byor na maN+Dal la tshom bu gtso 'khor dgu bkod pa'i steng du many+dzi la bum pa bcud ldan mgul chings ljang gu
/de steng thod pa mtshan ldan bdud rtsis bkong ba'i khar /
me long sin+d+hu ra'i dkyil 'khor chos 'byung bsnol ma dga' 'khyil dang bcas pa'i lte bar tAM/
mthar g.yon skor du oM tA re tut+tA re tu re badzra b+ha ra hi baM swA hA:
zhe+es bris pa bzhag la dar dmar gru gsum gyis bkab pa'i steng shel rdo bzhag
/gtor mchod sngar ltar bsham /
sngon 'gro dkar bgegs tshogs kyi yo byad sogs 'du bya'o //
de nas thog ma brgyud pa'i gsol 'debs sogs bya zhing gnas bdag la dkar gtor spyi 'gro gtang /
rang nyid skad cig gis dam tshig sgrol mar gsal ba'i thugs ka'i 'od zer gyis /
rje btsun sgrol ma rnal 'byor ma rgyal ba sras dang bcas pa'i dkyil 'khor gyi 'khor lo mkha' khyab tu sad par gyur par mos la skyabs 'gro ni /
na mo :
bdag sogs 'gro kun byang chub bar :
dkon mchog gsum gyi ngo bo nyid :
bla ma dam tshig sgrol ma la :
mi phyed gus pas skyabs su mchi :
lan gsum /
sems bskyed pa ni /
ho :
mkha' mnyam sems can ma lus kun :
sdug bsngal mtsho las bsgral bya'i phyir :
rje btsun 'phags ma'i rnal 'byor gyis :
mchog thun bsgrub par sems bskyed do :
lan gsum /
tshogs gsag ni /
ho :
phyogs dus rgyal ba sras bcas dang :
yum gyur sgrol ma'i zhabs pad+mor :
zhing rdul kun gyi grangs snyed kyi :
sgo gsum gus pas phyag 'tshal lo :
phyi nang gsang ba bla med pa'i :
kun bzang mchod sprin rgya mtshos mchod :
sdig sgrib nyes ltung mthol zhing bshags :
tshogs gnyis spyod la rjes yi rang :
chos kyi 'khor lo bskor bzhin du :
mya ngan mi 'da' bzhugs gsol 'debs :
dge tshogs byang chub snying por bsngo :
gzhan don sangs rgyas myur 'grub shog :

tshogs zhing rnams rang la thim /

rang nyid skad cig gis dbang chen he ru ka'i skur gyur /
bgegs gtor bran la /
raM yaM khaM/
oM AHhU~M hoH
lan gsum gyis byin brlab /
sarba big+h+nAn A kar+Sha ya dzaHsa bgegs 'gugs /
sarba big+h+nAn na maHsarba sogs nam mkha' mdzod kyi sngags rgya lan gsum gyis gtor ma bsngos la /
hU~M:
gdod nas 'khor 'das dbyer med kyang :
glo bur 'khrul pa'i gdon bgegs kun :
mchod sbyin gtor ma 'di longs la :
rang bzhin med pa'i dbyings su dengs :
drag sngags dang rol mo thun gyis bskrad /
srung 'khor ni /
hrI:
snang srid snod bcud thams cad kun :
rdo rje srung ba'i gur khang dang :
lha sngags gnyug ma'i ye shes las :
mtshams kyi dkyil 'khor lhun gyis grub :
badzra dz+nyA na rak+Sha oM AHhU~M:
byin dbab pa ni /
spos rol bcas /
oM AHhU~M:
a la la ho :
sa ma ya ho :
sa ma ya satwaM:
gzhi dbyings chos sku'i pho brang nas :
gzhi snang bya ba grub pa'i rtsal :
las kyi rigs mchog bcom ldan 'das :
dam tshig sgrol ma rnal 'byor mas :
gnas 'dir byin phob dbang mchog skur :
lus ngag yid la ye shes skyed :
tshe bsod dpal 'byor nyams rtogs spor :
mchog dang thun mong dngos grub stsol :
oM tA re tut+tA re tu re swA hA:
dz+nyA na badzra sa ma ya A be sha ya a A:
hrIM hrIM pheM pheM:
hU~M hU~M hU~M:
dzaHhU~M baM ho :
mchod rdzas byin rlabs ni /
oM AHhU~M:
gnas yul las rab stug po bkod :
dag pa rab 'byams zhing gi dbus :
phyi nang gsang ba'i mchod rdzas kun :
nam mkha' mdzod kyi 'khor lor gyur :
oM AHhU~M sarba pU dzaHme g+ha sa ma ye hU~M:
sngags lan gsum brjod do //
gnyis pa dngos gzhi'i nyams len las /
thog mar dam tshig gi dkyil 'khor bskyed pa ni /
a :
stong pa de bzhin nyid kyi ngang :
snying rje chen por kun tu snang :
stong nyid snying rje dbyer med pa'i :
rgyu yi yi ge tAM ljang gu :
mkha' las 'ja' tshon bzhin du snang :
de las ye shes me rlung chus :
snod bcud bag chags bsregs gtor bkrus :
stong pa'i ngang las skad cig gis :
mi phyed rdo rje'i srung 'khor dbus :
'byung ba rim brtsegs ri rab steng :
b+h+rU~M las rin chen gzhal med khang :
gru bzhi sgo bzhi mtshan nyid rdzogs :
de dbus pad zla'i gdan gyi steng :
nyi zla kha sbyor dbus su tAM:
de las ut+pal tAM gyis mtshan :
yongs gyur bdag nyid skad cig gis :
dam tshig sgrol ma sku mdog ljang :
zhi 'dzum chags pa'i nyams kyis sgeg :
dbu skra gnag snum spyi bor bcings :
rtse mor yid bzhin nor bus brgyan :
lhag ma sil bu lcang lor 'phyang :
phyag g.yas mchog sbyin g.yon pa ni :
skyabs sbyin phyag rgyas ut+pal bsnams :
zhabs zung g.yas brkyang rol pas 'gying :
rang 'od rdo rje rta mchog dpal :
ljang gsal ral gri dril bu 'dzin :
cung zad khro zhing chags pa'i nyams :
yab yum mnyam sbyor gzi brjid 'bar :
dar dang rin chen rus pas brgyan :
snyoms par zhugs pa'i mkha' gsang nas :
byang sems sa bon 'phro 'du las :
rigs bzhi phrin las sgo ma bcas :
snang stong zung 'jug chen por bskyed :
ces gter gzhung dngos bstan tsam gyis gsal 'debs pa'am /
spro na /
byang sems sa bon tAM dang b+h+rU~M:
hrIHhU~M 'phro 'du'i sbyor ba las :
shar du rdo rje sgrol ma mthing :
mchog sbyin ut+pal rdo rje bsnams :
lho ru rin chen sgrol ma ser :
mchog sbyin ut+pal rin chen bsnams :
nub tu pad+ma'i sgrol ma dmar :
mchog sbyin ut+pal lcags kyu bsnams :
byang du las kyi sgrol ma nag :
mchog sbyin ut+pal ral gri bsnams :
thams cad dar dang rin chen brgyan :
zhi rgyas dbang drag nyams dang ldan :
zhabs zung phyed skyil pad zlar bzhugs :
slar yang dzaHhU~M baM hoH'phros :
sgo bzhir pad nyi'i gdan gyi steng :
rdo rje lcags kyu zhags pa dang :
lcags sgrog dril bu'i sgrol ma ni :
dkar ser dmar ljang zhi khro'i nyams :
rang rtags phyag mtshan ut+pal bsnams :
brkyang bskum gar gyis bdud bzhi brdzis :
dar dang rat+na'i rgyan gyis mdzes :
bar mtshams rtsa gsum chos srung tshogs :
nyi ma dang ni 'od zer bzhin :
ma bskyed ye rdzogs tshul du gsal :
zhes sbyar /
gang ltar de dag gi rjes su /
kun kyang spyi mgrin thugs ka ru :
rdo rje gsum gyi yi ges mtshan :
de las 'phros pa'i 'od zer gyis :
ye shes sems dpa' spyan drangs gyur :
ye shes 'khor lo spyan 'dren pa ni /
tAM:
stong pa shin tu yod med 'od gsal dbyings :
nam mkha' bzhin las thugs rje'i dam tshig gis :
ye shes sgyu ma'i yum gyur rje btsun ma :
rigs kyi 'khor lor bcas te gnas 'dir gshegs :
phyi nang 'jigs dang sdug bsngal ma lus sol :
sku gsung thugs kyi rdo rje'i byin chen phob :
lus ngag yid la mchog gi dbang bzhi skur :
las dang ye shes dngos grub bstsal du gsol :
oM badzra sa ma ya tA ra yo gi nI sa pa ri bA ra e h+ye hi :
gnyis med brtan bzhugs ni /
oM:
rdo rje'i ye shes bla med pa'i :
sku gsung thugs kyi phyag rgya ni :
ting 'dzin sprul pa'i lha tshogs dang :
dbyeramed chen por brtan par bzhugs :
badzra dz+nyA na dzaHhU~M baM ho :
sa ma ya tiSh+Tha lhan :
gus phyag 'tshal ba ni /
oM:
dam tshig sgrol ma'i dkyil 'khor pa :
gdod nas rang dang lhan cig skyes :
gnyis 'dzin bral ba lta ba'i phyag :
dag mnyam chos sku'i dbyings su 'tshal :
a la la ho :
a ti pU ho :
pra tIts+tsha ho :
phyi nang gsang mchod 'bul ba ni /
oM:
dngos 'byor yid kyis rnam sprul pa'i :
zhing khams rgya mtsho'i mchod rdzas kun :
rje btsun dam tshig sgrol mar 'bul :
bzhes nas mchog thun dngos grub stsol :
oM Ar+Ya tA ra sa pa ri bA ra ar+g+haM pA d+yaM puSh+pe d+hU pe A lo ke gan+d+he nai bid+ya shab+da pra tIts+tsha swA hA:
oM:
yul dang dbang por 'brel ba yi :
gzung 'dzin bde ba chen por shar :
rdo rje'i gzugs sgra dri ro reg :
mchod pa'i phyag rgya chen por bzhes :
oM Ar+Ya tA ra sa pa ri bA ra rU pa shab+da gan+d+he ra sa spar+she pra tIts+tsha swA hA:
oM:
rtsa brgyad stong sbyar a mr-i ta :
khams gsum bsgral pa'i rak+ta'i bcud :
'dod yon lnga ldan ba liM tas :
dkyil 'khor lha tshogs mnyes gyur cig :
sarba pany+tsa a mr-ita ma hA rak+ta ma hA ba liM ta khA hi :
a :
mchod bya mchod byed mchod yul sogs :
'khor gsum spros pa las 'das pa'i :
rang bzhin 'od gsal byang chub sems :
mchog gi mchod pa chen por bzhes :
sarba d+harma d+hA tu At+mA ko\u0f85 haM:
bstod pa ni /
oM:
don yod grub pa las kyi rigs :
'jig rten dbang phyug zhal las byung :
sangs rgyas kun gyi phrin las bdag :
dam tshig sgrol ma khyod la bstod :
dri med nor bu margad mdog :
mchog sbyin ut+pal phyag rgya can :
zhi 'dzum mtshan dpe'i dpal 'bar ba'i :
rdo rje'i sku la phyag 'tshal bstod :
dbyangs kyi yan lag rgya mtsho las :
zhi bsil bdud rtsi'i char 'beb pas :
sems can khams rnams sad mdzad pa :
tshangs pa'i gsung la phyag 'tshal bstod :
mkhyen dang brtse ba'i ye shes kyis :
shes bya kun la snyoms par 'jug :
bsam gyis mi khyab phyag rgya che :
'od gsal thugs la phyag 'tshal bstod :
gang gis khyod la gsol btab pas :
de la de ma thag byin rlob :
dngos grub 'dod dgu stsol mdzad pa'i :
yon tan pha mtha' yas la bstod :
mtshan dang sku yi bkod pa dang :
rig pa'i gsang sngags sna tshogs pas :
zhi rgyas dbang dang mngon spyod kyi :
phrin las lhun gyis grub la bstod :
chos nyid gcig las ma g.yos kyang :
gdul bya'i bsam pa ji bzhin du :
sgyu 'phrul drwa ba'i tshul ston pa :
dkyil 'khor lha tshogs kun la 'dud :
de nas bzlas pa'i thog mar sgrib sbyong sku'i bzlas pa ni /
thugs kar ye shes sems ma ni :
phag mo mthing nag gri thod 'dzin :
de yi thugs kar nyi zla'i sbubs :
ting 'dzin sems dpa' tAM ljang gu :
mtha' skor rdo rje'i sngags kyis mtshan :
gsal zhing 'bar ba'i 'od zer gyis :
sgrib gnyis bag chags kun sbyangs bsam :
oM tA re hU~M phaT:
byin rlabs gsung gi bzlas pa ni /
sngags las 'phros pa'i 'od zer gyis :
sangs rgyas sras dang bcas pa mchod :
byin rlabs dngos grub ye shes kun :
tshur 'dus bdag thim gnyis med bsam :
oM tA re swA hA:
bde chen thugs kyi bzlas pa ni /
thugs srog nA da las byung ba'i :
sngags phreng mgal me bzhin du 'khor :
yab yum bde chen ye shes skyed :
mi 'gyur mchog dngos 'grub par bsam /
oM tA re tAM hU~M:
yon tan yongs rdzogs bzlas pa ni /
rang dang dkyil 'khor lha tshogs las :
lha sngags phyag mtshan 'od zer tshogs :
nam mkha' gang ba'i spro bsdu yis :
sangs rgyas mdzad pa bsgrub par bsam :
oM tA re tut+tA re tu re badzra b+ha ra hi baM swA hA:
phrin las mthar dbyung bzlas pa ni /
dkyil 'khor lha tshogs gnas bzhi nas :
'od zer dkar dmar mthing ser 'phros :
'jigs pa kun las dbugs dbyung zhing :
rnam bzhi'i phrin las yongs rdzogs bsam :
na mo rat+na tra yA ya :
na ma Ar+Ya a ba lo ki te shwa ra ya :
bo d+hi satwA ya :
ma hA satwa ya :
ma hA kA ru Ni kA ya :
tad+ya thA:
oM tA re tut+tA re tu re sarba duSh+TAn :
pra duSh+TAn :
ma ma kr-i te :
dzaM b+ha ya :
satwaM b+ha ya :
mo ha ya :
b+han+d+ha ya :
hU~M hU~M hU~M:
phaT phaT phaT:
sarba duSh+TAn satwaM b+ha ni tA re swA hA:
zhes bzla'o //
bzlas pa'i grangs ni /
sku gsung thugs gsum 'bum phrag re re /
yon tan 'bum phrag bzhi /
phrin las las sbyor gong gi bcu cha ste khri phrag bzhi bzla bar gsungs shing /
las byang dkyus tsam gtang ba'i tshe na'ang de'i rigs pas yon tan yongs rdzogs ci nus dang /
las sbyor nyung tsam bzla /
thun mthar gong gsal /
oM:
dngos 'byor yid kyis sogs sngags bcas pas mchod /
bstod pa'i rgyud phyag 'tshal nyer gcig gis bstod /
yig brgya brjod /
bdag bskyed rkyang sgrub yin na de tsam gyis 'thus /
mdun rten dang 'brel na bzlas pa'i thog mar /
b+h+rU~M bi shwa bi shud+d+he dang yig bcu'i mthar /
phaT dzaHbtags pas dzapa? khang dbye /
bdag mdun gnyis kar dmigs pa'i 'phro 'du bya /
skabs 'dir bsdu ba sogs spyi ltar bya'o //
gsum pa rjes kyi rim pa la /
thog mar tshogs mchod ni /
thabs shes kyi rdzas sha chang sogs 'du byas la /
raM yaM khaM brjod bdud rtsis bsang /
stong pa'i ngang las rlung me'i steng :
snod ni bde chen ka pA lar :
bcud ni rigs lnga'i dam tshig rdzas :
'dod yon bdud rtsi'i phung por gyur :
oM hU~M trAM hrIHAHha hoHhrI:
hrI:
'og min chos dbyings pho brang dang :
g.yu lo bkod dang po ta la :
dur khrod brgyad dang nyer bzhi'i yul :
sum cu rtsa gnyis gnas mchog nas :
rje btsun dam tshig sgrol ma yum :
rtsa gsum chos srung rgya mtshor bcas :
tshogs kyi 'du bar spyan 'dren na :
thugs rje'i dbang gis gshegs su gsol :
tshogs khang rang bzhin sprul pa'i zhing :
'dod yon rdo rje'i dam tshig rdzas :
cir snang lha dang sngags kyi sgra :
ye shes chen por byin phob cig :
sarba sa ma ya dzaHdza :
zhes tshogs zhing spyan drang /
tshogs phud dkyil 'khor du mchod la /
oM:
rang byung mtshan ldan ka pA lar :
bza' bca' btung ba'i tshogs gtor bshams :
thabs dang shes rab dam rdzas 'di :
phyi yi mchod par bzhes su gsol :
rnal 'byor bdag cag 'khor bcas kyi :
sku yi dam tshig nyams pa bshags :
phung po'i bdud tshogs dbyings su sgrol :
mi shigs sku yi dngos grub stsol :
sa ma ya ga Na tsakra pU dza ho :
A:
snang ba snod kyi ka pA lar :
srid pa bcud kyi tshogs gtor bshams :
'dod yon rgya mtsho'i dam rdzas 'di :
nang gi mchod par bzhes su gsol :
rnal 'byor bdag cag 'khor bcas kyi :
gsung gi dam tshig nyams pa bshags :
'chi bdag bdud tshogs dbyings su sgrol :
'gag med gsung gi dngos grub stsol :
pany+tsa kA ma ga Na tsakra pU dza ho :
hU~M:
rtsa gsum 'khor lo'i ka pA lar :
byang chub sems kyi tshogs gtor bshams :
bde stong dbyer med dam rdzas 'di :
gsang ba'i mchod par bzhes su gsol :
rnal 'byor bdag cag 'khor bcas kyi :
thugs kyi dam tshig nyams pa bshags :
nyon mongs bdud tshogs dbyings su sgrol :
'od gsal thugs kyi dngos grub stsol :
ma hA su kha ga Na tsakra pU dza ho :
ho :
chos dbyings spros bral ka pA lar :
rig pa rang gsal tshogs gtor bshams :
zung 'jug chen po'i dam rdzas 'di :
bla med mchod par bzhes su gsol :
rnal 'byor bdag cag 'khor bcas kyi :
gsang gsum dam tshig nyams pa bshags :
lha bu'i bdud tshogs dbyings su sgrol :
ye shes rdo rje'i dngos grub stsol :
dz+nyA na d+hA tu ga Na tsakra pU dza ho :
bar pa la dmigs te /
lha tshogs bdud rtsis rab mnyes nas :
bde ba'i sgra dang 'od zer gyis :
srid dang zhi ba'i dwangs bcud bsdus :
dam tshig tshogs kyi rdzas la thim :
myong grol bdud rtsi'i phung por bsam :
oM AHhU~M dz+nyA na a mr-ita ga Na tsakra sarba sid+d+hi hU~M hrIHTha :
brgya rtsa brgyad dam bdun yan brjod pas byin brlabs nas lus kyi dkyil 'khor la mchod pa'i mos pas longs spyad /
lhag ma bdud rtsis bran la /
pany+tsa a mr-ita ha hoHhrIH
lhag ma'i dam tshig 'dod yon bdud rtsi'i phung po zad mi shes par gyur /
hU~M:
sngon tshe grub rig 'dzin rnams kyis :
dur khrod chen po'i gnas brgyad du :
tshogs kyi 'khor los sgyur ba'i tshe :
dpa' bo mkha' 'gro zhing skyong gis :
lhag ma'i gtor ma dngos su blangs :
bka' bzhin bsgrub par dam bcas pa'i :
rdo rje'i yal gam deng bskul na :
'dod yon mchod pa 'di bzhes la :
rnal 'byor bdag cag 'khor bcas kyi :
phyi nang gsang ba'i bar chad sol :
tshe bsod dpal 'byor ye shes skyed :
rnam bzhi'i phrin las myur 'grub mdzod :
uts+tshiSh+Ta ga Na tsakra pU dza ho :
zhes lhag ma btang /
smon lam gdab pa ni /
bde chen rdo rje'i dam tshig rdzas :
tshogs kyi mchod pa bla na med :
dgyes pa chen po'i longs spyod kyis :
'chi med ye shes sku 'grub shog :
gtang rag mchod bstod mdor bsdus byas la /
dngos grub blang ba ni /
oM:
shin tu rnam dag 'od gsal dkyil :
rig pa ye shes 'khor lo'i tshul :
tshogs mchog dam tshig sgrol ma'i lha :
rtse gcig bsnyen cing bsgrubs lags na :
sngon tshe thugs bskyed dam bcas ltar :
mi 'gyur mi shigs 'od gsal rtsal :
rdo rje'i sku gsung thugs yon tan :
phrin las mchog gi dngos grub stsol :
kA ya wA ka tsit+ta gu Na karma sarba sid+d+hi pha la ho :
nongs bshags ni /
ho :
rje btsun 'phags ma'i dkyil 'khor du :
mchod dang ting 'dzin phrin las sogs :
tshul bzhin ma bgyis nongs pa kun :
'od gsal gnyug ma'i ngang du bshags :
a a a :
zhes 'khor gsum mi rtog pa'i ngang du mnyam par gzhag
/bsdu rim ni /
a :
rig pa rang snang dam tshig pa :
rang byung ye shes dbyings kyi klong :
'du 'bral med par ro gcig phyir :
zhal phyag mtshan ma dbyings su thim :
a a a :
rjes spyod ni /
tAM:
slar yang mkha' las 'ja' tshon ltar :
bdag nyid dam tshig sgrol ma'i sku :
snang grags rtog gsum lha dang sngags :
ye shes chen po'i rol par shar :
oM AHhU~M:
bsngo ba ni /
ho :
gdod nas dag pa'i ye shes dang :
rten cing 'brel 'byung bsod nams tshogs :
zung 'jug 'dus ma byas pa'i klong :
byang chub chen po'i dbyings su bsngo :
smon lam ni /
'di nas skye ba thams cad du :
dam tshig sgrol mas rjes bzung nas :
mchog dang thun mong dngos grub kyis :
rang gzhan don gnyis lhun grub shog :
shis brjod ni me tog 'thor la /
oM:
dgongs brda snyan brgyud rig rtsal 'chang :
rig 'dzin bla ma'i bkra shis shog :
rab 'byams zhi khro'i phyag rgyar snang :
yi dam lha yi bkra shis shog :
rnal 'byor grogs mdzad bde chen spel :
phyi nang mkha' 'gro'i bkra shis shog :
legs nyes stangs 'dzin bar chad sel :
chos srung rgya mtsho'i bkra shis shog :
gnas skabs rnam bzhi'i phrin las kyis :
don gnyis mthar phyin bkra shis shog :
mthar thug 'phags ma'i ye shes sku :
mngon sum 'grub pa'i bkra shis shog :
ces brjod do //
gnyis pa gzhan don byin rlabs kyi cho ga ni /
dkyil 'khor bum pa thams cad gong du smros pa bzhin dang /
las bum me tog gis mtshon pa'i nyer mkho'i yo byad tshogs par byas la /
phrin las yongs rdzogs btang /
bzlas pa'i skabs dzapa? khang dbye /
bzlas pa'i rjes su /
bum thod rang byung gi gzhal yas khang du dkyil 'khor pa'i lha yongs rdzogs skad cig gis gsal bar gyur /
rang gi thugs ka'i 'od zer gzungs thag la brgyud de song /
lha rnams kyi thugs rgyud bskul /
zag med bde sbyor mdzad pa'i byang sems kyi rgyun babs /
bum pa dang thod pa gang bar gyur /
ces mos la bzlas pa byas pa'i mthar mchod bstod yig brgya brjod dung chu phul la /
oM AHhU~M/
lha rnams bde ba chen po'i rang bzhin du zhu nas bum thod kyi bcud dang ro gcig par gyur /
las bum nang du pad nyi la rta mgrin dmar po dbyug to dang sdigs mdzub can skad cig gis gsal bar gyur /
oM ha ya grI ba hU~M phaT/
ces bzla /
mthar /
khro bo'i dbang po 'od du zhu nas dag byed kyi khrus chab nus pa dang ldan par gyur /
ces mos la /
rig pa'i me tog dor zhing gnang ba nod /
de nas slob ma rnams la /
khrus dang bgegs bskrad srung 'khor rnams nang sgrub dbang chog dang 'dra /
me tog bkye bsdu /
sems bskyed gsal gdab /
lo rgyus mtshams sbyor 'phros /
smin byed la'ang phyi nang gsang ba gsum du mchis pa las /
skabs 'dir rnal 'byor bla med ma rgyud rta'i rgyal po'i rigs dam tshig sgrol ma rnal 'byor ma lha dgu pa'i dbang bskur byin rlabs kyi cho ga bsgrub pa la sogs bsgyur nas maN+Dal 'bul du gzhug
/bla ma dkyil 'khor gyi gtso mo'i thugs ka nas 'od zer 'phros /
snod bcud dag pa'i zhing du byas /
khyed rang rnams kyi sdig sgrib sbyangs nas lus 'od kyi gong bur gyur pa zhal du drangs /
thugs kar brgyud /
sbyor mtshams su dam tshig sgrol ma'i skur gyur pa phyir bton te rang rang gi gral du bkod par mos la /
thal mo me tog dang bcas te gsol ba 'debs pa 'di'i rjes zlos mdzod /
pad+ma sems gtso khyod la 'dud //
thar lam chen po bdag 'dod de //
de nyid dbang dang dam tshig dang //
mgon po dpa' bor skyabs song ste //
theg chen khang par gzhug pa dang //
mkhyen rab ye shes bdag la stsol //
lan gsum /
bla ma dam tshig sgrol ma'i dkyil 'khor rtsa gsum chos srung rgya mtsho dang bcas pa mngon sum du bzhugs pa la /
bdag sogs mkha' khyab kyi pha ma sems can thams cad deng nas byang chub snying po'i bar skyabs su 'gro bar bgyi'o snyam pas 'di'i rjes zlos /
na mo :
bdag sogs 'gro kun sogs gsum /
sems can thams cad bcom ldan 'das 'phags ma sgrol ma'i go 'phang la 'god par bya /
de'i ched du dkyil 'khor chen po 'dir 'jug cing zab mo'i rnal 'byor nyams su blang bar bgyi'o snyam pas 'di'i rjes zlos /
ho :
mkha' mnyam sems can sogs gsum /
zhing mchog khyad par can de rnams kyi spyan sngar gsag sbyong phul du gyur pa yan lag bdun pa re re bzhin tshig dang don ma 'dzol ba'i ting nge 'dzin gsal 'debs bzhin pas 'di'i rjes zlos /
ho :
phyogs dus rgyal ba sogs /
de nas byin rlabs kyi gzhi 'god pa ye shes pa dbab pa la /
khyed rang lus ngag yid gsum gyi gnad gcun te rtse gcig tu dmigs pa 'di bzhin bsgom 'tshal /
las sngags dang las chus bsang /
shUn+ya tAs sbyang /
'di ltar snang ba'i chos rnams mi dmigs te 'od gsal stong pa nyid kyi ngang las /
khyed rang gang du gnas pa'i go sar pad+ma dang zla ba'i gdan gyi steng du rang sems kyi ngo bo nyi zla kha sbyor gyi dbus su tAM ljang gu /
de las 'od zer 'phros /
don gnyis byas /
tshur 'dus pa las ut+pal ljang sngon tAM gyis mtshan pa /
de yongs su gyur pa las khyed rang rnams dam tshig sgrol ma rnal 'byor ma sku mdog ljang gu margad kyi lhun po lta bu la cung zad dmar ba'i mdangs chags pa /
zhal gcig phyag gnyis zhi zhing 'dzum la sgeg cing chags pa'i nyams can /
gnag snum dbu skra'i zur phud spyi bor bcings pa'i rtse mor yid bzhin nor bus brgyan cing lhag ma sil bu sku rgyab tu 'phyang ba /
phyag g.yas kyis mchog sbyin pus mo'i steng du brkyang zhing g.yon pas thugs kar phyag rgya mdzad pa'i mtheb srin gyis ut+pal sngon po'i yu ba nas 'dzin pa /
zhabs g.yas brkyang rol pa'i stabs kyis 'gying zhing yab rdo rje rta'i rgyal po ljang gsal khro zhing chags pa'i nyams can ral gri dril bu 'dzin pa dang mnyam par sbyor ba /
gnyis ka'ang dar dang rin po che rus pa'i rgyan gyis spras shing 'od dang gzi brjid kyi zer mdangs mtha' yas pa 'phro bar gsal ba'i spyi bor oM dkar po /
mgrin par AHdmar po /
thugs kar hU~M sngon po dang tAM ljang gus mtshan pa dang /
bla ma dkyil 'khor pa'i gnas rnams nas kyang 'od zer dpag tu med pa phyogs bcu'i zhing thams cad du khyab par 'phros pas rgyal ba sras dang bcas pa'i thugs rgyud bskul /
thams cad kyang bcom ldan 'das dam tshig sgrol ma 'khor dang bcas pa'i sku gsung thugs kyi phyag rgya'i rnam par char babs pa ltar byon nas sib sib thim par mos shig
/dbyangs rol dang 'beb pa'i rdzas sbyor bcas phrin las su bshad pa'i byin 'beb bam spyan 'dren gyi tshig gang rung brjod /
yig bcu'i sham du ye shes dbab pa'i sngags drag tu brjod la /
ye shes pa'i byin rlabs byang chub ma thob kyi bar du sgo gsum la brtan pa'i mos pa mdzod /
tiSh+Tha badzra /
zhes rdo rje'am me tog mgor bkod /
de dag gis sngon du 'gro ba'i chos rnams legs par grub nas /
byin rlabs dngos la rdzas kyi brda bzhi la brten nas don sku gsung thugs ye shes rdo rje bzhir byin gyis brlab pa'i cho ga rim par 'byung ba las /
thog mar bum pa'i brda la brten nas sku'i byin rlabs bgyi ba la 'dun pa 'di bzhin du mdzod /
bla ma dkyil 'khor pa dang nam mkha' gang bar bzhugs pa'i dbang gi lha rnams kyis snang stong zung 'jug gi rang bzhin rnam par rgyal ba'i bum pa ye shes chu rgyun gyis gang bas dbang bskur bar mos shig
/oM:
rje btsun 'phags ma sgrol ma yi :
sku yi ye shes ngo bo nyid :
bum pa'i dbang bskur bla med pas :
snang stong ngo bor khyod dbang bskur :
yig bcu'i mthar /
ka lA sha a b+hi Shiny+tsa oM:
rnam bum spyi bor 'jog la bum chu sbyin /
des lus kyi sgrib pa dag nas rtsa khams lhar smin /
phyi bum pa'i dbang thob /
lam bskyed rim bsgom pa la dbang /
snang stong zung 'jug gi ye shes rgyud la skyes /
'bras bu sku rdo rje sprul pa'i sku mngon du byed pa'i skal pa can du byas pa yin no //
gnyis pa thod pa'i brda la brten nas gsung gi byin rlabs bgyi ba ni /
gsal stong zung 'jug gi rang bzhin mtshan ldan ka pA la'i bdud rtsi thabs shes mnyam sbyor byang chub kyi sems ljags la bzhag par mos shig
/A:
rje btsun 'phags ma sgrol ma yi :
gsung gi ye shes ngo bo nyid :
gsang ba'i dbang bskur bla med pas :
gsal stong ngo bor khyod dbang bskur :
yig bcu dang /
bo d+hi tsit+ta a b+hi Shiny+tsa A:
zhes thod pa mgrin par gtugs shing bdud rtsi sbyin /
des ngag gi sgrib pa dag nas rlung khams sngags su smin /
nang gsang ba'i dbang thob /
lam rang byin rlabs bsgom pa la dbang /
gsal stong zung 'jug gi ye shes rgyud la skyes /
'bras bu gsung rdo rje longs sku mngon du byed pa'i skal pa can du byas pa yin no //
gsum pa sin+d+hu ra'i dkyil 'khor gyi brda la brten nas thugs kyi byin rlabs bgyi ba ni /
bde stong zung 'jug gi rang bzhin me long sin+d+hu ra sngags kyi dkyil 'khor dang bcas pa las bde drod kyi 'od zer byung nas lte bar thim pas gtum mo'i me sbar /
spyi bo'i haM yig zhu bas lus sems dga' bdes khyab par mos shig
/hU~M:
rje btsun 'phags ma sgrol ma yi :
thugs kyi ye shes ngo bo nyid :
shes rab dbang bskur bla med pas :
bde stong ngo bor khyod dbang bskur :
yig bcu dang /
karma mu drA a b+hi Shiny+tsa hU~M:
me long lag tu gtad cing sin+d+hu ra'i thig le snying gar byug
/des yid kyi sgrib pa dag nas thig le ye shes su smin /
gsang ba shes rab kyi dbang thob /
lam gzhan lus brten pa la dbang /
bde stong zung 'jug gi ye shes rgyud la skyes /
'bras bu thugs rdo rje chos sku mngon du byed pa'i skal pa can du byas pa yin no //
bzhi pa rdo rje sems dpa'i me long gi brda la brten nas ye shes kyi byin rlabs bgyi ba ni /
rig stong zung 'jug mtshon byed rang byung gi shel gting gsal 'od lnga'i mdangs can ngo bo rang bzhin thugs rje'i bdag nyid du shes par gyis la spros bral 'od gsal ba'i dbyings su mnyam par zhog mdzod /
ho :
rje btsun 'phags ma sgrol ma yi :
dbyer med ye shes ngo bo nyid :
bzhi pa'i dbang bskur bla med pas :
rig stong ngo bor khyod dbang bskur :
yig bcu dang /
d+harma d+hA tu a b+hi Shiny+tsa ho :
shel rdo bstan cing gnas gsum du bzhag
/des sgo gsum cha mnyam gyi sgrib pa dag nas dwangs ma 'gyur med du smin /
bzhi pa de kho na nyid kyi dbang thob /
lam 'od gsal ye shes bsgom pa la dbang /
rig stong zung 'jug gi ye shes rgyud la skyes /
'bras bu ye shes rdo rje ngo bo nyid sku mngon du byed pa'i skal pa can du byas pa yin no //
zhes rtogs pa bskyed la shis brjod ji ltar rig par bya zhing me tog 'thor /
des rtsod bral sprul pa'i gter chen 'gro 'dul mchog gyur bde chen gling pa'i dgongs gter las byon pa'i sgrol ma zab tig gi gsang sgrub dam tshig sgrol ma rnal 'byor ma'i dbang bzhi byin rlabs kyi tshul du bskur ba legs par bgyis grub pa lags pas /
rtsa ba dang yan lag gis bsdus pa'i dam tshig rnams ma nyams par bsrung bar bgyi'o snyam pas 'di'i rjes zlos /
gtso bos ji ltar sogs dang /
gtang rag maN+Dal /
lus longs spyod 'bul ba /
dge bsngo bcas spyi ltar bya /
gter srung gtor 'bul dang tshogs mchod sogs rjes kyi las rim rnams phrin las su bshad pa bzhin byas pas 'grub bo //
pa~Xd+ma~X'i rigs mchog bcom ldan ma //
las rab gara~X dba~Xng skur ston pa'i //
sgrub thabs 'di dges bdud bzhi las //
rnam rgyal dpa' mo'i dpal thob shog
/ces pa 'di ni sde bzhi dge ba bcu ldan gyi nor 'dzin skyong ba lung zin sprul pa'i chos rgyal chen po dpal ldan 'chi med rtag pa'i rdo rjes bkra shis pa'i lha rdzas bcas gsung bskul ring nas gnang ba rjes su bsgrub slad /
'chi med bstan gnyis g.yung drung gling pa rtsal gyis tsa 'dra rin chen brag gi sgrub gnas su rtsa ba'i gter gzhung dang kun mkhyen bla ma'i phyag bzhes gung bsdebs te bgyis pa dge legs 'phel ///
/
