hrI:
rig 'dzin DA ki'i 'khor los sgyur :
mkha' 'gro las kyi dbang mo ches :
rigs kyi bu la dbang bskur bas :
phyag rgya'i ye shes mngon gyur shog :
A+o~M gu ru karma in+d+ra NI a b+hi Shiny+tsa A+o~M:
hrI:
dregs pa zil gnon stobs kyi bdag :
slob dpon ram+bi gu h+ya yis :
rigs kyi bu la dbang bskur bas :
dbyings grol ye shes mngon gyur shog :
A+o~M gu ru ram+bi gu h+ya a b+hi Shiny+tsa A+o~M:
hrI:
drag sngags dmod pa'i 'khor los sgyur :
slob dpon shAn+tiM gar+b+ha yis :
rigs kyi bu la dbang bskur bas :
mtha' grol ye shes mngon gyur shog :
A+o~M gu ru shAn+tiM gar+b+ha a b+hi Shiny+tsa A+o~M:
zhes bskur /
lha dang dbyer med rig 'dzin rol pa'i sku phyag rgya'i dbang bskur pas :
deng phyin chad 'di ltar snang zhing btags pa'i chos thams cad sku rdo rje snang stong zung 'jug gi ye shes chen po rang shar du 'char bar gyur cig :
gsung bzlas pa'i lung gi slad du /
khyed rang gi thugs kar ye shes sems pa'i thugs mchong gur smug po'i klong du nyi zla'i gwa'u'i dbus su hrIHdmar po'i mthar sngags kyi phreng bas bskor ba dang /
bla ma dkyil 'khor pa'i lha tshogs kyi thugs ka nas sngags phreng gnyis pa 'phros /
zhal nas thon khyed rang gi zhal du zhugs thugs srog gi mthar 'khod pa dang /
de las 'od zer 'phros rtsa gsum rgyal ba rab 'byams rig 'dzin bla ma rnams kyi thugs rgyud bskul /
gsang ba gsum gyi byin rlabs lha sngags phyag mtshan 'od zer gyi rnam par bsdus te thugs ka'i sngags phreng la thim par mos la sngags 'di'i rjes zlos /
bsnyen sgrub las gsum gyi rtsa sngags lan gsum re rjes zlos bya /
de brtan par bya ba'i phyir sngags phreng mgrin par bzhag la /
A:
rig 'dzin rol pa'i lha tshogs kyi :
bsnyen sgrub las sbyor rdo rje'i sngags :
rigs kyi bu la sbyin pa yis :
grags stong rang grol dbang thob shog :
A+o~M sarba ma hA gu ru wA ka a b+hi Shiny+tsa A:
sngags dang dbyer med pa'i rig 'dzin rol pa'i gsung bzlas pa'i dbang bskur pas :
deng phyin chad 'di ltar sgrar snang zhing grags pa'i chos kun gsung rdo rje grags stong zung 'jug gi ye shes chen po rang shar du 'char bar gyur cig :
thugs kyi dbang gi slad du /
me long du rdo rje'i gzugs brnyan shar ba'i brda 'dis mtshon te rang rig stong gsal zung 'jug mi 'gyur gnyug ma'i ngang du mnyam par bzhag pas skye med don gyi dgongs pa mngon du rdzogs par mos shig
/me long du rdo rje'i gzugs brnyan shar ba bstan la /
hU~M:
mi 'gyur stong nyid rdo rje'i dbyings :
rig pa me long gzugs bzhin snang :
zung 'jug brda yi dbang bskur bas :
dbyer med nges don rtogs par shog :
A+o~M sarba ma hA gu ru tsit+ta a b+hi Shiny+tsa hU~M:
chos nyid bsam gyis mi khyab pa dang dbyer med pa rig 'dzin rol pa'i thugs dgongs pa'i dbang bskur pas :
deng phyin chad 'di ltar gzung zhing 'dzin pa'i chos kun thugs rdo rje rig stong zung 'jug gi ye shes chen po rang shar du 'char bar gyur cig :
yon tan yongs rdzogs rdo rje slob dpon mchog tu 'os pa'i yo byad rnams kyis mnga' gsol zhing dbang bskur bas che ba'i yon tan ma btsal lhun gyis rdzogs par mos shig
/gdan khri sogs tshig gsal bzhin dang /
lag tu rdor dril /
spyi bor lha tsaka yongs rdzogs sbams te bkod la /
A+o~M:
rang snang rnam dag ye shes pho brang cher :
seng khri pad+ma nyi zla'i gdan steng du :
slob ma rigs 'dus shrI siM ha rtsal :
dkyil 'khor rgya mtsho'i bdag por bzhugs pa yi :
steng du gdugs phub g.yas g.yon rgyal mtshan 'phyar :
dam tshig gsum ldan rdo rje dril bu 'khyud :
ye shes dkyil 'khor rab 'byams thams cad kyi :
yi dam lha dang dbyer med dbang bskur bas :
dgongs pa mi 'gyur lha tshogs rang la rdzogs :
rig rtsal rol pa don gyi dbang thob nas :
kun bzang rdo rje 'dzin pa'i sa thob shog :
A+o~M badzra ma hA gu ru sarba maN+Da la dz+nyA na kA ya a b+hi Shiny+tsa A+o~M:
nang rgyud yo ga gsum gyi glegs bam gces btus lag tu gtad la /
A:
rgyud lung man ngag dam pa'i mdzod gsum gyi :
chos bka' gtad pa glegs bam dbang bskur bas :
lung bstan rdo rje'i ye shes rgyud la shar :
rab 'byams chos sgo 'byed pa'i dbang thob shog :
AHsarba tan+t+ra d+harma wA ka a b+hi Shiny+tsa A:
chas gos rnams tshig gsal bzhin gtad la /
hU~M:
chos gos rnam gsum dar dang rin chen rgyan :
ber phod pad+ma'i snyan zhus mnga' gsol bas :
sdom pa gsum ldan sde snod rgyud sde'i bdag :
dge ba'i bshes gnyen dbang mchog thob par shog :
hU~M ma hA A tsAr+Ya tsit+ta a b+hi Shiny+tsa hU~M:
rnam bum spyi bor bzhag la /
ho :
bkra shis bum pa lha yi gzhal yas khang :
rtsa gsum 'od zhu bde chen bdud rtsis bltams :
skal ldan rigs kyi bu la dbang bskur bas :
yon tan yongs rdzogs mchog gi dbang thob shog :
A+o~M AHhU~M sarba ta thA ga ta dz+nyA na a b+hi Shiny+tsa ho :
zhes bum chu sbyin /
bral ba dang rnam par smin pa dang dbyer med rig 'dzin rol pa'i yon tan gyi dbang bskur pas :
deng phyin chad 'di ltar snang ba'i yul thams cad yon tan rdo rje gsal stong zung 'jug gi ye shes chen por lhun gyis grub par gyur cig :
phrin las sgom sgrub 'chad phrin gyi chas rnams gtad pas rgyal ba'i gdung 'tshob don gnyis lhun gyis 'grub pa'i mthu dbang la mnga' brnyes par mos shig
/sku dang bgrang phreng glegs bam sna tshogs rdo rje rnams gtad la /
hU~M:
rtsa gsum lha sgom rtse gcig sgrub pa dang :
gzhan don 'chad 'phrin rab 'byams dbang bskur bas :
rgyal ba'i gdung 'tshob 'gro ba'i kha lo sgyur :
don gnyis lhun grub phrin las mthar phyin shog :
A+o~M AHhU~M sarba ta thA ga ta dz+nyA na karma a b+hi Shiny+tsa A+o~M:
dus gsum bde bar gshegs pa thams cad kyi mdzad pa dang dbyer med pa rig 'dzin rol pa'i phrin las kyi dbang bskur pas :
deng phyin chad byed spyod thams cad phrin las rdo rje tshor stong zung 'jug gi ye shes chen po rang shar du snang bar gyur cig :
ho :
bkra shis bum pa 'khor dang bcas pa'i dbang bskur pas :
slob ma thams cad lha ru 'gyur zhing lha thams cad snang stong gi ye shes su rtogs par gyur cig :
ces me tog 'thor /
ho :
sku gsum ston pa bla ma rig 'dzin yongs rdzogs kyi phyi mtshan ma'i dkyil 'khor du :
spros bcas bum pa'i dbang bskur pas :
skal ldan rig pa 'dzin pa rnams kyi phung khams skye mched tha mal snang zhen gyi dri ma bag chags dang bcas pa thams cad byang zhing dag :
lam snang srid gzhir bzhengs rang byung gi dkyil 'khor sgom pa la dbang :
'bras bu sku rdo rje sprul pa'i sku 'grub pa'i skal pa dang ldan par gyur cig :

gnyis pa byin rlabs bye brag pa la dbang gong ma gsum dang rjes 'brel tshe dbang rnams las /
gsang ba'i dbang gi slad du bla ma rig 'dzin yongs rdzogs kyi lha tshogs mnyam par sbyor ba'i byang sems bdud rtsi'i rgyun lce thog tu bzhag par mos shig
/thod pa'i bdud rtsi sbyin la /
hU~M:
dbyings kyi b+han+d+ha yangs pa ru :
rig pa bde stong lha tshogs sbyor :
zung 'jug bde chen bdud rtsi'i dbang :
bde chen yongs su bskyed phyir bskur :
bo d+hi tsit+ta a b+hi Shiny+tsa hU~M:
ho :
bde ba chen po byang chub sems kyi bdud rtsis dbang bskur pas phung khams thams cad lhar dag ste bde gsal ye shes mngon du 'bar bar gyur cig :
ces me tog 'thor /
ho :
sku gsum ston pa bla ma rig 'dzin yongs rdzogs kyi lus kyi dkyil 'khor du :
spros med gsang ba'i dbang bskur pas :
skal ldan rig pa 'dzin pa rnams kyi ngag rlung 'pho bcas kyi dri ma bag chags dang bcas pa thams cad byang zhing dag :
lam gsal stong bdag byin rlabs kyi rim pa sgom pa la dbang :
'bras bu gsung rdo rje longs sku 'grub pa'i skal pa dang ldan par gyur cig :
shes rab ye shes kyi dbang gi slad du /
gzugs dang lang tsho mtshan nyid yongs su rdzogs pa'i shes rab ma phyag rgya'i don du gtad par mos shig
/rig ma'i gzugs brnyan nam dril bu gtad la /
hU~M:
bkra shis mtshan ldan gzungs ma 'di :
bsten na bde ba chen po rtogs :
'di spangs sangs rgyas thob 'dod min :
bde chen ngal med rtag tu rol :
ma hA su kha a b+hi Shiny+tsa hU~M:
ho :
bde skyed yum gyi dbang bskur pas rtog tshogs thams cad bde ba chen por dag ste :
bde chen ye shes klong du 'bar bar gyur cig :
ces me tog 'thor /
ho :
sku gsum ston pa bla ma rig 'dzin yongs rdzogs kyi yum gsang ba b+ha ga'i dkyil 'khor du :
shin tu spros med shes rab ye shes kyi dbang bskur pas :
skal ldan rig pa 'dzin pa rnams kyi yid thig le'i dri ma bag chags dang bcas pa thams cad byang zhing dag :
lam gzhan lus pho nya'i rnal 'byor sgom pa la dbang :
'bras bu thugs rdo rje chos kyi sku 'grub pa'i skal ba dang ldan par gyur cig :
dbang bzhi pa'i slad du /
rdo rje sems dpa'i me long 'di'i brdas mtshon te sems nyid stong gsal rang byung gi ye shes su ngo sprad pas ka dag skye med rig pa rtsal gyi dbang chen la mnga' brnyes par mos shig
/shel rdo thogs la /
hU~M:
sems nyid ma bcos ka nas dag :
stong gsal rang byung ye shes rtsal :
lhun gyis grub pa me long bzhin :
rig rtsal mchog gi dbang thob shog :
d+harma d+hA tu a b+hi Shiny+tsa A:
ho :
rdo rje sems dpa'i me long gi dbang bskur pas :
mi gnas ye shes kyi rtogs pa mngon du 'gyur bar gyur cig :

lhun grub thod rgal mtshon pa me long dang rma bya'i mdongs sgro'i brda la brten nas /
dbyings ye zung 'jug gi rtogs pa mngon du gyur par mos shig
/me long dang rma bya'i mdongs sgro bstan la /
hU~M:
dbyings kyi rang bzhin me long la :
rma bya'i mdongs ltar ci yang 'char :
rig rtsal zung 'jug rtsal gyi dbang :
yang dag par ni rtogs par shog :
d+harma dz+nyA na a b+hi Shiny+tsa hU~M:
ho :
rigs kyi bu la thod rgal gyi dbang bskur pas :
dbyings ye zung du 'jug pa'i rtogs pa mngon du 'gyur bar gyur cig :
ces me tog 'thor /
ho :
sku gsum ston pa bla ma rig 'dzin yongs rdzogs kyi don dam byang chub sems kyi dkyil 'khor du rab tu spros med bzhi pa'i dbang bskur pas :
skal ldan rig pa 'dzin pa rnams kyi sgo gsum snyoms 'jug gi dri ma bag chags dang bcas pa thams cad byang zhing dag :
lam rig stong zung 'jug rdzogs pa chen po sgom pa la dbang :
'bras bu ye shes rdo rje ngo bo nyid sku 'grub pa'i skal pa dang ldan par gyur cig :
mtha' rten rjes 'brel bkra shis tshe yi dbang sogs bskur ba la /
tshe 'gugs pa'i slad du lha mo mgyogs ma'i tshogs nyi zer gyi rdul ltar 'phros pas rang gzhan gyi bla tshe chad nyams yar pa dang /
'khor 'das kyi tshe bcud thams cad 'od zer bdud rtsi'i rnam par bsdus nas khyed rang rnams la thim pas 'chi med tshe'i dngos grub thob /
mdun gyi tshe rdzas rnams la'ang thim pas rdo rje tshe'i bcud len du gyur par mos shig
/mda' dar g.yab la /
hU~M:
rig 'dzin bla ma'i lha tshogs rnams :
thugs dam chen po'i dus la bab :
tshe 'gugs rdo rje'i pho nya mo :
'khor 'das khams kun khyab par spros :
sde brgyad 'byung po'i tshogs rnams kyis :
bla tshe phrogs pa rang sor tshud :
snod kyi 'byung bzhi'i dpal dang g.yang :
dwangs ma gzi brjid rten la
