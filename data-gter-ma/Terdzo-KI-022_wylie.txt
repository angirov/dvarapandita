byang gter rdo rje phur pa dril sgrub kyi brgyud 'debs byin rlabs gter mdzod bzhugs so //
na moHshrI badzra ku mA ra ye /
'khor 'das kun khyab chos sku kun tu bzang /
kha sbyor bdun ldan longs sku rdo rje sems //
gang 'dul der sprul gsang bdag smug nag yum //
gsol ba 'debs so mthu dbang grub gnyis stsol //
tshangs pa gdong gsum lha dbang klu'i rig 'dzin //
rgyal po dza dang shAkya pra b+ha'i zhabs //
grub pa'i dbang phyug pad+mAka ra la //
gsol ba 'debs so mthu dbang grub gnyis stsol //
bi ma mi tra shI la many+dzu dang //
mkhar chen mtsho rgyal rdo rje bdud 'joms rje //
zab gter sgo 'byed dngos grub rgyal mtshan la //
gsol ba 'debs so mthu dbang grub gnyis stsol //
sku yi sras mchog rnam rgyal mgon po dang //
rigs sngags 'chang ba rdo rje mgon po'i zhabs //
ngag dbang grags pa sangs rgyas dpal bzang la //
gsol ba 'debs so mthu dbang grub gnyis stsol //
thugs sras chen po sngags 'chang drang so ba //
legs ldan zhabs dang chos rgyal dbang po'i sde //
ngag gi dbang po rig 'dzin yol mo bar //
gsol ba 'debs so mthu dbang grub gnyis stsol //
mthu stobs dbang phyug chos dbyings rang grol rje //
grangs med rgyal ba'i spyi gzugs bshes gnyen mchog
/kun mkhyen ngag dbang blo bzang rgya mtsho'i zhabs //
gsol ba 'debs so mthu dbang grub gnyis stsol //
ring nas bsnyen cing bsgrub pa lhag pa'i lha //
phrin las rgya mtsho'i bdag nyid he ru ka
/rdo rje gzhon nus rjes bzung rig 'dzin rjer //
gsol ba 'debs so mthu dbang grub gnyis stsol //
sangs rgyas byams bzang se ston nyi ma bzang //
mgon po rin chen rin chen rgyal mtshan dang //
spyan tshab mnyam med chos rgyal dbang po'i sder //
gsol ba 'debs so mthu dbang grub gnyis stsol //
rig 'dzin chen po ngag gi dbang po dang //
stobs ldan dpa' bo zur chen pad+ma dbang //
rtsa ba'i bla ma bla med rdo rje rtsal //
gsol ba 'debs so mthu dbang grub gnyis stsol /[  ]kha skong /
ris med yongs 'dzin du ma'i thugs kyi sras //
gsum ldan rdo rje 'dzin pa'i grub mchog rje //
lha btsun chen po pad+ma phrin las la //
gsol ba 'debs so mthu dbang grub gnyis stsol //
theg chog rdo rje snying po'i ba gam rtser //
bstan pa'i rgyal mtshan phyogs cur sgreng mdzad pa'i //
rigs bdag dkyil 'khor 'khor lo'i mgon po la //
gsol ba 'debs so mthu dbang grub gnyis stsol //
mkhyen brtse nus pa'i phung po gcig bsdus pa'i //
pad+mAka ra'i rgyal tshab dam pa mchog
/rig 'dzin skal bzang pad+ma dbang phyug la //
gsol ba 'debs so mthu dbang grub gnyis stsol //
dam pa'i rjes bzung mthu stobs nus pa'i bdag
/grub pa'i brtul zhugs 'dzin pa'i bshes gnyen mchog
/khyab bdag bla ma pad+ma mi tra la //
gsol ba 'debs so mthu dbang grub gnyis stsol //
bslab gsum sdom brtson 'dzin pa'i ded dpon mchog
/snga 'gyur bstan pa spel mdzad chos kyi rje //
'khor lo'i mgon po pad+ma ngag dbang la //
gsol ba 'debs so mthu dbang grub gnyis stsol //
theg mchog rdo rje snying po'i bcud mchog kun //
zab mo thugs kyi bum par legs gtams shing //
spel mkhas kun bzang gsang sngags bstan 'dzin la //
gsol ba 'debs so mthu dbang grub gnyis stsol //
zung 'jug 'od gsal phyag rgya chen po'i don //
ma nor ji bzhin ston mdzad chos kyi rje //
pad+ma'i thugs sras nam mkha' klong yangs la //
gsol ba 'debs so mthu dbang grub gnyis stsol //
snying po'i don gzigs mdo sngags chos kyi mtho //
gu ru'i lung thob pad+ma dbang rgyal dang //
mkhas grub kun gtso skal bzang bdud 'dul la //
gsol ba 'debs so mthu dbang grub gnyis stsol //
bslab gsum rnam dag sdom gsum khrims kyis mdzes //
rgyal ba'i myu gu mnyam nyid rdo rje dang //
rdo rje 'dzin pa theg mchog bstan 'dzin la //
gsol ba 'debs so mthu dbang grub gnyis stsol //
snang srid dag pa chos sku'i klong du gzigs //
ma 'dres kha dog rtags kyis legs 'khyud pa'i //
drin can sprul sku rtsa ba'i bla ma la //
gsol ba 'debs so mthu dbang grub gnyis stsol /[  ]/phung khams rnam par dag pa rdo rje'i lus //
gsang gsum lha yi 'khor lor lhun grub pa'i //
'phrin las phur pa'i dkyil 'khor lha tshogs la //
gsol ba 'debs so mthu dbang grub gnyis stsol //
lho brag dug sbrul spungs 'dra'i gsang sgo'i nang //
mi phyed rgyas btab zab gter yid bzhin nor //
dam can gter skyong srung mar bcas pa la //
gsol ba 'debs so mthu dbang grub gnyis stsol //
'di phyi rnam kun byang chub snying po'i bar //
bla ma mchog dang lhag pa'i lhar bcas pas //
rjes su bzung nas gsang chen snying po'i lam //
rim gnyis zab don nyams su longs par shog
/mtshan ma'i phur bus dgra bgegs tshar gcod cing //
don gyi phur bus ma rig rtog 'dzin bsgral //
lhun grub dbyings rig 'od gsal phyam gcig gzhir //
yongs dag sku gsum 'bras bu lhun grub shog
/ces pa 'di yang rigs sngags 'chang ba dge slong pad+ma phrin las kyis rang gi ngag 'don phyir phur sgrub kyi thun mtshams su 'phral du sbyar ba'i yi ge pa ni don ldan no /
!
/gter mdzod brgyud 'debs ltar na /
rgyal dbang lnga pa rin po che'i mtshams su /
ris med yongs 'dzin du ma'i thugs kyi sras //
gsum ldan rdo rje 'dzin pa'i grub mchog rje //
lha btsun chen po pad+ma phrin las la //
gsol ba 'debs so mthu dbang grub gnyis stsol //
rig pa 'dzin mchog pad+ma dbang rgyal dang //
rdo rje thogs med 'gyur med blo ldan dang //
pad+ma bshes gnyen phrin las lhun gyis grub //
gsol ba 'debs so mthu dbang grub gnyis stsol //
o rgyan rang grol rdo rje phrin las dar //
nges don bstan 'phel bsod nams mchog ldan zhabs //
tshe dbang rig 'dzin thub bstan rgyal mtshan la //
gsol ba 'debs so mthu dbang grub gnyis stsol //
nye brgyud bka' babs 'jam dbyangs mkhyen brtse'i dbang //
rgyal kun phrin las rjes skyong gu Na'i zhabs //
phrin las mchog grub rdo rje dbang mchog rtsal //
gsol ba 'debs so mthu dbang grub gnyis stsol //
'jam pa'i rdo rje chos kyi blo gros zhabs //
phur pa'i grub brnyes rdo rje'i rig pa 'dzin //
rtsa ba brgyud pa'i bla ma thams cad la //
gsol ba 'debs so mthu dbang grub gnyis stsol //
phung khams rnam par dag pa sogs brgyud 'debs dkyus ltar ro //
ces pa'ang dad mos kyi blos rnying sngags rgan po mkhyen brtse'i 'od zer gyis dad pas bris pa'o ///
/
