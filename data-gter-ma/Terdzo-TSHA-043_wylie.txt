'jam dpal dug gdong nag po'i gcig chog gsum gyi gdams pa bzhugs so //
dus 'di nas bzung byang chub snying po'i bar //
bla ma mchog dang dkon mchog gsum po dang //
gshin rje gshed po'i dkyil 'khor lha tshogs la //
lus ngag yid gsum gus pas skyabs su mchi //
snang grags chos rnams rang bzhin med pa la //
de ltar ma rtogs sems can snying re rje //
de phyir bdag ni gshin rje gshed gyur nas //
de rnams sangs rgyas sa la 'god par bya //
'gro kun bde ldan sdug bsngal kun bral zhing //
bde las nyams med btang snyoms la gnas shog
/lan gsum /
e ya b+h+yoH
ha la sna tshogs las grub rdo rje'i mkhar //
gru bzhi me 'bar dug rlangs sprin ltar gtibs //
de dbus bdag mdun dam ye dbyer med pa /
khro chu dug gdong mthing ljang dmar ba'i zhal //
dbu gsum mchod rten gsum nang rigs gsum mgon //
phyag drug g.yas g.yon dgra satwa tsit+ta bsnams //
rab 'jigs khro bo'i chas rdzogs gshog pa gdengs //
sku sked chu srin rngams zhal sbrul chun 'phyo //
sku smad gnam lcags phur pas byad ma gzir //
gsang yum dug ti nag mo phyag bzhi ma //
ral gri lcags kyu lcags sgrog thod khrag 'dzin /
khro bo'i chas rdzogs yab yum gnyis med sbyor //
'chi bdag tshe bdag srog bdag bewa swa ta //
za ba ljang dmar chos rgyal drug gis bskor //
thugs kar ya hU~M sngags kyis bskor ba las //
'od 'phros 'phags mchod 'gro kun sdig sgrib sbyangs //
nad gdon gnod byed thams cad tshar bcad nas //
sangs rgyas sras bcas kun gyi byin rlabs dang //
'gro ba'i tshe bsod dregs pa'i mthu stobs kun //
'od zer rnam par bsdus nas bdag la bstim //
bdag nyid mthu stobs gzi brjid mtshungs med gyur /
du tri ya ma rA dza /
ya ma rak+Sha /
kro ta pa tsa la /
kA la rU pa /
a kro rA dza /
ya ma rA dza sa ma ya dzaHdzaH
zhes bzla'o //
srung dmigs ni /
thugs ka'i hU~M nang bsrung bya mtha' dag tshud //
ya dang hU~M las 'od zer khro chung 'phros //
rgyal ba'i byin rlabs dregs pa'i mthu nus bsdus //
bdag dang bsrung bya gur khang rnams la thim //
byad ma'i srung 'khor phyi snod 'byung bcud bsdus //
srung 'khor la thim sra mkhregs mi 'gyur brtan //
byad ma'i tshe bsod srog gi dwangs ma dang //
rang gi bla tshe 'khyams dang khyer ba rnams //
'od zer dzaHdmar gyis bsdus bdag la thim //
skye 'chi 'gyur med rdo rje'i sku ru gyur //
rtsa sngags sham bur /
ru ru rak+mo rak+sha ma b+h+yo dzaHdzaH
zhes yum sngags dang /
ma ma nr-i b+h+rU~M badzra rak+Sha rak+Sha swA hA/
ces bzlas so //
zlog dmigs ni /
spyi gtsug mchod rten gsum gyi nang du ni //
rta mgrin bya khyung gshin rje'i gshed nag po //
spyi bor 'char ka mgrin par myos byed 'bar //
snying gar phyag rgya zil gnon gsang gnas su /
kha thun nag po dpung g.yas khrag mtsho khol //
dpung g.yon ral pa tshar dgu lus kyi lha //
sku las rang 'dra'i khro chung dpag med spros //
byad ma lhar bcas g.yul ngo phar bzlog cing /
khro chung thog ser mtshon cha'i sgyogs chen gyis //
byad ma'i lha srung mtshon cha bskal me dang //
dug rlangs gnam lcags byad ma'i steng du brgyabs //
myos dang bsreg byas khro chung tshur 'dus te //
zhal phyir gzigs te srung zlog las mdzad gyur //
dzaHyig dmar pos tshe bsod nr-i ljang phrogs //
rang la bstims shing byad ma'i las sgrib dang //
gshin rje khros pas 'byung ba rnam par 'khrugs //
mtshon cha sna tshogs chu rlabs ltar khol bas //
byad ma lhar bcas rdul du brlag par gyur //
bsnyen sngags la yum sngags btags te /
du tri ya ma rA dza /
ya ma rak+sha kro ta pa tsa la ti a ya ma du ru tsa sha na dgra bo byad ma lha srung dang bcas pa thams cad nr-i tri mA ra ya b+h+yo b+h+yo zlog zlog
/ces bzlas so //
ces pa karma chags med pa'i gcig chog gsum gyi gdams ngag kha bskangs pa 'di yang rgyal khams pa tshe dbang kun khyab kyis so ///
/
