oM swasti /
rgyal kun mkhyen brtse'i ye shes dngos //
gcig bsdus 'jam pa'i rdo rje dang //
sgra dbyangs lha mo dbyangs can mar //
btud nas de yi sgrub thabs bshad //
dam pa'i thugs dam 'jam dpal smra seng gi sgrub thabs dang 'brel bar rjes gnang sgrub pa la gsum ste /
sbyor ba yo byad kyi gshom dang /
dngos gzhi sgrub pa'i thabs /
rjes gnang gi cho ga'o //
dang po yo byad bsham pa ni /
dben pa'i gnas su dus bzang po la /
maN+Dal pad+ma 'dab ma brgyad pa'i dbus su rin po che'i snod du dpa' bo'i ril bu dar dmar ser gyis bkab pa gzhag
/mdun du dkar gtor dang mtha' mchod pas bskor ba sogs nyer mkho'i yo byad rnams tshogs par bya'o //

//gnyis pa sgrub pa'i thabs ni /
khrus dang gtsang sbra la gnas pas /
skyabs sems tshad med bzhi sgom pa sngon du 'gro bas /
swa b+hA bas stong par bsgom /
stong pa'i ngang las gtso bo'i gnas dang de'i mdun du paM las pad+ma dang a las zla ba'i dkyil 'khor re re /
gtso bo'i pad zla'i steng du siM las seng ge sngon po mgo bo g.yas su bstan cing gdong gyen du phyogs pa ral pa dmar ser grol ba nyal stabs su gnas pa'i steng du /
pad nyi la gnas pa'i d+hIHyig gur gum gzhon nu'i mdog can dang /
gdan mdun ma'i steng du hrIHyig sngo sangs /
sa bon de gnyis yongs su gyur pa las /
bdag nyid rje btsun 'jam dbyangs sku mdog dmar ser phyag gnyis chos 'chad kyi phyag rgya mdzad pa'i mtheb mdzub kyi bar nas byung ba'i ut+pala'i sdong bu /
snyan g.yas g.yon gyi thad kar kha phye ba'i g.yas na ral gri dang g.yon na glegs bam can /
bcu drug lon pa'i lang tsho dang ldan pa dbu skra zur phud lnga pa'i rtse mor nor bus spras shing /
zhabs gnyis rgyal po rol pa'i stabs kyis seng ge la bzhugs pa /
dar dang rin po che'i rgyan thams cad kyis brgyan pa /
zhi 'dzum sgeg pa'i cha lugs can 'od zer dmar po 'phro ba /
mdun du 'phags ma dbyangs can ma sku mdog sngon mo lha mo'i cha lugs yongs su rdzogs shing /
zhabs tsog pu'i phyed krung gis bzhugs pa /
bud med sgyu ma'i nga rgyal gyis 'gying zhing phyag mtshan dang rgyan chas thams cad yab dang mtshungs pa /
yab kyi thugs kar 'khor lo dmar po rtsibs bzhi pa dang yum gyi thugs kar pad+ma 'dab ma brgyad pa /
de gnyis kyi dbus su ral gri la so so'i sa bon sngags kyis bskor bas mtshan pa /
de las 'od zer 'phros pas bsgoms pa dang 'dra ba'i ye shes sems dpa' badzra sa mA dzaHsa mdun gyi nam mkhar spyan drangs /
oM badzra ar+g+haM la sogs pas mchod /
dzaHhU~M baM hoHgnyis su med par gyur /
slar yang dbang gi lha spyan drangs pa mchod nas /
badzrI b+ha wa a b+hi Shiny+tsa hU~M/
zhes dbang bskur nas gnyis ka la mi bskyod pas dbu brgyan /
bzlas pa'i dmigs pa ni /
lha yab yum la sangs rgyas dang byang chub sems dpa'i tshogs kyis bskor ba'i thugs ka'i sa bon las 'od zer 'phros /
snod gzhal yas khang bcud 'jam dpal dang dbyangs can mar gyur pa'i rang gi thugs ka'i d+hIHlas 'od zer 'phros sna bug g.yas nas thon yum gyi sna bug g.yon du zhugs thugs ka'i hrIHla thim /
de las 'od zer 'phros yum gyi sna bug g.yas nas byung bdag gi g.yon du zhugs nas d+hIHla thim par bsam la /
oM hrIHd+hIHma me dI paM swa ra swa tI many+dzu shrI muM hrIHpra dz+nyA bar+d+ha ni hrIHd+hIHswA hA/
zhes ci nus bzla /
mjug tu thugs ka'i 'od kyis dag pa'i snod bcud bsdus nas yum la thim /
de yab la /
de thugs ka'i 'khor lo sa bon gyi bar du bsdus nas mi dmigs par sbyangs shing dge ba bsngo /
nyal ba'am thun mtshams la 'jug
/tho rangs ldang na hrIHd+hIH'i sgras bskul bar bsam nas ldang ngo //
thun mtshams su sku gzugs la mchod bstod gang 'grub dang /
'og nas 'byung ba ltar gtor ma 'bul /
ma grub na spog chog ni /
bdag mdun go brjes nas sngags d+hIHhrIHzhes bsgyur ba dang /
sngags kyi 'od zer me lta bus gzir mthar 'jam dpal dgyes shing 'dzum pas dngos grub stsol bar bsam zhing mchod bstod bya'o //
bsnyen pa lan gcig thon nas dpa' bo'i ril bu bsgrub ste /
dkar po /   spang rgyan gla rtsi mtshal dkar gsum //
yung ba tsan+dan a ka ru //
spang spos dbang lag shu dag   dkar po /gsum //
shing mngar rgya skyegs a ru ra //
dpa' bo bcu gnyis bsdus nas ni //
zhib par btags la sbrang rtsi dang //
ba dmar 'o mas ril bur bya //
zhes pa ltar bsgrubs la rin po che'i lhung bzed du blug
/dar dkar la gur gum dang rgya skyegs kyis pho 'khor bris pas steng nas bkab /
dar dmar la bab la dang yung bas mo 'khor bris te 'og tu bting /
gnyis ka'ang rtsibs brgyad dam 'dab brgyad mu khyud gsum pa /
mu khyud gsum la nang nas rim bzhin A li g.yas skor /
kA li g.yon skor /
rten 'brel snying po rnams bri /
phyi nas dar dmar ser gyi gur phub /
mtha' mchod pas bskor /
ril bu dbyangs can mar bskyed /
sgrub tshul gzhan sngar ltar las khyad par 'khor 'das snod bcud kyi yon tan thams cad bsdus nas ril bu la bstims nas bzlas pas /
'od dang du ba dang sgra la sogs pas rtags ldan du bsgrub bo //
!
//gsum pa rjes gnang gi cho ga ni /
sngar bshad pa'i yo byad kyi bsham dang ldan pas /
mdun bskyed skabs /
mdun du ril bu hrIHlas 'phags ma dbyangs can ma sku mdog sngon mo sogs dbyangs can ma'i bsgom gzhi ril bur byed pa tsam las gzhan rgyas gdab kyi bar sngar bzhin byas nas /
mchod pa rnams byin gyis brlab /
chu gnyis nyer spyod rol mor bcas pas mchod nas /
seng khri pad+ma nyi zla'i steng //
rgyal ba'i sras po 'jam dpal dbyangs //
mdog dmar ral gri pusti 'dzin //
smra ba'i seng ger phyag 'tshal lo //
chu skyes nyi zla'i gdan steng du //
sangs rgyas thams cad skyed byed yum //
mdog sngo ral gri pusti 'dzin //
dbyangs can ma la phyag 'tshal lo //
zhes pas bstod /
bdag mdun rtsa ba'i bzlas pa dang /
bsgrub rdzas la dmigs pa'i bzlas pa sngar bshad pa bzhin byas nas /
slar yang mchod cing bstod /
gtor ma bsang sbyang 'bru gsum gyis byin gyis brlabs la /
ljags rdo rje'i sbu gus gtor ma gsol bar bsam zhing rdor thal gyen du phye la snying po'i mthar i daM ba lin+ta kha kha khA hi khA hi zhes btags pa gsum mam bdun gyis phul /
sngar ltar mchod bstod 'dod don gsol /

slob ma rnams khrus byas bgegs bskrad /
mtshams sbyor gyi khyad par /
rje btsun 'jam dpal dbyangs smra ba'i seng ge'i sgrub thabs khyad par can 'di nyid ston pa sangs rgyas kyis drang srong nyi ma'i shing rta la gsungs /
des bram ze rig byed gzhon nu la gnang ba ste /
de'i lo rgyus ni /
na len+d+rar swasti b+ha dra zhes bya ba lo dgu bcu rtsa dgu lon pa gcig dge ba'i las kyi rkyen sad pas 'khor ba la skyo /
sangs rgyas la 'dod pa skyes te /
su ma ti kIrti zhes pa'i sar yi ge slob tu song bas /
de'i yon bdag rgyal po ku mA ra de ba na re /
lo 'di tsam lon pas yi ge yang mi lob na chos shes pa lta ci smros zhes smras pas /
bden snyam ste da ni 'phags pa 'jam dpal la gsol ba gdab bo snyam nas /
drang srong nyi ma'i shing rta la sgrub thabs 'di zhus nas ci tsam na 'grub byas pas /
las 'phro yod na nyin gcig la'ang 'grub bo gsungs /
der rgan pos 'phags pa'i sku gcig gi drung du ral gri thogs te 'phags pa do nub zhal mi ston na ral gris bdag gi ske bcad nas 'chi'o zhes gal btsugs te rtse gcig tu gsol ba btab pas /
nam langs pa na 'phags pa dngos su byon te chos gsungs shing byin gyis brlabs /
lo brgyad lon pa tsam gyi na tshod du gyur /
rig pa'i gnas thams cad la thogs pa med pa'i blo gros kyi mthu can du gyur pas paN+Di ta rig byed gzhon nu zhes bya bar grags so //
des grub pa brnyes pa'i paN+Di ta chen po ka ma la shI la ste pad+ma'i ngang tshul lam 'gro mgon dam pa rin po che la gsungs /
de'i thugs dam lha'i gtso bo yang 'di nyid yin la /
dam pa rin po ches kha che gu h+ya pa dang /
dam pa so chung pa sogs la gnang ba nas rim par brgyud pa'i lhag pa'i lha 'di nyid kyi rjes su gnang ba zab mo sgrub pa la slob dpon gyi bya ba rnams grub sogs nas maN+Dal phul /
rdo rje 'dzin pa dgongs su gsol //
bdag ni 'gro la phan don du //
gtso chen khyod la gsol 'debs kyis //
ma lus rjes gnang bka' drin stsol //
ces gsol ba btab /
rgyun bshags spyi dang 'dra /
slob dpon gyi thugs ka nas 'od zer 'phros slob ma'i sdig sgrib thams cad sbyangs te stong par gyur /
swa b+hA ba\u0f8e
stong pa'i ngang las pad+ma dang zla ba'i steng du siM las seng ge sngon po sogs dang d+hIHyig gur gum gzhon nu'i mdog can yongs su gyur pa las rje btsun 'jam dpal dbyangs sku mdog dmar ser sogs nas /
'od zer dmar po 'phro ba zhes pa'i bar gyis slob ma 'jam dpal du bskyed /
slob dpon 'jam dpal du gsal ba'i /
spyi bo nas 'jam dpal gyi sku gnyis pa zhig mched /
khyed rang gi spyi bo nas thim pas 'jam dpal gyi skur dngos su gyur snyam pa gyis shig byas la snying po bzla zhing spos rol bya /
sku'i rjes gnang ngo //
de bzhin du slob dpon 'jam dpal du gsal ba'i /
mgrin pa nas sngags kyi phreng ba dmar po rang sgra sgrog par byung /
khyed rang gi mgrin par thim pas gsung gi dbang phyug tu gyur snyam pa gyis /
snying po bzla zhing spos rol bya /
gsung gi rjes gnang ngo //
yang slob dpon 'jam dpal du gsal ba'i /
thugs ka nas ral gri d+hIHsa mtshan pa byung /
khyed rang gi snying gar thim pas thugs kyi dbang phyug tu gyur snyam pa gyis /
sngags dang spos rol bya /
thugs kyi rjes gnang ngo //
slob dpon 'jam dpal du gsal ba'i /
phyag g.yon gyi pusti las 'od 'phros te lte bar thim pas yon tan gyi dbang phyug tu gyur snyam pa gyis /
snying po dang spos rol bya /
yon tan gyi rjes gnang ngo //
yang maN+Dal dang gsol 'debs byas la /
slob dpon dang mdun bskyed kyi /
dpral ba nas dbyangs can ma dkar mo dpag tu med pa spros /
slob ma'i dpral bar thim pas sku yi dbang phyug tu gyur snyam pa gyis /
de bzhin du slob dpon dang mdun bskyed kyi /
mgrin pa nas dbyangs can ma dmar mo dpag tu med pa spros /
slob ma'i mgrin par thim pas gsung gi dbang phyug tu gyur snyam pa dang /
yang slob dpon dang mdun bskyed kyi /
snying ga nas dbyangs can ma sngon mo dpag tu med pa spros /
slob ma'i snying gar thim pas thugs kyi dbang phyug tu gyur snyam pa dang /
yang slob dpon dang mdun bskyed kyi /
lte ba nas dbyangs can ma ser mo dpag tu med pa spros /
slob ma'i lte bar thim pas yon tan gyi dbang phyug tu gyur snyam pa dang /
yang slob dpon dang mdun bskyed kyi /
gsang ba nas dbyangs can ma ljang gu dpag tu med pa spros /
slob ma'i gsang bar thim pas phrin las kyi dbang phyug tu gyur snyam pa gyis /
zhes pa'i bar gyi dmigs pa phog ste /
sngags bzla bzhin du ril bu byin la zar 'jug
/phrin las kyi rjes gnang ngo //
de nas bzlas lung ni /
slob dpon 'jam dpal du gsal ba'i thugs kar 'khor lo rtsibs bzhi'i lte bar ral gri'i yu bar d+hIHyig sngags phreng gis bskor ba las sngags phreng gnyis pa 'phros /
zhal nas thon /
khyed rang 'jam dpal du gsal pa'i zhal du zhugs /
thugs kar 'khor lo rtsibs bzhi pa'i lte bar ral gri'i yu bar d+hIHyig gis mtshan pa'i mthar 'khod par sgoms la sngags 'di'i rjes zlos mdzod /
byas la sngags kyi rjes zlos lan gsum byar gzhug
/slob dpon la me tog 'thor bzhin du 'di'i rjes zlos /
bcom ldan bdag gis gzung lags kyis //
bdag la 'go bar mdzad du gsol //
lan gsum /
me tog de nyid sngags kyi phreng bar byin gyis brlabs nas spyi bor bcings par mos /
bcom ldan 'di la bstsal lags kyis //
'di la 'go bar mdzad du gsol //
zhes gsum gyis me tog spyi bor gzhag
/rjes dam tshig khas blang ba dang /
maN+Dal yon 'bul sogs spyi dang 'dra /
bdag mdun gyi rjes chog kyang sngar dang 'dra'o //
rtsa ba'i gzhung gi snying po blangs pa'i lag len ni de tsam mo //
spro na rjes gnang rim pa so so la sku gzugs sogs dbang rdzas tshigs bcad kyis gtod pa'i phyag len yang snang ste dam pa gong ma rnams kyis mdzad pa las shes par bya'o //
mi 'a~Xgyur dbyings las tshad me~Xd kyi //
thugs rjes 'jam dpal rdo~X rje~X'i skur //
yongs bzhengs sgrub thabs dam pa'i lugs //
zab don snying por bkod 'di 'o //
dam pa sangs rgyas kyi thugs dam lha'i gtso bo 'jam dpal smra seng gi sgrub thabs rjes gnang dang bcas pa'i le'u tshan no ///
/
