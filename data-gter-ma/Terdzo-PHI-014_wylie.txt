@#//
gnam chos las hur drag mo las /
keg zlog rnam dgu'i phyag len gtan la phab pa gsal bar snang ba bzhugs so //
\u0f88\u0f88\u0f88\u0f88
gu ru de wa DA ki nI hU~M/
gnam chos las hur drag mo'i 'khor //
lha mo'i keg zlog rnam dgu yi //
lag len rim pa 'di lta ste //
rang don spros med byed pa ni //
dmar gtor gcig gis chog pa yin //
gzhan don spros bcas sngags nag lugs //
'jim par keg zlog so so'i gzugs //
bud med gzugs la rang mdog bya /
kha dog 'don cha'i nang du gsal //
de mdun dmar gtor gcig bzhag ste //
g.yas su mda' bkra g.yon 'phang bkra
/rgyab tu nam mkha' shing ris btsugs //
mtheb kyu changs bu gtsang ma dang //
sha dum 'bru sna rnams kyis gso //
ja chang chu gtsang gang 'dzoms bran //
dbang lung la sogs thob na ni //
bdag bskyed las hur drag mor bsgom //
de yi dbang lung ma thob na //
gu ru zhi drag gang rung zhig
/bsgoms na de yis 'thus pa ste //
las hur drag mo zhes bya ba //
don la man+dA ra ba yin //
de nas 'don sgom sbrags pas 'thus //
oM a mr-ite hU~M phaT/
oM swa b+hA wa sogs /
stong pa'i ngang las b+h+rU~M yig las //
gtor snod rin chen las grub pa //
yangs shing rgya che de yi nang /
khaM yig las byung gtor ma ni //
zag med ye shes bdud rtsi'i mtsho /
kha dog dri ro phun sum tshogs //
'dod yon lnga ldan mchod pa'i sprin //
nam mkha' bar snang khyab par gyur //
oM AHhU~M ha ho hrIHswA hA/
lan gsum /
rang mdun mchod gtor de yi steng :
mkha' la chu bur rdol ba ltar :
che ge'i keg zlog lha mo ni :
rgyan dang cha lugs yongs rdzogs pa :
skad cig dran rdzogs gsal ba las :
'od 'phros rang 'dra spyan drangs thim :
b+h+yo :
mu le mtsho dang yongs 'du'i shing :
dur khrod brgyad sogs bzhugs gnas nas :
che ge'i keg zlog spyan 'dren no :
sdang dgra'i steng du dgyes par bzhugs :
oM shrI de wi hrIM dza :
dzaHhU~M baM ho :
dngos 'byor yid kyis sprul pa yi :
me tog bdug spos mar me dri :
bshos bu gzugs sgra dri ro dang :
reg bya sman gtor rak+ta'i tshogs :
che ge'i keg rnams zlog byed pa'i :
lha mo 'khor dang bcas la 'bul :
'khor bcas mnyes shing tshim gyur cig :
oM shrI de wi a mr-ita ba liM ta rak+ta khA hi khA hi :
ar+g+haM sogs /
b+h+yo :
chos sku skye med ngang nyid las :
'gro ba'i don du skur sprul nas :
'jig rten 'das kyang 'khor ba'i tshul :
ma dang sring ltar bsgrub la brtse :
che ge'i keg rnams zlog byed pa'i :
lha mo 'khor dang bcas la bstod :
dam rdzas gtor mas thugs dam bskang :
thugs dang 'gal ba mthol zhing bshags :
bdag cag dpon slob 'khor bcas kyi :
yams nad rims nad zhi ba dang :
'bru dang rkang 'gros 'phel rgyas mdzod :
'dod rgu thams cad dbang du sdus :
gnod cing 'tshe ba'i dgra bgegs sgrol :
ma g.yel myur du las mdzod cig :
bcol pa'i phrin las 'grub par mdzod :
de yan keg zlog gang byed kyang //
che ge zhes par ming bsgyur bya //
de min khyad par med pa yin //
de nas keg zlog gang yin gyi //
gzhung nyid 'don par byas pa'i rjes //
so so'i zlog sngags gang yin de //
ci 'grub bsnyen pa bya ba ste //
gto chog lta bu yin na ni //
phyogs kyi gtsang sa'am yas lam du //
gto de phul rgyu bskur ba yin //
gtor ma'ang de dang 'dra ba ste /
khang kha sogs na phul kyang rung //
rang gi gal chen thugs dam la //
gtor ma zhag mang bzhag nas kyang //
nyin re tshar re 'don pa dang //
rgyun bsnyen zhag mang byas nas 'bul //
keg zlog dgu ka 'don na yang //
gtor ma so sor bsgrigs nas bshams //
rim bzhin so sor 'don cing bsnyen //
rim bzhin so sor 'bul bar bya //
gtor zlog tshul du phyogs gcig bca'//
gtor zlog bzhin du bca' 'don ni //
byas na legs par 'gyur snyams nas //
lan gsum maN+Dal brgya rtsa sogs //
phul nas gsol ba btab byas kyang //
de 'dra mi phod zer ba byung //
de phyir phyogs gcig mdos kyi tshul //
bca' bar bya ba ma yin no //
spar kha'i gto yi go chod kyang //
btsog glud blugs par mi bya ste //
changs bu gzhag kyang gtsang ma dgos //
keg zlog dgu po 'di dag kyang //
dpal ldan lha mo'i sprul pa ste //
mi mngon nam mkha'i dbyings rum nas //
dpal ldan lha mo re ma ti //
sku lus gcig la sprul pa stong //
sprul pa re la phyag brnyan 'bum //
sku yang mi gcig so sor bsgom //
mtshan yang mi gcig so sor 'bod //
sngags kyang mi gcig so sor bzlas //
ci ltar byas kyang ngo bo gcig
/ji ltar byas kyang phrin las sgrub //
de skad lha mo'i rgyud las gsungs //
de phyir keg zlog dgu po yang //
lha mo'i sku yi 'gyur ba ste //
yin par nges shes dad gus skyed //
keg zlog dgu po gang byed kyang //
dmar gtor gcig ni mdun bshams bran //
las byang sngon ltar byas nas kyang //
so so'i gzhung ni gang yin 'don ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
shing gi kag zlog bsgrub pa ni :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo shing gi keg zlog ma :
ljang gu zhal gcig phyag gnyis ma :
g.yas pas shing lo g.yon drwa ba :
lha mo'i chas kun yongs su rdzogs :
zhabs gnyis bzhengs pa'i stabs kyis ni :
ras ljang 'dung ma sku la gsol :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya thams cad kyi :
phyi nang gsang ba'i shing gi keg :
thams cad zlog pa'i dus la babs :
lo zla zhag dang dus tshod rnams :
zin gyi steng du rtsub pa yis :
spar kha'i shing keg langs pa zlog :
gshed bzhi stag yos zin la phyin :
shing gi dgra keg langs pa zlog :
sa lo bcu gnyis lo pa rnams :
shing lo bcu gnyis steng du phyin :
drug cu lo yi shing keg zlog :
mtshams bzhi lo pa'i mi rnams ni :
stag dang yos kyi lo la phyin :
gnam lo log man shing keg zlog :
de bzhin gshed bzhi lo pa rnams :
dpyid zla ra dang 'bring la babs :
blon po zla ba'i shing keg zlog :
de bzhin zhag dang dus tshod la :
stag dang yos bu shar ba'i tshe :
mtshams bzhi lo pa'i shing keg zlog :
shing skar drug dang phur bu yi :
gnod pa'i gza' skar shing keg zlog :
shar dang nub kyi shing gcig dang :
shing sgren re ba'i g.yab mo sogs :
sa dgra'i shing keg langs pa zlog :
shing chen 'gyel ba'i 'og tshud dang :
shing gnyan bcad pa'i gnod pa zlog :
ka gdung 'phred du chag pa zlog :
bang ba'i bcud rtsi zag pa sogs :
shing keg ltas ngan langs pa zlog :
rtsa dang rgyus pa nang gi shing :
rtsa skyon 'theng sdod byung ba zlog :
rtsa dang chu rgyus chad pa zlog :
rtsa rgyus gzer zhing 'khums pa zlog :
mchin pa shing gi khams yin pas :
mchin nad mchin skran zhugs pa zlog :
rang rgyud shing ltar rengs pa zlog :
sa ma ya b+h+yo b+h+yo zlog zlogs :

lha mo'i thugs kar shaM ljang mthar :
sngags phreng g.yon du 'khor ba las :
'od zer dpag tu med pa 'phros :
shing gi kag zlog spyan drangs nas :
mdun du bskyed pa de la thim :
slar yang 'od 'phros shing gi keg :
thams cad sangs se dag par bsgom :
sngags 'di ci nus bzlas par bya :
shaM ma na shing zlog :
de yis shing gi kag zlog 'grub :
sa ma ya :
rgya rgya rgya :
kha thaM:
gu h+ya :[ \u0f88\u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum rta chen zla ba'i nyer drug nub lha mo shing gi keg zlog ma nyid kyis phul lo /
'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
rlung gi kag zlog ma sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo rlung gi keg zlog ma :
zhal gcig phyag gnyis sku mdog ljang :
g.yas na rlung zhags g.yon sbrul zhags :
dar ljang 'dung ma sku la gsol :
zhabs gnyis bzhengs pa'i stabs kyis bzhugs :
lha mo'i chas kun yongs su rdzogs :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya thams cad kyi :
lo zla zhag dang dus tshod rnams :
bzhi ljang steng du rtsub pa yi :
sme ba'i rlung keg langs pa zlog :
lo zla zhag dang dus tshod rnams :
zon gyi steng du rtsub pa yi :
spar kha'i rlung keg langs pa zlog :
rlung nag 'tshubs mas btums pa zlog :
khang khyim rlung gis bsgyel pa zlog :
sbra gur rlung gis khyer ba zlog :
klung rta rgud pa'i rlung keg zlog :
dgra sna rlung ltar 'tshubs pa zlog :
mi kha rlung ltar 'tshubs pa zlog :
rlung kha dgra la shor ba zlog :
gtam rlung pham pa'i rlung keg zlog :
rlung smyo chen po langs pa zlog :
bad rlung mgo bo 'khor ba zlog :
sems rlung smyo dang 'bog pa zlog :
rlung 'gag pho log glang 'thab zlog :
rlung gzer stod 'tshang langs pa zlog :
rlung gza' kha mig yo ba zlog :
rlung 'khrugs mthong snang sngangs skrag zlog :
gsang rlung sems kyi 'phro rgod zlog :
don med tshig pa za ba zlog :
rang srog rang gis gcod pa zlog :
phyi nang gsang ba'i rlung keg rnams :
keg zlog lha mos da zlog cig :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
yaM mthar sngags phreng g.yon du 'khor :
de las 'od zer 'phros pa yis :
rlung gi kag zlog spyan drangs nas :
mdun du bskyed pa de la thim :
slar yang 'od zer 'phros pa yis :
rlung gi nad dang gnod pa kun :
byang zhing dag nas med par bsgom :
sngags 'di ci nus bzlas par bya :
yaM ma ra na khaM khaM ni :
mr-i ta ni :
rlung zlog :
de yis rlung gi kag zlog 'grub :
sa ma ya :
rgya rgya rgya :
kha thaM:[ \u0f88\u0f88 ]ces pa sprul sku mi 'gyur rdo rje dgung lo bcu gsum rta chen zla ba'i nyer bdun la lha mo rlung gi kag zlog ma nyid kyis dngos su phul ba'o //
'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
me yi kag zlog sgrub pa ni :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo me yi keg zlog dmar :
zhal gcig phyag gnyis gzar bu me :
sku las ras dmar 'dung ma gsol :
lha mo'i chas rnams yongs su rdzogs :
zhabs gnyis bzhengs pa'i stabs kyis bzhugs :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang yon bdag bsrung bya la :
phyi dang nang dang gsang ba yi :
me yi keg rnams thams cad zlog :
srog lus dbang thang klung rta la :
me dgra dar ba'i keg rnams zlog :
skor chen drug cu tham pa yi :
me dgra dar ba'i me keg zlog :
spar kha li dang rta sbrul gyi :
steng du rtsub pa'i me keg zlog :
sme ba bdun dmar dgu dmar gyi :
steng du rtsub pa'i me keg zlog :
blon po zla ba bcu gnyis dang :
zhag grangs sum brgya drug cu yi :
steng du rtsub pa'i me keg zlog :
nyi ma dang ni mig dmar dang :
me skar drug gi me keg zlog :
rta sbrul li dang rang lo'i steng :
phyin pa me yi rang keg zlog :
bya sprel li la phyin pa yi :
me dgra dar ba'i me keg zlog :
lho phyogs me yi dgra dar zlog :
yul khams me yis tshig pa zlog :
sbra khyim me yis tshig pa zlog :
mkhar khang me yis tshig pa zlog :
sa tshig than chen 'bar ba zlog :
lus la me keg langs pa zlog :
mgo tshad snying tshad glo tshad zlog :
mkhal tshad pho tshad rgyu tshad zlog :
gsang ba sems kyi me keg zlog :
zhe sdang me ltar 'bar ba zlog :
keg zlog lha mo'i dus la babs :
bcol pa'i phrin las 'grub par mdzod :
sa ma ya b+h+yo b+h+yo zlog zlogs :

lha mo'i thugs kar raM la ni :
sngags phreng g.yon du 'khor ba las :
'od zer dpag tu med pa 'phros :
me yi kag zlog spyan drangs nas :
mdun du bskyed pa de la thim :
slar yang 'od zer sna tshogs 'phros :
me yi keg dang gnod pa kun :
ba mor nyi zer phog ltar bsgom :
raM kha la me zlog :
sngags 'di tshar grangs ci mang bya :
de yis me yi kag zlog 'grub :
sa ma ya :
rgya rgya rgya :
kha thaM gu h+ya :[ \u0f88\u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum pa rta chen zla ba'i tshes brgyad la lha mo me'i kag zlog ma nyid kyis dngos su phul lo //
de la 'don cha gter blon rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88\u0f88 \u0f88 ]las hur drag mo la phyag 'tshal lo :
dgra yi kag zlog ma'i sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo dgra yi keg zlog ma :
dbu ni dmar la lus g.yas ljang :
zhabs gnyis sngo la lus g.yon dkar :
phyag gnyis dgra satwa tho ba 'dzin :
lus la ras khra'i 'dung ma gyon :
zhabs gnyis bzhengs pa'i stabs kyis bzhugs :
'dung ma mo btsun gos lta bu :
sku ni zhi ba'i cha lugs can :
'dir gshegs brgyan pa'i gtor ma bzhes :
gsol lo mchod do thugs dam bskang :
khyod kyi thugs dam bskangs gyur nas :
bdag dang bsrung bya mi nor la :
dgra yi keg rnams thams cad zlog :
snga dgra lag bdar dgra sri zlog :
phyi dgra yid la bsam pa zlog :
da dgra thad du langs pa zlog :
ngos la gdong thug byed pa zlog :
lkog nas 'bu bzhin 'bug pa zlog :
ma nyes kha yog btang ba zlog :
brgya yi mi kha zug pa zlog :
stong gi bra mchus sdang ba zlog :
dgra sna me ltar 'bar ba zlog :
dgra sna chu ltar 'khrugs pa zlog :
dgra sna rlung ltar 'tshubs pa zlog :
dgra sna bal ltar g.yeng ba zlog :
g.yas nas pho brgyas mda' brdar zlog :
g.yon nas mo brgyas dug g.yos zlog :
mdun nas rtsang bzhin 'dzug pa zlog :
rgyab nas khyi bzhin zug pa zlog :
jag pas rta kha bsigs pa zlog :
rkun bu sha ching khur ba zlog :
dgra chen bdud du langs pa zlog :
dmag sna jag sna ston pa zlog :
dgra sna rkun sna ston pa zlog :
srog la dgra dar gsod gcod zlog :
lus la dgra dar brdeg btsogs zlog :
dbang thang dgra dar 'phrog bcom zlog :
klung rta'i dgra dar mi kha zlog :
rma ngo khrag ngo thams cad zlog :
lcags dang zhags pas bcings pa zlog :
btsan gyi thog babs byed pa zlog :
phyi yi phyi dgra langs pa zlog :
nang nas nang 'khrug langs pa zlog :
zur nas gcod dgos zer ba zlog :
gsod shom rdung shom byed pa zlog :
rku shom 'phrog shom byed pa zlog :
phyogs bzhi'i dgra bo langs pa zlog :
mtshams bzhi'i dgra bo langs pa zlog :
lo ni skor chen drug cu yi :
steng nas dgra keg langs pa zlog :
lo yi rgyal po bcu gnyis kyi :
steng nas dgra keg langs pa zlog :
blon po zla ba bcu gnyis kyi :
steng nas dgra keg langs pa zlog :
dmag mi zhag grangs sum brgya dang :
drug cu'i dgra keg langs pa zlog :
dus tshod stong dang bdun brgya yi :
thog nas dgra keg langs pa zlog :
gza' bdun rgyu skar nyer brgyad kyi :
steng nas dgra keg langs pa zlog :
de mtshams klu chen brgyad po yi :
dus su dgra keg langs pa zlog :
lo zla'i rje blon bcu bdun gyi :
thad nas dgra keg langs pa zlog :
gzugs can mi yi dgra langs zlog :
gzugs med lha 'dre'i dgra langs zlog :
sa ma ya b+h+yo b+h+yo zlog zlogs :

thugs kar zla steng khaM yig mthar :
sngags phreng g.yon du 'khor ba las :
'od zer dpag tu med pa 'phros :
dgra yi kag zlog spyan drangs nas :
mdun du bskyed pa de la bstim :
slar yang 'od zer sna tshogs 'phros :
dgra keg dgra ngo thams cad ni :
ba mor nyi zer phog ltar dag :
dgra yi 'jigs pa bral bar bsgom :
khaM ma b+h+yo dgra zlog :
sngags de ci nus bsnyen par bya :
dang por spyan 'dren dus su yang :
thugs ka'i khaM las 'od 'phros pas :
spyan drangs bskyed pa de la stims :
dus gcig tshar grangs ci thon dang :
sngags ni mang du bzlas pa 'bul :
yang na rgyun bsnyen yun ring bya :
'bul lugs la sogs gru kha mthun :
lha mo'i dgra zlog zab cing myur :
sa ma ya :
rgya rgya rgya :
kha thaM gu h+ya :[ \u0f88\u0f88 ]!
zhal gdams ni :
sku zhi ba'i cha lugs so :
'dung ma ni nang gyon 'dra ba'o :
sngags grangs sgrub grangs med :
bdag bskyed las hur drag mor bskyed na legs :
yi dam gzhan yang rung :
zhes pa sprul sku mi 'gyur rdo rje dgung lo bcu gsum pa rta chen zla ba'i mar ngo'i tshes bcu'i nub dgra yi kag zlog ma nyid kyis dngos su gsungs pa la /
'don cha'i cha brgyan a rA gas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
sa yi kag zlog ma sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo sa yi keg zlog ser :
zhal gcig phyag gnyis tho ba sgyed :
lha mo'i chas kun yongs su rdzogs :
zhabs gnyis bzhengs pa'i stabs kyis bzhugs :
dar ser 'dung ma sku la gsol :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya thams cad kyi :
srog lus dbang thang klung rta la :
sa yis gnod pa'i sa keg zlog :
stag yos khon la phyin pa yi :
spar kha sa yi dur keg zlog :
lo zla zhag dus lug gi steng :
stag yos phyin pa'i dur keg zlog :
lnga ser steng du rtsub pa yi :
sme ba'i sa keg langs pa zlog :
sa lo bcu gnyis steng rtsub pa'i :
lo rgan drug cu'i sa keg zlog :
gshed bzhi'i steng du rtsub pa yi :
rgyal po lo yi sa keg zlog :
tha chung bzhi la rtsub pa yi :
blon po zla ba'i sa keg zlog :
gshed bzhi'i zhag la rtsub pa yi :
dmag mi zhag gi sa keg zlog :
gshed bzhi'i dus la rtsub pa yi :
dus tshod mtshon cha'i sa keg zlog :
ri nyil sa log mkhar khang 'gyel :
phyi rol snod kyi sa keg zlog :
skrangs lhog sa skyon sa lhog sogs :
lus kyi sa keg nad rnams zlog :
pho ba'i nad dang mtsher pa'i nad :
don dang snod kyi sa keg zlog :
rkang lag skrangs pa zha rengs sogs :
yan lag bzhi yi sa keg zlog :
sa bdag 'khrugs pa'i gnod pa sogs :
phyi dang nang gi sa keg zlog :
lji 'thibs gnyid dang rmugs pa sogs :
gsang ba sems kyi sa keg zlog :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
laM mthar sngags phreng g.yon du 'khor :
de las 'od zer 'phros pa yis :
sa yi kag zlog spyan drangs nas :
bsgoms pa de yi sku la thim :
slar yang 'od zer sna tshogs 'phros :
phyi nang gsang ba'i sa keg kun :
sprin nag rlung gis gtor ltar bsgom :
sngags 'di ci 'grub mang du brjod :
laM ma na sa zlog :
de yis sa yi kag zlog 'grub :
sa ma ya :
rgya rgya rgya :
kha thaM gu h+ya :[ \u0f88\u0f88\u0f88 ]ces pa sprul sku mi 'gyur rdo rje dgung lo bcu gsum pa rta chen zla ba'i gnam gang nyin lha mo sa'i kag zlog mas dngos su gsungs so //
zhes pa'i 'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
lcags kyi kag zlog ma sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo lcags kyi keg zlog dkar :
zhal gcig phyag gnyis lcags cha bram :
lha mo'i cha lugs yongs su rdzogs :
dar dkar 'dung ma sku la gsol :
zhabs gnyis bzhengs pa'i stabs kyis bzhugs :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya thams cad kyi :
phyi dang nang dang gsang ba yi :
lcags kyi keg rnams thams cad zlog :
stag dang yos kyi lo pa la :
nub kyi brag dkar sprel 'dra sogs :
sa dgra langs pa'i lcags keg zlog :
brag zhig lha 'dres rdo 'phen dang :
ri rdo zhing du 'gril ba sogs :
ltas ngan cho 'phrul lcags keg zlog :
mda' gri mdung gsum dgra satwa sogs :
lus la mtshon gyi lcags keg zlog :
brag srin brag thil gnod pa sogs :
brag gnas lha 'dre'i lcags keg zlog :
stag dang yos kyi lo pa ni :
dwa yi steng du phyin pa sogs :
spar kha'i lcags keg langs pa zlog :
srog lus dbang thang rlung rta la :
lcags dgra dar ba'i lcags keg zlog :
lo zla zhag dang za ma la :
sme ba dkar gsum steng rtsub pa'i :
sme ba'i lcags keg langs pa zlog :
de bzhin lo zla zhag dus su :
dwa yi steng du rtsub pa yi :
spar kha'i lcags keg thams cad zlog :
stag dang yos kyi lo pa ni :
lo zla zhag dang za ma rnams :
bya sprel thog tu phyin pa yi :
lo zla zhag dus lcags keg zlog :
lcags skar drug dang pa sangs kyi :
gnod pa'i gza' skar lcags keg zlog :
shing lo bcu gnyis lo pa rnams :
lcags lo bcu gnyis steng phyin sogs :
drug cu lo yi lcags keg zlog :
rus pa dkar po lcags kyi khams :
rus la na ba'i lcags keg zlog :
mgo chag klad pa lugs pa zlog :
rgal tshig gzhung sa'i nad rnams zlog :
rkang lag chag cing grum pa sogs :
lcags 'dre gri bo gri mo zlog :
btson bzung lcags blugs lcags keg zlog :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
tsaM mthar sngags phreng g.yon du 'khor :
de las 'od zer 'phros pa yis :
lcags kyi kag zlog spyan drangs nas :
mdun du bskyed pa de la thim :
slar yang 'od 'phros lcags kyi keg :
ba mor nyi zer phog ltar bsgom :
de nas sngags 'di ci 'grub brjod :
tsaM dmar lcags zlog :
de yis lcags kyi kag zlog 'grub :
sa ma ya :
rgya rgya rgya :
kha thaM gu h+ya :[ \u0f88\u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum dbo zla ba'i tshes gcig la lha mo lcags kyi kag zlog ma nyid kyis phul ba'o //
zhes pa la 'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
gnam gyi kag zlog ma sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo nam mkha'i keg zlog sngo :
zhal gcig phyag gnyis 'ja' tshon gri :
lha mo'i cha lugs yongs su rdzogs :
dar sngon 'dung ma sku la gsol :
zhabs gnyis bzhengs pa'i stabs kyis bzhug :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya thams cad kyi :
phyi nang gsang ba'i gnam gyi keg :
keg zlog lha mos keg zlog cig :
spar kha li dang khen la babs :
bug pa'i gnam sgo bye ba zlog :
lo zla zhag dang dus tshod la :
rta sbrul li dang khen la phyin :
gnam gyi dur keg langs pa zlog :
gnam keg thog dang ser ba zlog :
gnam rdo dus min kha char zlog :
gnam khyis ngu zug byed pa zlog :
gnam thil sa la babs pa zlog :
gza' skar thang la lhung ba zlog :
gnam nad gza' yi gdong thug zlog :
gnam gyi dal kha babs pa zlog :
skar mda' sa la babs pa zlog :
gnam sgron gshin rje'i mche zur zlog :
bya chen steng du babs pa zlog :
bya thal lus la phog pa zlog :
gza' chen brgyad kyis gzer 'debs zlog :
gza' dang rgyu skar 'khrugs pa zlog :
rgyu skar rnams kyi nyes skyon zlog :
'ja' sna khyim du zug pa zlog :
g.yu 'brug sa la babs pa zlog :
gnam rta gnam lug babs pa zlog :
'ur sgra thug chom byung ba zlog :
gza' bdud rgyug grangs mang ba zlog :
grong khyer stong pa'i gnam keg zlog :
sbra khyim stong pa'i gnam keg zlog :
bang mdzod stong pa'i gnam keg zlog :
med snang ltogs snang langs pa zlog :
stong pa nam mkha'i keg rnams kun :
keg zlog lha mos da zlog cig :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
e mthar sngags phreng g.yon du 'khor :
de las 'od zer 'phros pa yis :
nam mkha'i kag zlog spyan drangs bstim :
slar yang 'od zer 'phros pa yis :
gnam nad gnam gyi keg rnams kun :
mun par nyi ma shar bzhin bsal :
sngags 'di ci nus bzlas par bya :
e mo the gnam zlog :
de yis gnam gyi kag zlog 'grub :
sa ma ya :
rgya rgya rgya :
kha thaM gu h+ya :[ \u0f88\u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum pa bya lo dbo zla ba'i tshes gsum nyin lha mo nam mkha'i kag zlog ma nyid kyis dngos su phul lo //
zhes pa'i 'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
chu yi kag zlog bsgrub pa ni :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo chu yi keg zlog sngo :
zhal gcig phyag gnyis chu rkyal tho :
lha mo'i cha lugs yongs su rdzogs :
dar sngon 'dung ma sku la gsol :
zhabs gnyis bzhengs pa'i stabs kyis bzhugs :
'dir gshegs brgyan pa'i gtor ma bzhes :
gsol lo mchod do thugs dam bskang :
khyod kyi thugs dam bskangs gyur nas :
bdag dang bsrung bya thams cad la :
chu yi gnod pa'i keg rnams zlog :
srog lus dbang thang klung rta rnams :
'byung ba me khams yin rnams la :
chu dang 'phrad pa'i chu keg zlog :
spar kha zla ba zhag dus su :
rta sbrul khams la phyin pa yi :
spar kha'i chu keg langs pa zlog :
gnyis nag dang ni gsum mthing la :
rtsub pa sme ba'i chu keg zlog :
rta dang sbrul gyi lo pa ni :
byi phag lo la phyin pa sogs :
rgyal po lo yi chu keg zlog :
de bzhin rta dang sbrul lo pa :
zhag dang zla ba la sogs pa :
byi phag shar ba'i chu keg zlog :
srog lus dbang thang klung me khams :
chu yi skar ma zla lhag sogs :
gza' dang skar ma'i chu keg zlog :
la rngur gangs rdib gangs rud dang :
rkang lag phyid pa'i chu keg zlog :
chus khyer gru log shwa rbud sogs :
chu grir 'chi ba'i chu keg zlog :
sdug gi mchi ma 'bab pa sogs :
mya ngan chen po'i chu keg zlog :
dmu chu grang nad chu 'gags sogs :
chu ser grang 'byams chu keg zlog :
grang srin rnag khrag 'dzag pa sogs :
bshal dang skyug pa'i chu keg zlog :
rta dang sbrul gyi lo pa la :
byang gi chu bo rgyun 'bab sogs :
sa yi sa dgra chu keg zlog :
grong gi byang du mtsho yod dang :
chu sgren nyi ma'i srab mda' sogs :
sa dgra'i chu keg langs pa zlog :
yul ming chu khams gnod pa sogs :
ming gi chu keg langs pa zlog :
'dod chags chu ltar 'khrugs pa sogs :
chu la gnas pa'i gdon rnams zlog :
phyi dang nang dang gsang ba yi :
chu yi gnod pa'i keg rnams kun :
thams cad ma lus zlog tu gsol :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
khaM mthar sngags phreng g.yon du 'khor :
de las 'od zer 'phros pa yis :
chu yi kag zlog spyan drangs nas :
bsgoms pa de yi sku la thim :
slar yang 'od zer sna tshogs 'phros :
chu yi keg dang gnod pa kun :
ba mor nyi zer phog ltar gyur :
sngags 'di ci 'grub mang du brjod :
khaM ma ta chu zlog :
de yis chu yi kag zlog 'grub :
sa ma ya :
rgya rgya rgya :
kha thaM gu h+ya :[ \u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum bya lo dbo zla ba'i tshes bzhi'i nub dpal ldan lha mo chu'i kag zlog ma nyid kyis phul lo //
'don cha rA ga a s+yas sbyar ba'o ///
/[ \u0f01\u0f83]:[ \u0f88\u0f88\u0f88 \u0f88 ]las hur drag mo la phyag 'tshal lo :
phyogs kyi kag zlog ma sgrub thabs :
dkyil 'khor med cing gtor ma med :
spro na dmar gtor gcig bcas so :
b+h+yo :
lha mo phyogs kyi keg zlog ma :
sku mdog dmar ser zhal gcig pa :
phyag gnyis ri rab phur pa 'dzin :
lha mo'i cha lugs yongs su rdzogs :
dmar ser dar 'dung sku la gsol :
zhabs gnyis bzhengs pa'i stabs kyis bzhugs :
'dir gshegs brgyan pa'i gtor ma bzhes :
gsol lo mchod do thugs dam bskang :
khyed kyi thugs dam bskangs gyur nas :
bdag dang bsrung bya mi nor la :
shar phyogs dri za'i keg rnams zlog :
lho phyogs gshin rje'i keg rnams zlog :
nub phyogs klu yi keg rnams zlog :
byang phyogs gnod sbyin keg rnams zlog :
shar lho me lha'i keg rnams zlog :
lho nub srin po'i keg rnams zlog :
nub byang rlung lha'i keg rnams zlog :
byang shar dbang ldan keg rnams zlog :
steng phyogs gza' skar keg rnams zlog :
'og phyogs sa bdag keg rnams zlog :
'dre lnga gnas pa'i phyogs keg zlog :
bdud gcod gnas pa'i phyogs keg zlog :
gnod pa gnas pa'i phyogs keg zlog :
spar kha rang thog phyogs keg zlog :
spar kha dgra thog phyogs keg zlog :
the se hal khyi tsang kun sogs :
phyogs su 'gro ba'i phyogs keg zlog :
gza' dang khra tsha zin phung sogs :
gdong dang thug pa'i phyogs keg zlog :
phyogs der song na rkyen 'ong ba'i :
yul lha 'khren pa'i phyogs keg zlog :
mchod rten lha khang yod phyogs su :
'gro mi rung ba'i phyogs keg zlog :
gru zam ru nag yod phyogs su :
'gro mi rung ba'i phyogs keg zlog :
lcags bzo mgar tshang yod phyogs su :
'gro mi rung ba'i phyogs keg zlog :
shing bzo mkhar las byed phyogs su :
'gro mi rung ba'i phyogs keg zlog :
bang stong smyon ma yod phyogs su :
'gro mi rung ba'i phyogs keg zlog :
rta bsha' bag ma gtang len sar :
'gro mi rung ba'i phyogs keg zlog :
sa rko khang nag bshu 'geb sar :
'gro mi rung ba'i phyogs keg zlog :
mi shi sdug zan byed sa ru :
'gro mi rung ba'i phyogs keg zlog :
li la khyi zla'i bcu bdun bar :
nub tu 'gro ba'i phyogs keg zlog :
khon la phag gi zla ba yi :
bcu bzhi nas ni bcu bdun bar :
byang du 'gro ba'i phyogs keg zlog :
dwa la stag zla'i nyer gcig la :
shar du 'gro ba'i phyogs keg zlog :
khen la rta yi zla ba yi :
tshes gcig nas ni tshes bdun bar :
lho ru 'gro ba'i phyogs keg zlog :
kham la lug gi zla ba yi :
tshes bcu nas ni nyer gcig bar :
lho nub 'gro ba'i phyogs keg zlog :
gin la 'brug gi zla ba yi :
tshes gcig nas ni bdun gyi bar :
shar lhor 'gro ba'i phyogs keg zlog :
zin la spre 'u zla ba yi :
tshes gcig nas ni bdun gyi bar :
nub byang 'gro ba'i phyogs keg zlog :
zon la glang gi zla ba yi :
tshes gcig nas ni bdun gyi bar :
byang shar 'gro ba'i phyogs keg zlog :
byi ling rgyu ba'i gdong phyogs su :
byis pa khrid pa'i phyogs keg zlog :
sgra gcan 'phar ma gnas phyogs su :
dmag mi gshar ba'i phyogs keg zlog :
hal khyi ro zan gnas phyogs su :
mtshon rtse bstan pa'i phyogs keg zlog :
ba dan khra bo gnas phyogs su :
dar phyar dung 'bud phyogs keg zlog :
gzhi bdag dregs pa gnas phyogs su :
drag las byas pa'i phyogs keg zlog :
tsang kun 'phye bo gnas phyogs su :
kha mchu gtams pa'i phyogs keg zlog :
phyogs mi gtsang ba'i phyogs rnams su :
ko long sdom pa'i las byas pa :
de dag thams cad zlog cing sgyur :
sa ma ya b+h+yo b+h+yo zlog zlogs :

lha mo'i thugs kar zla ba'i steng :
phyaM mthar sngags phreng g.yon du 'khor :
'od zer dpag med 'phros pa yis :
phyogs kyi kag zlog spyan drangs nas :
bsgoms pa de yi sku la thim :
slar yang 'od zer 'phros pa yis :
phyogs dang phyogs ngan gnod pa kun :
ba mor nyi zer phog ltar zhi :
sngags 'di ci mang bzla bar bya :
phyaM ma ra phyogs zlog :
de yis phyogs kyi kag zlog 'grub :
sa ma ya :
rgya rgya rgya :
kha thaM kha thaM gu h+ya :[ \u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum bya lo dbo zla'i tshes lnga la lha mo phyogs kyi kag zlog ma nyid kyis dngos su gsungs so //
'don cha rA ga a s+yas sbyar ba'o ///
/
!
de nas keg zlog gang yin kyang //
'bul kha 'di nyid 'don par bya //
b+h+yoH
mi mngon nam mkha'i dbyings rum nas //
dpal ldan lha mo re ma ti //
sku lus gcig la sprul pa stong //
sprul pa re la phyag brnyan 'bum //
sku yang mi gcig so sor bsgom //
sngags kyang mi gcig so sor bzla //
mtshan yang mi gcig so sor 'bod //
ci ltar byas kyang ngo bo gcig
/ci ltar byas kyang phrin las 'grub //
lha mo che ge'i keg zlog ma //
brgyan pa'i gtor ma 'di bzhes la //
bdag gis ci ltar bcol pa yi //
keg rnams zlog pa'i phrin las mdzod //
mthu dang nus pa ci 'dug blta //
rtags dang mtshan ma dngos su ston //
dam la ma 'da' dam tshig can //
dus la babs po sa ma ya //
stong gsal nam mkha'i dbyings rum nas //
sprin dang glog dang 'ja' tshon gsum //
lan gcig sprul pa mngon du byung //
de nas sprul pa dbyings su thim //
ma gcig thugs kyi mkha' klong nas //
lha mo che ge'i keg zlog ma //
lan gcig sprul pa dngos su byon //
da ni rang gi gnas su gshegs //
bdag dang bsrung bya 'di rnams la //
gnod pa'i keg rigs de rnams kun //
thams cad bsdus te khyer la gshegs //
ma mo mkha' 'gro 'du ba'i gnas //
rgya gar dur khrod brgyad du gshegs //
ma tshogs mkha' 'gro 'du ba'i gnas //
nub phyogs o rgyan yul du gshegs //
lha mo dpon g.yog bzhugs pa'i gnas //
mu le mthing mtsho'i nang du gshegs //
yongs 'du shing gi rtsa bar gshegs //
byang shar chos dbyings gnas su gshegs //
oM de wi badzra muH
gats+tsha gats+tsha /
ces brjod phyogs kyi gtsang sa 'am //
yas lam phyogs su phul rgyu skur //
spar kha'i gto la 'di bca' na //
spar kha rang rang gnas phyogs phul //
nad pa'i don du 'di bca' na //
lo bdud thog tu phul bar bya //
gnod pa byung nas 'di bca' na //
dgra sogs gar gnod phyogs su phul //
rang gi bde rim bca' ba 'am //
phyogs sogs rtsi bar mi shes na //
byang shar lha mo'i gnas phyogs phul //
kag sogs zhib rtsis mi shes na //
li ni me dang khon ni sa //
dwa ni lcags la khen ni gnam /
kham ni chu la zin ni shing //
zon la rlung gi kag zlog bca'//
ging thog gzhi na 'dug mkhan dang //
dgra dang kha mchu mang ba na //
dgra yi keg zlog bca' bar bya //
ging thog phyogs su 'gro mkhan nam //
gzhan yang thag ring 'gro dgos na //
phyogs kyi keg zlog bca' bar bya //
'di ni cung zhig spros bcas yin //
spros bcas bca' 'don long med cing //
me mched gru kha rab so dang //
glo bur jag rkun la sogs la //
dmigs pas sgom zhing sngags bzlas chog
/gter gzhung de yi lugs su gsungs //
spro na dmar gtor gcig bca' gsungs //
de las 'don cha gzhung na med //
de phyir 'don cha dang bcas pa'i //
phyag len gsal zhing khyer bde bar //
gter blon rA ga a s+yas sbyar //
dge slong bir+yas yi ger bkod //
nyes 'gal lha mo'i tshogs la bshags //
dge bas 'di nyid cher 'phel nas //
ma 'ongs rkang gnyis 'gro rnams la //
phan thog rgya chen 'byung bar shog
/sarba mang+ga laM///
/
