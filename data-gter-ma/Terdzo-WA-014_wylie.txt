tshe sgrub yang snying kun 'dus kyi brgyud 'debs ni /
chos sku snang mtha' longs sku 'chi med lha //
sprul sku pad 'byung mkhar chen bza' mtsho rgyal //
lo chen bai ro zab gter chos kyi bdag
/rtsa brgyud bla ma rnams la gsol ba 'debs //
dus min 'chi ba'i 'gal rkyen kun zhi zhing //
rdo rje tshe dang g.yung drung lta bu'i lus //
mi 'gyur rtag brtan chen por byin brlabs te //
'chi med mgon po'i go 'phang myur thob shog
/'gyur med rdo rjes so ///
/
!
'chi med yang snying kun 'dus kyi las bum sgrub thabs ni /
hrIHpad+mAn+ta kr-ita hU~M phaT kyis bsang /
swa b+hA was sbyang /
las bum nang du pad nyi'i steng /
khro rgyal dbang chen he ru ka
/rngam brjid 'bar ba khro bo'i chas //
phyag gnyis be con zhags pa 'dzin //
spyi gtsug rta skad phyogs bcur sgrog
/'jigs byed 'jigs mdzad khro bo'i rgyal //
che btsan 'bar ba'i sku ru gyur //
gnas gsum 'bru gsum gnas pa las //
'od 'phros ye shes spyan drangs gyur //
oM badzra sa mA dzaH
dzaHhU~M baM hoH
oM badzra ar+g+haM sogs nas /
shab+da'i bar gyis mchod /
bstod par 'os pa thams cad la //
zhes sogs kyis bstod /
bdag gi thugs ka nas sngags kyi phreng ba thon /
gzungs thag la 'khril te bum pa'i nang gi lha'i thugs kar zhugs /
sku'i cha thams cad nas bdud rtsi'i rgyun babs pas bum pa gang bar gyur /
oM hrIHpad+mAn+ta kr-ita h+ya gr-I wa hU~M phaT/
ces bzla /
mthar oM AHhU~M gis mchod yon phul bas /
lha nyid chags pa chen pos 'od du zhu nas byang chub kyi sems su ro gcig tu gyur par bsam mo //
zhes pa'ang rat+na bi dza yas so //

//
