@#//
zab chos dkon mchog spyi 'dus kyi tshe chog dang 'brel bar brtan bzhugs 'bul ba'i cho ga bzhugs so //
oM swasti /
rgyal kun gsung gi rdo rje'i ngo bo nyid //
'chi med dngos grub mchog stsol lhag pa'i lha //
pad+ma 'od 'bar tshe dbang mgon de yis //
'chi bdag g.yul las rgyal ba'i dge legs mdzod //
de yang yang zab dkon mchog spyi 'dus kyi tshe chog dang 'brel bar brtan bzhugs 'bul ba'i cho ga ni /
zla ba yar gyi ngo'i tshes bzang po la gnas khang gi steng 'og rnams mdzes par brgyan /
phun sum tshogs pa'i khri dang /
rten gyi dkyil 'khor tshe rdzas mchod gtor rnams bshams pa'i mdun du /
many+dzi'i stegs la rin po che'i snod du mkha' 'gro'i dpal gtor 'khor bzhi mtheb kyu ril bu can gyi mdun ngos su sku glud changs bu rnams kyis bskor ba dang /
gzhan yang gser skyems /
phyogs mtshams su las bzhi'i gtor ma sogs nyer mkho'i yo byad thams cad tshogs par byas la /
sngon 'gro nas gzung bdag mdun bum bzlas tshogs mchod dang bcas pa las gzhung bzhin grub nas /
gang la gsol ba 'debs pa'i slob dpon mngon par bshams pa'i khri la rol mor bcas pas spyan drangs la bzhugs su gsol te /
las bum gyis khrus gsol zhing /
oM AHhU~M/
snang stong dag pa lha yi gzhal yas su //
pha rol phyin drug ye shes lnga ldan dang //
sa bcu lam lnga sku gsum bcud ldan 'dis //
rdo rje slob dpon sku la khrus gsol bas //
sgrib gsum bag chags nyes byas kun byang zhing //
sku bzhi ye shes lnga yi mtshan dper gsal //
snang stong 'ja' lus rdo rje dri med sku
/srid zhi'i dpal du mi 'gyur brtan par mdzod //
oM sarba ta thA ga ta a b+hi She ka ta sa ma ya shrI ye hU~M/
oM hU~M trAM hrIHAHkA ya bi sho d+ha na ye swA hA/
de nas bsun ma rnams la 'gal rkyen zlog pa'i slad du mchod gtor sku glud dang bcas pa bsang sbyang /
stong pa'i ngang las b+h+rU~M kha dog lnga ldan las 'od 'phros /
'phags pa mchod /
sems can gyi don byas /
tshur 'dus yongs su gyur pa las rin po che'i snod yangs shing rgya che ba bcud zag pa med pa'i bdud rtsi'i rgya mtshor gyur pa'i steng du oM dkar po /
AHdmar po /
hU~M mthing kha rnams sangs rgyas thams cad kyi sku gsung thugs kyi ngo bor 'od du zhu /
oM AHhU~M/
lan gsum /
'dod yon lnga ldan gyi mchod sprin zad mi shes pas nam mkha' gang bar gyur /
ces brlabs te spyir bsngo ba ni /
hrIH
lha btsun rin po che nam mkha' 'jigs med kyi dag snang ma /   chos dbyings lhun grub 'od zer phyogs mtshams 'khrigs //
rang gsal pad sdong 'od kyi pho brang dbus //
tshe lha yab yum snang stong 'od zer klong //
nyi shu rtsa bzhi'i dpa' bo mkha' 'gros bskor //
bka' nyan dregs pa las byed chos srung rnams //
'dir gshegs mchod gtor sku glud tshogs mchod dang //
nam mkha' gang ba'i phyi nang gsang mchod sprin //
dgyes par bzhes la phrin las rnam bzhi sgrubs //
oM badzra ar+g+haM pA d+yaM puSh+pe d+hU pe A lo ke g+han+d+he nai bid+yA shab+da pra tIts+tsha swA hA/
zhes mchod /
de nas las bzhi'i gtor ma rnams rim par 'bul zhing /
oM AHhU~M/
lha btsun rin po che'i gsung /   shar nas rdo rje mkha' 'gro dkar mo 'bum //
zhe sdang las la rngams pa'i lha srin tshogs //
zhi ba'i mchod gtor bzhes la bar chad sol //
me long ye shes ngang du dar thag sdus //
lho nas rin chen mkha' 'gro ser mo 'bum //
nga rgyal las la rngams pa'i lha srin tshogs //
rgyas pa'i mchod gtor bzhes la bar chad sol //
mnyam nyid ye shes ngang du dar thag sdus //
nub nas pad+ma mkha' 'gro dmar mo 'bum //
'dod chags las la rngams pa'i lha srin tshogs //
dbang gi mchod gtor bzhes la bar chad sol //
sor rtog ye shes ngang du dar thag sdus //
byang nas las kyi mkha' 'gro ljang nag 'bum //
phrag dog las la rngams pa'i lha srin tshogs //
drag po'i mchod gtor bzhes la bar chad sol //
bya grub ye shes ngang du dar thag sdus //
mtshams bzhi'i dpa' bo DA ki chos skyong yang //
rang rang bran g.yog lha srin sde brgyad bcas //
las bzhi'i mchod gtor bzhes la bar chad sol //
rang rang dar thag chos kyi dbyings su sdus //
snang srid thams cad sangs rgyas mkha' 'gro'i zhing //
sku gsum 'bras bu ye nas lhun grub ngang //
chos kyi dbyings na bzang ngan 'pho 'gyur bral //
mnyam nyid ngang du rnam rtog 'tshe ba zlogs //
zhes brjod /
gser skyems 'bul zhing /
chos kyi dbyings dang nam mkha'i khyon gang ba'i //
las bzhir dbang sgyur dpa' bo mkha' 'gro dang //
sde brgyad dregs pa'i bsun ma zlog tu gsol //
sngon las 'phral rkyen ltas ngan bar chad dang //
chag che nyam nga rbod gtong byad stems rnams //
bla ma yi dam mkha' 'gro'i bden pas zlogs //
tshe rku srog 'phrog stobs dpal dbang thang dang //
bkrag mdangs gzi brjid 'gal ba'i bsun ma zlogs //
bla tshe srog tshe dbugs tshe yar dang gud //
nyams chad dus min 'chi ba'i ltas mi bzad //
chos skyong srung ma'i dpung gis zlog par gyis //
dpa' bo DA ki'i nus pas mtshams chod cig
/bla ma yi dam thugs rjes deng skyobs la //
stan 'dir 'chi med rdo rje'i dngos grub stsol //
slar yang sku glud /
oM a kA ro mu khaM sarba d+harmA NaM A d+ya nut+pan+na twAta oM AHhU~M phaT swA hA/
zhes brlabs la /
e waM mnyam sbyor thabs shes dbyings chen por //
e yaM ra suM keM raM b+h+rU~M 'od dang //
oM hU~M trAM hrI AHdang A li dang //
kA li thabs shes mnyam sbyor rten 'brel bcud //
ting 'dzin 'od skur 'dus pa'i dgyes mchod sprin //
zab gsang rdo rje dbyings kyi rol rgyan du //
rnam rol ye shes snang ba rgyan gyi glud //
'pho ba chen po rtag brtan 'gyur med ngang //
'od gsal rdo rje'i snying po'i zhing du 'bul //
bzhes nas dngos 'dzin mtshan ma'i rnam rtog sol //
skye 'chi'i 'dzin mdangs 'ja' skur yal gyur cig
/ces dang /
sku gsum phyogs dus rgyal ba rab 'byams kyi //
dbyings mchog 'od gsal dwangs ma rdo rje'i yum //
rigs 'dus 'bum phrag ye shes DA ki ma //
lhan skyes srid zhir ro gcig rdo rje'i dbyings //
'bar ba'i 'od skur brjid pa'i gtor ma dang //
srid zhi'i bde chen phun tshogs mchod pa'i sprin //
lhun 'byams shar grol dag pa'i klong nas bzhes //
mtshan 'dzin bar chad thams cad chos skur zlogs //
mi shigs gsang mchog rdo rje'i mkha' dbyings su //
'khor 'das rnam rol sgyu ma'i rol rtsed bsdu //
kun tu bzang mo'i dbyings kyi 'od gsal ngang //
snying gur dbus su 'chi med bdud rtsir aH
zhes gtor ma sku glud rnams rol mo'i sgra dang bcas nub phyogs su phul la /
slob dpon gdan khri dang bcas pa bsang sbyang /
stong pa'i ngang las seng khri rdo rjes mtshan pa'i steng du zla ba'i gdan la hrIHlas pad+ma 'od 'bar tshe dpag med sku mdog dkar la dmar ba'i mdangs dang ldan pa /
zhal gcig phyag gnyis pa /
g.yas gser gyi rdo rje rtse lnga pa thugs kar 'dzin cing /
g.yon mnyam gzhag gi steng na ka pA la bdud rtsis gang ba'i nang du tshe bum bcud kyis gang ba /
mchan khung g.yon du kha T+wAM ga 'chang zhing /
dbu zhwa 'dab ldan rgod sgro dar sna me long nyi zlas brgyan pa gsol zhing /
sku la gsang phod snam sbyar zab ber rnams brtsegs mar gsol nas mtshan dpe yongs rdzogs rdo rje'i skyil mo krung gis bzhugs pa 'o //
zhes gsal btab /
slob dpon gyi thugs ka nas 'od zer 'phros pas 'khor 'das kyi tshe bcud thams cad dwangs ma'i 'od zer nyi ma 'char kha lta bur bkug nas thugs kar thim par bsam la /
tshe mda' g.yab cing /
hrI:
phyi ni bum pa nang ni bdud rtsis gang :
gsang ba'i don ni pad+ma tshe dpag med :
gnas lngar phyag mtshan lnga dang yig 'bru lnga :
'od zer dpag yas nam mkha' gang bar 'phros :
hrI:
shar phyogs dri za'i lag nas lcags kyus khug :
lho phyogs gshin rje'i lag nas zhags pas khug :
nub phyogs klu dbang lag nas lcags sgrog khug :
byang phyogs gnod sbyin lag nas dril bus khug :
steng phyogs tshangs pa brgya byin lag nas khug :
'og phyogs dga' bo 'jog po'i lag nas khug :
tshe srog chad pa mthud la yar pa khug :
gas pa sbyor la nyams pa thams cad gsos :
'od zer dkar la 'tsher zhing snum la 'dril :
spyi bo'i gtsug nas lus la sib sib thim :
'od 'bar 'chi med tshe yi dbang thob shog :
oM AHhU~M badzra gu ru pad+ma sid+d+hi A yu She hU~M nr-i dza :
zhes rol mo dang bcas pas tshe 'gugs /
de nyid mi nyams shing brtan par bya ba'i phyir bum pa phyag tu phul la /
hrI:
bum pa'i ngo bo pad+ma 'od 'bar bzhugs :
'od zer dpag yas nam mkha' gang bar 'phros :
sa chu me rlung bcud rnams rang mdog gsal :
sha khrag drod dbugs nyams pa sor chud nas //
slar yang zla ba yar ngo ji bzhin du :
stobs rtsal yon tan tshe yi dbang thob shog :
oM AHhU~M badzra gu ru pad+ma sid+d+hi A yu She hU~M nr-i dza :
a b+hi Shiny+tsa hU~M/
zhes dang /
hrI:
bum pa'i bdud rtsi pad+ma 'od 'bar zhu :
'od zer dpag yas nam mkha' gang bar 'phros :
rgyal ba rab 'byams rigs gsum mgon po dang :
'jig rten longs spyod mnga' thang bsod nams can :
zag bcas zag med mthu stobs nus pa kun :
rig 'dzin slob dpon khyed la gus 'bul lo //
oM AHhU~M badzra gu ru pad+ma sid+d+hi A yu She hU~M nr-i dza :
a b+hi Shiny+tsa hU~M/
tshe 'brang phul la /
hrIH
mdangs ldan lhun grub 'od zer thig le'i dbus //
rnam kun rgyal ba sras bcas rig 'dzin tshogs //
dkon mchog spyi 'dus pad+ma 'od 'bar rtsal //
sgyu 'phrul tshe lha'i dkyil 'khor rab 'byams dbang //
deng 'dir bskur ro rdo rje gsum 'grub shog
/oM AHhU~M badzra gu ru pad+ma sid+d+hi A yu She hU~M nr-i dza :
kA ya sid+d+hi oM/
wA ka sid+d+hi AH
tsit+ta sid+d+hi hU~M/
sarba sid+d+hi hrIH
tshe ril phul la /
hrI:
sngon byon dus gsum sangs rgyas thams cad kyis :
sgrub rdzas ril bu 'di la brten nas mdzad :
gu ru'i byin rlabs ril bu 'du 'bral med :
rdo rje slob dpon khyod la gus phul bas //
dam rdzas ma spangs bcud len snying por spyod :
za thang longs spyod tshe yi dbang thob shog :
oM AHhU~M badzra gu ru pad+ma sid+d+hi A yu She hU~M nr-i dza :
a b+hi Shiny+tsa hU~M/
tshe chang phul la /
hrI:
sngon byon drang srong rig 'dzin thams cad kyis :
tshe sgrub bdud rtsi 'di la brten nas mdzad :
rgyal ba'i byin rlabs bdud rtsi 'du 'bral med :
rdo rje slob dpon khyed la gus phul bas //
phyi nang byang sems khams rnams 'phel zhing rgyas :
bde drod rang 'bar tshe yi dbang thob shog :
oM AHhU~M badzra gu ru pad+ma sid+d+hi A yu She hU~M nr-i dza :
a b+hi Shiny+tsa hU~M/
tshe mda' phul la /
hrI:
dang po chos kyi dbyings kyi rgya :
gnyis pa thabs dang shes rab rgya :
gsum pa sku gsung thugs kyi rgya :
bzhi pa ye shes bzhi yi rgya :
lnga pa rigs lnga'i sangs rgyas rgya :
drug pa bcom ldan thub drug rgya :
bdun pa sangs rgyas rabs bdun rgya :
phyag rgya bdun gyis rgyas btab bo :
oM AHhU~M badzra gu ru pad+ma sid+d+hi A yu She hU~M nr-i dza :
badzra rak+Sha tiSh+Tha /
zhes rgyas btab cing me tog 'thor /
de ltar tshe yi rdzas rnams phul pas sku tshe mi shigs pa'i rdo rje /
mi 'gyur ba'i g.yung drung /
mi nub pa'i rgyal mtshan du byas te 'chi ba med pa tshe'i dngos grub la dbang 'byor bar gyur cig /   'dir zhal bsro'i tshul du tshogs mchod 'bul /mchan /
de nas me long sogs rdzas brgyad phul la /
me long ye shes rgya mtsho chen po yis //
ye shes rgya mtsho mchog tu dag gyur te //
rnam dag chos la thogs med longs spyod pa'i //
bkra shis des kyang sgrib pa dag gyur cig

/gi waM dug gsum 'joms pa nad kyi sman //
sman mchog chos nyid rab tu rtogs gyur nas //
nyon mongs zug rngu med par gyur pa yi //
bkra shis des kyang sdug bsngal zhi gyur cig

/zho ni kun gyi snying por gyur pa ste //
snying po rnam dag ye shes rnam rtogs te //
yon tan kun gyi dpyid du gyur pa yi //
bkra shis des kyang dug gsum zhi gyur cig

/dUrbAs tshe ni 'phel bar byed pa ste //
rdo rje sems dpa'i tshe ni rab bsgrubs nas //
nyon mongs skye shi rgyun chad gyur pa yi //
bkra shis des ni tshe yang 'phel gyur cig

/bilba rgyu rkyen 'bras bur bcas pa'i chos //
'jig rten 'jig rten 'das pa'i spyod pa kun //
byang chub snying po mchog tu gyur pa yi //
bkra shis des kyang don kun 'grub gyur cig

/dung ni chos kyi sgra rnams sgrog pa'i tshul //
ye shes rgya mtsho nyid du dag gyur te //
chos rnams ma nor yongs su ston pa yi //
bkra shis des kyang tshig dbang thob gyur cig

/li khri dmar po dbang gi rang bzhin te //
chos rnams ma lus dbang du bsdus nas kyang //
chos kyi rgyal srid rab tu brtan gyur pa'i //
bkra shis des kyang chos srid brtan gyur cig

/yungs dkar rdo rje'i rigs te thams cad du //
bgegs rnams ma lus 'joms par byed pa yi //
mthu stobs yon tan phun sum tshogs gyur pa'i //
bkra shis des kyang bgegs rnams zhi gyur cig
!
/ma chags thogs med 'khor lo rin po che //
'khor lo rin chen bkra shis don gyi rtags //
'khor lo rin chen bkra shis gang lags pa //
bkra shis des kyang deng 'dir bde legs shog

/bsam 'phel don grub nor bu rin po che //
nor bu rin chen bkra shis don gyi rtags //
nor bu rin chen bkra shis gang lags pa //
bkra shis des kyang deng 'dir bde legs shog

/thams cad kun skyed btsun mo rin po che //
btsun mo rin chen bkra shis don gyi lha //
btsun mo rin chen bkra shis gang lags pa //
bkra shis des kyang deng 'dir bde legs shog

/kun la dbang sgyur blon po rin po che //
blon po rin chen bkra shis don gyi lha //
blon po rin chen bkra shis gang lags pa //
bkra shis des kyang deng 'dir bde legs shog

/theg chen stobs ldan glang po rin po che //
glang po rin chen bkra shis don gyi lha //
glang po rin chen bkra shis gang lags pa //
bkra shis des kyang deng 'dir bde legs shog

/cang shes shugs ldan rta mchog rin po che //
rta mchog rin chen bkra shis don gyi lha //
rta mchog rin chen bkra shis gang lags pa //
bkra shis des kyang deng 'dir bde legs shog

/log rtog dpung 'joms dmag dpon rin po che //
dmag dpon rin chen bkra shis don gyi lha //
dmag dpon rin chen bkra shis gang lags pa //
bkra shis des kyang deng 'dir bde legs shog
/ces rin chen bdun dang /
rin chen gyi gdugs mdzes pa sogs rtags brgyad de rim pa bzhin du phyag tu dbul /
slar yang lhag bsam rtse gcig pas brtan bzhugs kyi gsol ba nan tan du gdab /
phun sum tshogs pa sogs bkra shis pa'i tshigs bcad rgya cher brjod cing rol mo'i sgra dang me tog sil ma 'thor ba dang bcas pas bde legs su bya'o //
de nas lhag ma dang chad tho brtan skyong sogs rjes kyi bya ba rnams las byang bzhin du bya'o //
zhes pa yang zab dkon mchog spyi 'dus kyi tshe chog dang 'brel bar brtan bzhugs 'bul tshul gyi cho ga snying por bsdus pa 'di ni dpal ri theg chen gling gi 'dus pa'i sdes gsung gis bskul ngor smyos btsun rnam par rgyal bas   smin gling rgyal sras rin chen rnam rgyal /bris pa'o ///
/
!
bkra shis rdzas brgyad kyi gzugs bsang sbyang /
stong pa'i ngang las maM las byung ba'i bkra shis kyi rdzas brgyad dang /
rin chen sna bdun /
(rtags mchog brgyad rnams /)
dpal ldan bla ma dam pa'i sku tshe dang /
phrin las dang /
dpal 'byor thams cad rgyas par byed pa'i nus pa dang ldan par gyur par bsam la /
oM mang+ga la aSh+Ta dra bya /
sap+ta rat+na /
(aSh+Ta mang+ga la )AHhU~M/
zhes pas byin gyis brlabs nas /
gzugs re re bzhin du thogs nas 'bul ba'i tshul dang bcas te /   'jam dbyangs mkhyen brtse dbang po'i gsung las so //
sngon yang dag par rdzogs pa'i sangs rgyas shAkya thub pa la /
gzugs kyi lha mo 'od 'chang mas me long phul bas /
bkra shis pa'i rdzas su byin gyis brlabs pa de bzhin du /
deng 'dir yang rdo rje slob dpon mchog gi sku tshe bskal pa rgya mtshor brtan pa'i ched du me long gi rdzas la brten nas shin tu bkra shis par gyur cig
/me long ye shes\u0f8e
de bzhin du /
glang po che sa srung gis sman gi waM phul bas\u0f8e
gi waM dug gsum\u0f8e
zhing pa'i bu mo legs skyes mas zho phul bas\u0f8e
zho ni kun gyi\u0f8e
bram ze kuN+Da lIs rtswa dUrbA phul bas\u0f8e
dUrbAs tshe ni\u0f8e
shing gi lha mo 'od 'chang mas shing tog bilba phul bas\u0f8e
bilba rgyu rkyen\u0f8e
lha'i dbang po brgya byin gyis dung dkar po g.yas su 'khyil ba phul bas\u0f8e
dung ni chos kyi\u0f8e
sa'i lha mo brtan mas li khri phul bas\u0f8e
li khri dmar po\u0f8e
gsang ba'i bdag po phyag na rdo rjes yungs dkar phul bas\u0f8e
yungs dkar rdo rje'i\u0f8e
ces rdzas brgyad dang sna bdun sogs 'bul lo //
mang+ga laM///
/
