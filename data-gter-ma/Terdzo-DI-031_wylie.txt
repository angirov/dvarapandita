zab pa skor bdun las :
gter srung dregs pa sde lnga'i gtor chog bzhugs so :[ \u0f88\u0f88\u0f88 ]na mo shrI he ru ka ye :
zab gter gnyer du gtad pa yi :
dregs pa sde lnga'i mchod thabs ni :
zhi ba byed na dkar gtor lnga :
drag po byed na dmar gtor lnga :
mthun rdzas dkor cha rnams kyis bran :
bdag nyid lhar gsal mchod gtor brlabs :
thugs ka'i 'od kyis dregs pa bkug :
oM shu la tri dza :
klu btsan gyi sngags bzlas shing gtor ma 'bul :
oM de wa a dza :
shar lha yi sngags bzlas shing gtor ma 'bul :
oM d+ha sha g+h+r-i ba du dza :
lho bdud kyi sngags bzlas shing gtor ma 'bul :
oM nA ga rA dza nAM dza :
nub klu yi sngags bzlas shing gtor ma 'bul :
oM d+h+wa ti ku ma ra bai dza :
byang gnyan gyi sngags bzlas shing gtor ma 'bul :
pad+ma bdag nyid nam rdzong du :
yod tshe 'di lngas srog snying phul :
gser skyems sbyin nas dam bsgrags ste :
shel rnga brdung ste 'di skad bstod :
hU~M:
shu ba srog zan btsan gyi rje :
yams shud dmar po mthu stobs can :
bswe yi skyes bu rab 'jigs pa :
sku mdog dmar rngam khros pa la :
phyag na mdung dmar zhags pa 'dzin :
bsre khrab gsol zhing rta dmar 'chib :
dar dmar rdo rje'i cod pan can :
klu btsan 'bum gyi 'khor gyis bskor :
'dir gshegs dam rdzas gtor ma bzhes :
pad+ma 'byung gnas bka' bzhin du :
sgrub pa po yi chos srid srungs :
chos skyong rgyal po'i bsam pa sgrubs :
bcol pa'i phrin las 'grub par mdzod :
hU~M:
lha yi dge bsnyen drag rtsal can :
rdo rje dpal ldan shel gyi mdog :
rgyal mtshan dkar po po ti 'dzin :
shel khrab gsol zhing rta dkar 'chib :
dar dkar rdo rje'i cod pan can :
lha dmag 'bum gyi 'khor gyis bskor :
'dir gshegs dam rdzas gtor ma bzhes :
sgrub po'i 'gal rkyen zhi bar mdzod :
bcol pa'i phrin las 'grub par mdzod :
hU~M:
bdud kyi rgyal po srog gi bdag :
skos rje brang dkar dmag gi dpon :
nag po bdud kyi mdung zhags bsnams :
lcags khrab gsol zhing bdud rta 'chib :
dar nag rdo rje'i cod pan can :
bdud dmag 'bum gyi 'khor gyis bskor :
'dir gshegs dam rdzas gtor ma bzhes :
sgrub pa po la sdang byed sgrol :
bcol pa'i phrin las 'grub par mdzod :
hU~M:
klu bdud nag po sog ma med :
klu yi rgyal po dmar ser mdog :
phyag na mdung dar sbrul zhags bsnams :
g.yu khrab gsol zhing klu rta 'chib :
dar dmar rdo rje'i cod pan can :
klu dang sa bdag 'bum gyis bskor :
'dir gshegs dam rdzas gtor ma bzhes :
sgrub pa po yi snyan pa sgrogs :
bcol pa'i phrin las 'grub par mdzod :
hU~M:
rdo rje gnod sbyin nor bdag ni :
sku mdog ngang ser 'od du 'bar :
phyag na rgyal mtshan ne'u le 'dzin :
bswe khrab gsol zhing gnyan rta 'chib :
dar ser rdo rje'i cod pan can :
gnyan chen 'bum gyi 'khor gyis bskor :
'dir gshegs dam rdzas gtor ma bzhes :
sgrub pa po yi tshe g.yang spel :
nor dang longs spyod dngos grub stsol :
bcol pa'i phrin las 'grub par mdzod :
gtor ma gtsang sar 'bul zhing phrin las bcol :
rang rang gi gnas su gtang bar bya'o :
sa ma ya :rgya :[ \u0f88\u0f88\u0f88 ]kho bo mchog gyur bde chen gling pas rang lo nyer brgyad sgra rgyal 'brug gi lo la karma'i dam can brag nas phur sgrom gdan drangs pa'i zab pa skor bdun las /
phyi'i gter srung mchod thabs 'di btsan rgod chen po'i ri rtse mdo khams kun gyi mgul lha thams cad mthong sar phab pa'i yi ge pa ni zur mang rtogs ldan dkon mchog rgyal mtshan gyis bgyis shing /
de'i nyin shel gyi kha dog dang 'dra ba'i char dang /
'ja' yi ka ba bzhi btsugs pa sogs ltas dge bar byung zhing /
rang nyams la bod khams kyi bstan 'gror phan nam snyam pa dang /
lhag par nub klu bdud dge bsnyen na bun rdzong gi rang gzugs bstan nas bsu bar byung /
byang gnyan d+h+wa hi'i rang gzugs bstan te shar phyogs su phrin las sgrub par song ba dang /
gzhan yang yul lha rnams kyi ltas ngo mtshar ba bstan byung ba bcas /
o rgyan chen po'i thugs rje tshad med pas bod khams la rnam pa kun tu dge bar gyur cig //
/
