@#//
gter gsar thugs sgrub bar chad kun sel gyi cha lag khro rgyal sme brtsegs kyi sgo nas nyams grib me yis sreg thabs sbyin sreg bltas chog tu bkod pa bzhugs so //
gtum chen 'chol ba'i khro rgyal che //
sme brtsegs pa la gus btud nas //
mi gtsang nyams grib bsreg bya'i phyir //
gter gzhung dgongs pa ji bzhin bshad //
de la sbyor ba yo byad bsham pa /
dngos gzhi cho ga lag len byed pa /
rjes kyi cho ga dang gsum las /
dang po ni /
sa slong dang bcas zhi ba'i me thab spyi bzhin bri zhing /
ba lu sogs zhi ba'i shing dang lci ba srog chags med pa'i bud shing zlum por brtseg
/g.yas phyogs su gzhi dkar po'i steng /
yam shing /
til /
zas mchog
/'bras /
dUrbA/
so ba /
nas /
sran ma dkar po /
ku sha
/gro bcas bsreg rdzas bcu /
shel dang dung sogs snod dkar po'i nang du bsham /
g.yon phyogs su gzhi dkar po'i steng dngul snod du nyer mchod phreng tshar /
gos zung go yu dang tsha la dkar po bsres pa'i so rtsi /
me lha'i gtor ma bcas dang /
rang mdun du /
yungs dkar /
bsang chu /
mar khu /
dgang gzar blug kha sbyar /
DA dril 'thor nas sogs 'du bya /
bde ba'i stan dkar po la chas gos dkar po shel dang mu tig sogs kyi rgyan dang bcas zhal shar du phyogs pas 'khod /
lus gnad skyil krung dang /
lag gnyis rdor dril dang ma bral bar /
ngag smra bcad /
yid ting 'dzin dang ma bral bar bya /
gnyis pa dngos gzhi la gnyis te /
'jig rten pa dang /
'jig rten las 'das pa'i cho ga'o //
thog mar skyabs sems tshogs gsag sngon du 'gro bas bdag bskyed bzlas pa bcas byas la mig gyen du bltas nas /
sbyin sreg gi mchod pa byin brlab /
oM badzra a mr-ita sogs /
stong pa'i ngang las mchod sbyin rdzas :
ngo bo ye shes bdud rtsi la :
rnam pa rang rang dwangs ma'i bcud :
las kun sgrub pa'i nus ldan gyur :
oM swA hA:
oM AHswA hA:
oM shrIM swA hA:
oM dzriM swA hA:
oM ku ru ku ru swA hA:
oM AHhU~M:
dz+wa la raM zhes me sbar :
hU~M hU~M hU~M zhes rlung g.yab kyis g.yab :
ku sha bkram pa'i lugs bya na swA hA brgyad kyis bkram /
mchan /
hU~M zhes brjod pas bde bar gshegs :
sras dang bcas pa'i byin rlabs kun :
hU~M gi rnam pas nam mkha' gang :
gcig tu 'dus nas hU~M du gyur :
de nyid sa gzhir babs pa las :
sme ba brtsegs pa'i sku ru gyur :
thugs ka'i hU~M las me 'bar bas :
khams gsum 'jig rten bsregs shing sbyangs :
khro bo 'od zhu oM AHhU~M:
oM las khor yug shel gyi gzhi :
yangs shing rgya che bkod legs par :
AHlas dpag tshad khyab pa'i thab :
dkar gsal tshad dang mtshan nyid rdzogs :
hU~M las khro bo'i rang bzhin gyi :
'bar ba me yi dkyil 'khor dbus :
me yi dwangs bcud 'dus pa'i dngos :
raM las me lha sku mdog dkar :
phyag gnyis skyabs sbyin bgrang phreng 'dzin :
rin chen rgyan ldan ra skyes 'chib :
'bar ba'i klong na drang srong tshogs :
'bum phrag mang pos bskor ba yi :
gnas gsum 'bru gsum 'od zer gyis :
me lha 'khor bcas spyan drangs bsam :
hU~M:
dad pa dang ni dam tshig gis :
tshur gshegs 'byung po'i rgyal po che :
ag+ne rA dza 'khor dang bcas :
mchod sbyin bzhes phyir gshegs su gsol :
oM ag+ne rA dza sa pa ri wA ra e h+ye hi :
pheM pheM:
yungs dkar brab cing rdo rje gsor :
hU~M bzhis phyir 'brangs bgegs bskrad de :
oM badzra ar+g+haM pra tIts+tsha swA hA:
dam tshig pa dang ye shes pa //
dbyer med gcig tu 'dres par gyur //
dzaHhU~M baM hoH
tiSh+Tha lhan :
oM ag+ne rA dza sa pa ri wA ra ar+g+haM pra tIts+tsha swA hA:
sogs kyis mchod /
lag gnyis kyis dgang blug 'dzin bzhin /
dgang blug oM AHhU~M gis mtshan :
rdo rje'i ljags steng raM dmar pos :
bsreg blug bdud rtsi drangs shing gsol :
mnyes tshims phrin las mdzad par bsam :
mar khu lan gsum sogs phul /
hU~M:
rnam dag ye shes zhal hom du :
rang bzhin dag pa'i bdud rtsi'i tshogs :
'bul lo dgyes par bzhes nas kyang :
nyams grib sbyang ba'i phrin las mdzod :
oM ag+ne rA dza ting nge 'dzin la dam grib phog pa dang phog pa'i rgyu thams cad shAn+tiM ku ru swA hA:
byon skyems so :
de nas bsreg rdzas rnams rim bzhin 'bul zhing 'bul tshul phyag len spyi bzhin bya'o //
oM ag+ne rA dza bo d+hi br-ik+ShA ya swA hA:   bcu'am bdun sogs skabs dang sbyar /
mchan /
gzi brjid phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
yam shing ngo :
oM ag+ne rA dza ag+na ye shrIM swA hA:
'byor pa phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
mar khu'o :
oM dang rdzas sngags bar ag+ne rA dza sbyar ba 'og ma kun la 'gre'o //
oM sarba pA paM da ha na badzrA ya swA hA:
sgrib pa med pa phun sum tshogs pa la\u0f8e
til lo :
oM sarba saM pa de swA hA:
bde ba phun sum tshogs pa la\u0f8e
zas mchog go :
oM badzra puSh+Ta ya swA hA:
bkra shis pa phun sum tshogs pa la\u0f8e
'bras so :
oM badzra a yu She swA hA:
tshe phun sum tshogs pa la\u0f8e
dUrbA'o :
oM badzra bi dzA ya swA hA:
phyogs las rnam par rgyal ba phun sum tshogs pa la\u0f8e
so ba'o :
oM ma hA be gA ya swA hA:
shugs phun sum tshogs pa la\u0f8e
nas so :
oM ma hA ba lA ya swA hA:
stobs phun sum tshogs pa la\u0f8e
sran ma dkar po'o :
oM a pra ti ha ta badzrA ya swA hA:
srung ba phun sum tshogs pa la\u0f8e
ku sha'o :
oM badzra g+hasma ri ye swA hA:
nad med pa phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
gro'o :
brgya rtsa la sogs phul ba'i mthar :
yungs dkar 'thor zhing 'dod don gsol :
ho :
drang srong chen po 'khor dang bcas pas bdag cag la   gnas 'dir zhes sgyur /mchan /
grib dang mi gtsang ba dang dam tshig nyams chag gi rkyen la brten nas gnas skabs dang mthar thug gi legs pa'i lam phun sum tshogs pa la bar du gcod pa thams cad nye bar zhi ba dang :
me nyid ye shes chen po'i mer byin gyis brlab par mdzad du gsol :
mar khu blug gzar bkang ste   lan bdun /phul :
de dag ni 'jig rten pa'i me lhar bsreg blug 'bul ba'i cho ga'o //
gnyis pa 'jig rten las 'das pa'i cho ga ni /
me lha 'bar ba'i rnam pa'i klong :
khro rgyal sme ba brtsegs pa ni :
mthing nag zhal gcig phyag gnyis pa :
drag tu khros pa'i gzi byin 'bar :
zhal gdangs ljags 'dril mche ba gtsigs :
spyan gsum 'jigs pa'i lta stangs can :
dbu skra gyen brdzes rdo rje'i tog :
rdo rje'i thod rim gnyis brtsegs bcings :
rin chen sbrul dang dur khrod chas :
rdo rje'i phreng ba'i do shal 'phyang :
ye shes me dpung cher 'khrugs klong :
zhabs gnyis brkyang bskum dor stabs 'gyings :
rtsa brgyud bla ma yi dam dang :
mkha' 'gro chos skyong rgya mtshos bskor :
gnas gsum rdo rje'i 'bru gsum mtshan :
de las 'phros pa'i 'od zer gyis :
rang 'dra'i ye shes spyan drangs bsam :
bdug spos 'thul zhing dbyangs snyan pos :
hU~M:
chos kyi dbyings nas skur bzhengs shig :
'gro don dus la da babs kyi :
'phags pa'i tshogs bcas gshegs su gsol :
bdag gi las 'di 'grub par mdzod :
oM u tsuSh+ma kro d+hA sa pa ri bA ra e h+ye hi :
byon skyems 'bul ba ni /
mar khu lan bdun 'bul zhing /
oM u tsuSh+ma kro d+ha sa pa ri wA ra ting nge 'dzin la dam grib phog pa dang phog pa'i rgyu thams cad shAn+tiM ku ru swA hA:
zhes dang /
bzhugs gsol ni /
hU~M:
bkra shis gnas mchog nyams dga' bar :
pad+ma nyi zla'i gdan steng du :
rig pa ye shes phyag rgya'i lha :
dgyes shing phrin las mdzad phyir bzhugs :
sa ma ya satwaM:
dzaHhU~M baM ho :
phyag 'tshal ba ni /
hU~M:
sgrib med rol pa'i sku gsung thugs :
sems can khams la rjes brtse bas :
gang 'dul 'gro ba'i don mdzad pa'i :
mgon po khyod la bdag phyag 'tshal :
na mo pu ru sha ya ho :
mchod pa ni /
hU~M:
mchod pa'i phyag rgya chen po ni :
sems kyi yid bzhin sprin tshogs las :
nyer spyod 'dod yon bsam mi khyab :
bde ba chen po'i rgyan du rol :
oM u tsuSh+ma kro d+ha sa pa ri bA ra ar+g+haM pra tIts+tsha swA hA:
zhes sogs /
shab+da'i bar gyis mchod /
dgang blug sbreng bzhin /
dgang blug oM AHhU~M gis mtshan :
rdo rje'i ljags steng hU~M dmar pos :
bsreg blug bdud rtsi drangs shing gsol :
de yis rab tu mnyes shing tshims :
zla ba lta bu'i 'od zer gyis :
snod bcud nyams grib kun sbyangs bsam :
oM u tsuSh+ma kro d+ha sa pa ri wA ra ting nge 'dzin la dam grib phog pa dang phog pa'i rgyu thams cad shAn+tiM ku ru swA hA:
bsres rdzas rnams rim bzhin 'bul zhing /
oM u tsuSh+ma kro d+ha sa pa ri wA ra bo d+hi br-ik+ShA ya swA hA:
gzi brjid phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
yam shing ngo :
de bzhin lha sngags 'di ltar spel bzhin gong gi me lha'i skabs ltar bsreg rdzas bcu po grangs ci nus 'bul la /
mthar gos zung 'bul ba ni /
sna tshogs dbang po'i gzhu ltar rab bkra zhing //
gang la reg na bde ba'i rgyur gyur pa //
gos bzang rin chen bdag blo sbyang phyir phul //
bzod pa dam pa'i gos kyis brgyan par shog
/oM badzra wasatra ya swA hAH
zhes 'bul /
oM badzra tam+bu la swA hA:
zhes pas so rtsi 'bul /
'dod don gsol ba ni /
ho :
bcom ldan thugs rje'i bdag nyid kyis :   rdzas re re mthar 'dod gsol re re sbyar /
mchan /
rang gis nyams dang rkyen gyis nyams :
dam grib phog pa'i nyams pa yis :
gnas skabs mthar thug legs tshogs la :
bar du gcod pa thams cad kun :
zhi ba'i phrin las mdzad du gsol :
hU~M:
chos nyid bden pa'i byin rlabs dang :
chos can rgyu 'bras bslu med dang :
dkon mchog rtsa gsum dkyil 'khor gyi :
ting 'dzin sngags dang phyag rgya yi :
nus mthu bsam gyis mi khyab dang :
khyad par bde gshegs thams cad kyi :
byin rlabs mthu stobs gcig bsdus pa :
'chol ba'i khro rgyal chen po ni :
bcom ldan sme ba brtsegs pa yi :
bden pa'i byin rlabs nus mthu yis :
nyams grib zas grib gos kyi grib :
gnas grib 'gos grib gdon gyi grib :
dme grib yugs grib la sogs pa :
grib dang mi gtsang rgyur bcas kun :
ye shes me yis gzhob tu bsregs :
chos nyid rlung gis rjes med gtor :
byang sems chu yis bag chags bkrus :
'byung ba lnga yi dbyings su thim :
lhag ma med par dag gyur cig :
oM u tsuSh+ma kro d+ha hU~M hU~M phaT:
oM b+hur kur ma hA pra Na ye b+hur tsi b+hur ki b+hi ma le u tsuSh+ma kro d+hA hU~M phaT:
sarba ma la tor ya tor ya swA hA:
e ho shud+d+he shud+d+he :
yaM ho\u0f8e
raM ho\u0f8e
baM ho\u0f8e
laM ho\u0f8e
e yaM raM baM laM shud+d+he a a swA hA:
zhes lan bdun sogs brjod /
me zer phyogs mtshams kun tu gtor :
bdag gzhan rten dang brten pa yi :
grib dang mi gtsang lhag med bsregs :
chos nyid dbyings su dag par bsam :
gsum pa rjes kyi cho ga la 'jig rten las 'das pa dang /
ma 'das pa gnyis so //
dang po ni /
oM u tsuSh+ma kro d+ha sa pa ri wA ra ar+g+haM\u0f8e
puSh+pe sogs kyis mchod cing /
bstod pa ni /
hU~M:
gtum chen dus mtha'i me ltar 'bar :
khro bo'i rgyal po 'chol ba che :
sangs rgyas kun gyi byin rlabs bdag :
nyams grib 'joms la phyag 'tshal bstod :
ces dang /
ma 'byor pa dang sogs kyis nongs pa bshags /
ye shes pa rnams rang bzhin gnas su gshegs //
dam tshig pa rang la thim par gyur //
ces brjod /
mar khu lan gsum phul la /   oM ag+na ye swA hAH
mchod yon sbreng la /   oM badzra ar+g+haM pra tIts+tsha swA hA:   mchan /
slar yang 'bar ba'i rnam pa las //
bzhengs nas drang srong sngar bzhin gyur //
yam shing nas gro'i bar bsreg rdzas rnams sngar me lha'i skabs bzhin ci nus 'bul /
de nas gtor ma dgang blug gis 'bul zhing phrin las bcol ba ni /
raM yaM khaM gis sbyang /
oM AHhU~M gis byin gyis brlab /
hU~M:
me lha'i rgyal po gzi brjid can :
rgyal ba kun gyi phrin las pa :
mthu dang rdzu 'phrul bsam mi khyab :
'jig rten mgon la phyag 'tshal bstod :
mchod sbyin gtor ma 'di bzhes la :
bdag cag dpon slob 'khor bcas kyi :
nyams grib mi gtsang zhi ba dang :
tshe dpal 'byor pa rgyas mdzad gsol :   ar+g+haM sogs kyis mchod /
gos zung so rtsi sngar ltar 'bul /
bstod pa /
hU~M:
shar lho'i phyogs la dbang bsgyur ba :
'dzin byed 'bar ba me yi lha :
zhi ba'i las kun 'grub mdzad par :
mchod cing bstod do phrin las mdzod :
ces bstod /
zhes brjod /
ma 'byor pa dang sogs kyis nongs pa bshags /
oM badzra ar+g+haM swA hA/   mchod yon sbreng /
mchan /
gshegs bsdu dge ba bsngo ba spyi bzhin dang /
shis brjod me tog 'thor bar bya'o //
de ltar gter chen mchog gyur gling pa'i zab gter las byung ba'i sme brtsegs kyi sgo nas nyams grib sel ba'i cho ga 'di bzhin /
gter gzhung sor bzhag la bltas chog tu bkod pa 'di ni /
rang gzhan mang po'i don du karma pa bcu bzhi pa theg pa mchog gi rdo rjes bris pa dge legs 'phel /
slar yang gter chen nyid kyis mchan 'debs par mdzad pa'o ///
/
