\u0f01\u0f83:
dam chos rdzogs pa chen po sde gsum las :
gsang skor bla ma rig 'dzin yongs rdzogs dbang chog bzhugs so :
sde gsum gsang skor man ngag sde /
\u0f88\u0f88\u0f88
na mo gu ru ye :
gsang skor bla ma'i dbang bskur la :
spyi dang bye brag khyad par gsum :
de las rig 'dzin yongs rdzogs kyi :
spyi dbang rgyas par bskur ba ni :
dben pa'i gnas su dkyil 'khor steng :
mtshan ma'i dbang rdzas tshogs pa dang :
phyi nang mchod gtor legs par bshams :
don gyi phrin las gzhung bsrangs la :
bzlas pas rgyud bskul nus ldan bsgrubs :
de nas snod ldan nges pa yi :
slob ma khrus byas bgegs bsal la :
mtshams gcod yon 'bul mig dgab cing :
me tog thogs la gsol ba gdab :
ho :
brgyud gsum rgyal ba rig 'dzin dang :
dbyer med rdo rje slob dpon gyis :
bdag la brtse bas nyer dgongs nas :
smin grol dbang mchog bstsal du gsol :
lan gsum gsol la lan sbyin pa :
rig 'dzin yongs rdzogs dkyil 'khor 'dir :
'jug pa'i skal ldan re re tsam :
rgyud sbyang dam tshig sdom pa gzung :
tshul bzhin sgrub la brtson nus sam :
slob mas de ltar khas blang ni :
ji ltar bka' bstsal bdag gis bgyid :
nges par rjes su gzung mdzad gsol :
skyabs sems tshogs gsag sngon 'gro bas :
sdom pa khas blangs ji bzhin bsrung :
ho :
bde bar gshegs pa khyed ci 'dra :
de 'dra kho nar bdag gyur cig :
sprul sku'i ston pas bshad pa yi :
so so thar dang byang chub sems :
longs sku'i ston pas bshad pa yi :
rigs lnga'i sdom pa ma lus gzung :
khyad par rig 'dzin yongs rdzogs kyi :
nyi shu lnga dang bye brag tu :
sku gsung thugs kyi dam tshig rnams :
ji ltar bstan pa bdag gis gzung :
srog gi phyir yang mi gtong na :
rig 'dzin rig mchog bstsal du gsol :
zhes pas khas blangs dam gzhag bya :
gsang skor yi dam khro bo'i dbang gi skabs ltar la tshig zur cung zad bsgyur te /   shrI siM ha nga yin gyis :
nga la sogs /
ye shes dbab cing brtan par bya :   slob ma 'jigs med shrI siM har gsal ba'i :
zhes sogs sam /
mngon rtogs mdor bsdus 'bogs /
tiSh+Tha badzras brtan /
me tog 'bul zhing spyi bor 'ching :   rig 'dzin yongs rdzogs pho brang du :sogs dang /
ho :
rig 'dzin rol pa'i dkyil 'khor 'dir :sogs nas /
mig dar dgrol zhing dkyil 'khor bstan :   thabs mkhas rgyal po rig 'dzin ches :sogs dang /
deng 'dir rig pa 'dzin bdag gis :sogs /
ho :
rig 'dzin rol pa'i pho brang dang :
ye shes kyi bum pa dbyer med pa'i nang du :
bde gshegs kun 'dus 'jigs med shrI siM ha dang brgyud gsum rig 'dzin rgya mtsho'i tshogs rnams gtso 'khor gyi tshul du bzhugs pa sogs nas /
sems nyid brgyud gsum rig 'dzin bla ma'i bdag nyid chen por rdzogs pa'i sogs /
de ltar 'jug pa sngon 'gro bas :
dngos gzhi maN+Dal gsol ba gdab :   ho :
rig 'dzin yongs rdzogs dkyil 'khor 'dir :
zhugs kyang sogs /
thun mong rig pa'i dbang lnga'i   hU~M:
dbyings kyi bum par sogs /   zung 'jug rig 'dzin rol pa'i lha :sogs rjes :
lha dbang so sor bskur ba ni :
hU~M:
chos sku'i ston mchog 'od mi 'gyur :
kun tu bzang po yab yum gyis :
rigs kyi bu la dbang bskur bas :
gzung 'dzin dbyings su thim par shog :
A+o~M gu ru sa man+ta b+ha dra a b+hi Shiny+tsa A+o~M:
A:
longs sku'i ston mchog dkyil 'khor bdag :
rdo rje sems dpa' yab yum gyis :
rigs kyi bu la dbang\u0f8e
rig pa'i ye shes rang snang shog :
A+o~M gu ru badzra satwa a\u0f8e
A+o~M:
sprul sku'i ston pa rig 'dzin gtso :
dga' rab dgyes pa rdo rje yis :
rigs kyi bu la dbang\u0f8e
yongs rdzogs mchog gi dbang thob shog :
A+o~M gu ru pra he badzra a\u0f8e
hrI:
sku gsum dbyer med he ru ka :
'jigs med shrI siM ha yis :
rigs kyi bu la\u0f8e
rig rtsal dbang mchog thob par shog :
A+o~M gu ru shrI siM ha a\u0f8e
hrI:
rgyud lung man ngag kun gyi bdag :
rgyal chen in+d+ra b+hU ti yis :
rigs kyi bu la\u0f8e
glegs bam dbang mchog thob par shog :
A+o~M gu ru in+d+ra b+hU ti a\u0f8e
hrI:
rtsa gsum rgya mtsho'i khyab bdag che :
'chi med pad+ma 'byung gnas kyis :
rigs kyi bu la\u0f8e
rab 'byams dbang mchog thob par shog :
A+o~M gu ru pad+ma saM b+ha ba a\u0f8e
hrI:
paN grub lnga brgya'i gtsug gi rgyan :
slob dpon bi ma mi tra yis :
rigs kyi bu la\u0f8e
bshes gnyen dbang mchog thob par shog :
A+o~M gu ru bi ma la mi tra a b+hi\u0f8e
hrI:
snang bzhi mthar phyin ye shes sku :
paN chen dz+nyA na sU tra yis :
rigs kyi bu la\u0f8e
dgongs klong dbang mchog thob par shog :
A+o~M gu ru dz+nyA na sU tra a\u0f8e
hrI:
yang dag grub pa'i thig le'i sku :
slob dpon rdo rje hU~M kA ras :
rigs kyi bu la\u0f8e
me long ye shes mngon gyur shog :
A+o~M gu ru hU~M kA ra a\u0f8e
hU~M:
bcom ldan 'jam dpal gshin rje dngos :
slob dpon khrag 'thung nag po yis :
rigs kyi bu la\u0f8e
mnyam nyid ye shes mngon gyur shog :
A+o~M gu ru he ru kaHkA la a\u0f8e
hrI:
dbang chen rta mchog rol pa'i gar :
slob dpon nA gArdzu naHyis :
rigs kyi bu la\u0f8e
sor rtog ye shes mngon gyur shog :
A+o~M gu ru nA gArdzu naHa\u0f8e
hrI:
phrin las lha dang gnyis su med :
slob dpon pra chen hasti yis :
rigs kyi bu la\u0f8e
bya grub ye shes mngon gyur shog :
A+o~M gu ru pra b+hA hasti a\u0f8e
hrI:
srid pa ma mo'i 'khor los sgyur :
slob dpon d+ha na saMskr-itas :
rigs kyi bu la\u0f8e
klong gyur ye shes mngon gyur shog :
A+o~M gu ru d+ha na saMskr-ita a\u0f8e
hrI:
rig 'dzin DA ki'i 'khor los sgyur :
mkha' 'gro las kyi dbang mo ches :
rigs kyi bu la\u0f8e
phyag rgya'i ye shes mngon gyur shog :
A+o~M gu ru karma in+d+ra NI a\u0f8e
hrI:
dregs pa zil gnon stobs kyi bdag :
slob dpon ram+bi gu h+ya yis :
rigs kyi bu la\u0f8e
dbyings grol ye shes mngon gyur shog :
A+o~M gu ru ram+bi gu h+ya a\u0f8e
hrI:
drag sngags dmod pa'i 'khor los sgyur :
slob dpon shAn+tiM gar+b+ha yis :
rigs kyi bu la dbang bskur bas :
mtha' grol ye shes mngon gyur shog :
A+o~M gu ru shAn+tiM gar+b+ha a b+hi Shiny+tsa A+o~M:
lha dang dbyer med rig 'dzin rol pa'i sku phyag rgya'i dbang bskur pas :
deng phyin chad 'di ltar snang zhing btags pa'i chos thams cad sku rdo rje snang stong zung 'jug gi ye shes chen po rang shar du 'char bar gyur cig :
gsung dbang dzapa? dgongs gsal btab nas :
bsnyen sgrub las kyi bzlas lung sbyin :
sngags phreng mgrin par bzhag byas la :
A:
rig 'dzin rol pa'i lha tshogs kyi :
bsnyen sgrub las sbyor rdo rje'i sngags :
rigs kyi bu la sbyin pa yis :
grags stong rang grol dbang thob shog :
A+o~M sarba ma hA gu ru wA ka a b+hi Shiny+tsa A:
sngags dang dbyer med pa'i rig 'dzin rol pa'i gsung bzlas pa'i dbang bskur pas :
deng phyin chad 'di ltar sgrar snang zhing grags pa'i chos kun gsung rdo rje grags stong zung 'jug gi ye shes chen po rang shar du 'char bar gyur cig :
thugs dbang dgongs pa ngo sprad cing :
mi 'gyur gnyug ma'i ngang du gzhag :
rdo rje me long brdas mtshon te :
hU~M:
mi 'gyur stong nyid rdo rje'i dbyings :
rig pa me long gzugs bzhin snang :
zung 'jug brda yi dbang bskur bas :
dbyer med nges don rtogs par shog :
A+o~M sarba ma hA gu ru tsit+ta a b+hi Shiny+tsa hU~M:
chos nyid bsam gyis mi khyab pa dang dbyer med pa rig 'dzin rol pa'i thugs dgongs pa'i dbang bskur pas :
deng phyin chad 'di ltar gzung zhing 'dzin pa'i chos kun thugs rdo rje rig stong zung 'jug gi ye shes chen po rang shar du 'char bar gyur cig :
yon tan yongs rdzogs chu bo bzhin :
rdo rje slob dpon dbang bskur phyir :
slob ma seng ge'i khri la bzhag :
gdugs dang rgyal mtshan ba dan 'phyar :
mchod pa'i sprin gyis mdun bdar te :
so so'i rdzas kyis dbang bskur bya :
rdo rje dril bu lag tu gtad :
lha tsaka? sboms te spyi bor bzhag :
A+o~M:
rang snang rnam dag ye shes pho brang cher :
seng khri pad+ma nyi zla'i gdan steng du :
slob ma rigs 'dus shrI siM ha rtsal :
dkyil 'khor rgya mtsho'i bdag por bzhugs pa yi :
steng du gdugs phub g.yas g.yon rgyal mtshan 'phyar :
dam tshig gsum ldan rdo rje dril bu 'khyud :
ye shes dkyil 'khor rab 'byams thams cad kyi :
yi dam lha dang dbyer med dbang bskur bas :
dgongs pa mi 'gyur lha tshogs rang la rdzogs :
rig rtsal rol pa don gyi dbang thob nas :
kun bzang rdo rje 'dzin pa'i sa thob shog :
A+o~M badzra ma hA gu ru sarba maN+Da la dz+nyA na kA ya a b+hi Shiny+tsa A+o~M:
A:   nang rgyud yo ga gsum gyi glegs bam gces btus lag tu bzhag
/rgyud lung man ngag dam pa'i mdzod gsum gyi :
chos bka' gtad pa glegs bam dbang bskur bas :
lung bstan rdo rje'i ye shes rgyud la shar :
rab 'byams chos sgo 'byed pa'i dbang thob shog :
AHsarba tan+t+ra d+harma wA kaa b+hi Shiny+tsa A:
hU~M:
chos gos rnam gsum dar dang rin chen rgyan :
ber phod pad+ma'i snyan zhus mnga' gsol bas :
sdom pa gsum ldan sde snod rgyud sde'i bdag :
dge ba'i bshes gnyen dbang mchog thob par shog :
hU~M ma hA A tsAr+Ya tsit+ta a b+hi Shiny+tsa hU~M:
ho :
bkra shis bum pa lha yi gzhal yas khang :
rtsa gsum 'od zhu bde chen bdud rtsis bltams :
skal ldan rigs kyi bu la dbang bskur bas :
yon tan yongs rdzogs mchog gi dbang thob shog :
A+o~M AHhU~M sarba ta thA ga ta dz+nyA na a b+hi Shiny+tsa ho :
bral ba dang rnam par smin pa dang dbyer med rig 'dzin rol pa'i yon tan gyi dbang bskur pas :
deng phyin chad 'di ltar snang ba'i yul thams cad yon tan rdo rje gsal stong zung 'jug gi ye shes chen por lhun gyis grub par gyur cig :
phrin las sgom sgrub 'chad phrin phyir :
sku dang bgrang phreng glegs bam dang :
sna tshogs rdo rje lag tu gtad :
hU~M:
rtsa gsum lha sgom rtse gcig sgrub pa dang :
gzhan don 'chad phrin rab 'byams dbang bskur bas :
rgyal ba'i gdung 'tshob 'gro ba'i kha lo sgyur :
don gnyis lhun grub phrin las mthar phyin shog :
A+o~M AHhU~M sarba ta thA ga ta dz+nyA na karma a b+hi Shiny+tsa A+o~M:
dus gsum bde bar gshegs pa thams cad kyi mdzad pa dang dbyer med pa rig 'dzin rol pa'i phrin las kyi dbang bskur pas :
deng phyin chad byed spyod thams cad phrin las rdo rje tshor stong zung 'jug gi ye shes chen po rang shar du snang bar gyur cig :
de ltar bum dbang rdzogs pa'i rjes :
smon lam gdab cing shis pa brjod :
me tog char phab rol mor bcas :
dbang don brtan cing 'phel bar bya :
ho :
sku gsum ston pa bla ma rig 'dzin yongs rdzogs kyi phyi mtshan ma'i dkyil 'khor du :
spros bcas bum pa'i dbang bskur pas skal ldan rig pa 'dzin pa rnams kyi phung khams skye mched tha mal snang zhen gyi dri ma bag chags dang bcas pa thams cad byang zhing dag :
lam snang srid gzhir bzhengs rang byung gi dkyil 'khor sgom pa la dbang :
'bras bu sku rdo rje sprul pa'i sku 'grub pa'i skal pa dang ldan par gyur cig :
de nas zab mo'i dbang mchog gsum :
yi dam khro bo'i gzhung bzhin la :
smon lam gong gi rigs 'gre sbyar :
mtha' rten bkra shis tshe dbang ni :
tshe bcud 'gugs pa sngon 'gro bas :
tshe yi 'brang rgyas spyi bor bzhag :
hrI:
zla gam dbang chen gzhon nu bum sku'i dbyings :
ye shes rang snang 'chi med lha tshogs bzhugs :
skal ldan rigs kyi bu la dbang bskur bas :
tshe dang ye shes snang ba rgyas par shog :
las sbyor tshe yi sngags kyi mthar :
kA ya wA ka tsit+ta badzra A yuHShe a b+hi Shiny+tsa A+o~M:
tshe bcud 'dus pa'i bza' ba dang :
bdud rtsi'i btung ba dag kyang sbyin :
sku bstim ye shes phyag rgyas gdab :
rdo rje sems dpa'i tshe 'thob 'gyur :
gzhan yang bkra shis rdzas sbyin zhing :
shis brjod me tog char du bsnyil :
rjes la dam tshig khas blang dang :
gtang rag dga' ston spyi ltar bya :
sa ma ya :
rgya rgya :
sprul pa'i gter chen mchog gyur gling pas bde chen pad+ma shel phug gi gnam khung nas spyan drangs pa'i shog ser las phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa dge //
/
