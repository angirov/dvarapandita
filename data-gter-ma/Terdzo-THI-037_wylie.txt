@#//
gnam chos thugs gter las /
sgrub pa spyi yi dam sri sgab 'dre mnan thabs stobs chen ha la 'bar ba'i ri rab bzhugs so //
\u0f88\u0f88[ \u0f88 ]gu ru d+he wa d+hA ki nI hU~M:
sgrub pa spyi yi dam sri sgab 'dre mnan thabs stobs chen ma hA ba la'i sgrub thabs ni /
dug shog la sgrub gzhung so so'i sgab 'dre spyi 'tsham dbang po skye mched dod par bri /
de mnan pa'i thabs la dug shog gru bzhi la /
ma hA ba la'i mngon rtogs ltar sku gzugs shin tu brjid dang ldan par bri /
lte ba'i nang du gru gsum bris pa'i dkyil du dzaHyig kha sprod kyi bar du nr-i tri khug gsum brtsegs mar bya /
de'i rgyab tu ral gri me 'bar ba dpe'u ris ltar bris /
de'i nang du sngags 'di thur du brtsegs mar phreng gcig gis shong bar bya /
oM na ma ra na pra sha ma shag dun hU~M hU~M nan :
dul dul nan rbad sod snying la mA ra ya sod :
ces bris /
lcags snod kyi nang du dmar gtor sha khrag gis brgyan pa gcig mdun du bsham /
rang gzhung yi dam sgrub pa gang byed gnas 'gyur nas 'di skad do //
dang po bdag bskyed ni /
rang nyid gnas 'gyur stobs po che :
sku mdog nag po zhal gcig pa :
phyag gnyis g.yas pas tho ba dang :
g.yon pas sdigs mdzub zhags pa 'dzin :
khro bo'i chas kun yongs su rdzogs :
zhabs gnyis gyad kyi 'dor thabs bsgrad :
rtsa sngags ni /
oM badzra kro d+ha ma hA ba la hU~M s+pho Ta s+pho Ta hU~M phaT:
zhes lan mang bar bzlas /
mdun bskyed ni /
sku gzugs dang gtor ma bshams la /
gsal bar bskyed pa ni /
oM swa b+hA bas sbyang /
stong pa'i ngang las skad cig gis sku gzugs mi dmigs pa las /
ma hA ba la sku mdog dud ka zhal gsum rtsa zhal glang gi zhal dmar po rwa co dmar zang nge gdengs pa /
bar pa mi mgo dmar po sbrul za ba /
steng ma mi mgo sngon po mig gcig pa /
mgo la dar sngon po'i cod pan bcings pa /
sbrul mgo dgu'i gdengs ka can /
sku smad sbrul du 'khyil ba /
lte ba zur gsum hom khung 'bar ba'i nang du /
dgra bgegs thams cad rang dbang med par bkug nas /
phyag gnyis gnam lcags kyi phur pa 'dril zhing 'debs nas gsod par byed pa'i gnas gsum 'bru gsum dang thugs ka'i hU~M las 'od zer 'phros pas spyan drangs /
badzra sa ma ya dzaH
nub ba lang spyod nas spyan 'dren pa ni /
hU~M/
'di nas nub kyi phyogs rol na //
ri rab lhun po'i nub ngos nas //
nyi ma zla ba'i gshegs lam na //
nam mkha' dmar la sa gzhi dmar //
rgya mtsho dag kyang dmar po ste //
de la ming dang mtshan btags pa //
ba lang spyod kyi gling zhes bya //
de la bzhugs pa'i stobs po che //
'dre srin 'dul ba'i mthu bo che //
ma hA ba la bdud kyi bu //
gnod byed 'dul phyir spyan 'dren no //
skad cig yud kyis 'dir byon la //
sku gzugs 'di dang dbyer med du //
dgra bgegs 'dul phyir bzhugs su gsol //
oM ma hA ba la e h+ye hi dzaHhU~M baM hoH
sa ma ya tiSh+Tha lhan /
zhes sku gzugs dang dbyer med du bstim /
mchod pa 'bul ba ni /
gtor ma la chu chang gis bran la byin gyis brlab pa ni /
oM swa b+hA bas sbyang /
stong pa'i ngang las oM las rin po che'i snod kyi nang du gtor ma kha dog dri ro nus pa phun sum tshogs par gyur /
oM a kA ro mu khaM sogs lan gsum gyis byin gyis brlab bo //
hU~M/
stobs chen ma hA ba la khyod //
sku mdog dud kha glang zhal gdangs //
gsang chen mchod pa 'bul ba ni //
rak+ta'i khrag lbu 'khrigs pa la //
zhing chen lhu dum nyi li li //
dmar chen gtor ma ri ltar spungs //
dgra bgegs bla tshe srog gsum dang //
dbang po rnam lnga nang rol bcas //
zas skal lhag ma med par bzhes //
oM ma hA ba la i daM ba liM ta kha kha khA hi khA hi /
zhes bdun nam gsum sogs phul /
ar+g+haM sogs nas shab+da pU dza hoH
bstod pa ni /
hU~M/
'jig rten lha 'dre kun gyi gshed po ste //
las kyi mthu las grub pa'i bdud kyi bu //
ba lang spyod kyi gling la dbang bsgyur ba //
stobs chen ma hA ba la khyod la bstod //
sku gzugs 'di dang dbyer med brtan bzhugs la /
khyod kyi 'dul skal yin pas 'dre 'di non //
stobs chen khyed kyi thugs dam dus la bab //
bzlas pa ni /
A+o~M   sku lnga /ma hA ba la   stobs chen po /kro d+ha ya   khro bo /b+ha la b+ha la   stobs po che /ya   bsdus pa /hU~M phaT    tshar gcod /swA hA/   gzhi tshugs /
ces brgya rtsa brgyad bzlas par bya'o //
mthar sku gzugs de dang dbyer med du bstims la gnas par bya /
de nas dong brus pa'i nang du ling+ga gan rkyal du mgo phyir bstan la 'gugs gzhug rgyas par bya /
e mdun du gnam lcags khang sgrom zur gsum pa //
gting zab kha khyer mtho zhing dug gsum 'khrigs //
las byed pho nya'i bshan ra chen po'i nang //
zhing bcu'i log 'dren thams cad rab tu tshud //
na mo /
dkon mchog gsum dang ma hA ba la'i bden pa'i mthus //
log 'dren bar chod dgra bgegs dam sri sgab 'dre rnams //
gang zhig dkon mchog gsum la dmod dang bla mar brnyas //
sems can 'tshe zhing dge bcu khyad gsod mi dge len //
gzugs ling ming dang mtshan mar btab pa 'dir khug cig
/oM ma hA ba la che ge mo   dam sri chung sri sgo 'dre rta nor gang gnod kha bsgyur bya /aM ku sha dza dzaHdzaHhU~M baM hoH
zhes brgya rtsa brgyad bzlas par bya /
rang nyid yi dam khro bo'i thugs ka yi //
'od zer lcags kyus yang yang bkug la bstim /
ling+ga dgra bgegs dngos su bsam la /
sku lag tu blangs nas ma hA ba la dngos su bskyed nas dgra bgegs mnan par bsam /
hU~M/
'dre srin gdug pa 'dul ba'i phyir //
stobs chen khro bo'i sprul pa ste //
ba lang spyod la dbang bsgyur ba'i //
ma hA ba la bdud kyi bu //
sku ni dud kha ri rab tsam //
rtsa zhal dmar po glang gi zhal //
gnam lcags me yi rwa co gzengs //
bar pa khro zhal klu gdon za //
steng zhal sngon po mig gcig pa //
dar sngon 'bar ba'i cod pan bcings //
sbrul mgo dgu yi gdengs ka can //
mjug ma zhe sdang sbrul du 'khyil //
lte ba zur gsum hom khung du //
dgra bgegs bkug nas brub par byed //
phyag gnyis gnam lcags phur pa ni //
'dril zhing gnod byed gsod par byed //
las la grub pa'i stobs po che //
ming dang gzugs su bris pa yi //
gnod byed che ge khyod la gtad do ma shor cig
/mnan pa yin no ma ldang zhig
/ma hA ba la'i zhabs su mnan //
stobs po che yi zhabs su mnan //
oM laM AHlaM hU~M laM satwam+b+ha ya nan /
zhes dmigs bya dgra bgegs 'dre kun ni //
lte ba hom khung nang chud de //
ba lang spyod dam rgya mtsho'i bar /
khyer te zos bsad bskrad par bsam /
ling+ga'i steng du ma hA ba la'i sku kha sbub la mgo phyir bstan la mnan no //
de'i steng du ro g.yam la ro sol gyis rdo rje rgya gram bris pa'i lte bar hU~M rwa mtshams su laM re re bri /
de rgyab tu ri rab gling bzhi gling phran brgyad bri /
de steng me chu sa lcags shing rnams blugs /
rgyas gdab 'khor lo rgya gram rim pa dgu bris la mnan /
yi dam gang bsgrub gzhung ltar rta bro brdung bar bya /
bla ma drag po chos skyong zhal bzhi sogs mi 'gyur rdo rje'i dag snang ma hA ba la des dngos su phul ba dang bstun nas zhal gdams zin bris 'don cha bcas tshang bar rta lo 'brug zla'i mar ngo'i bcu gnyis gung du a rA gas ngag khrid tshul du smras so ///
/
