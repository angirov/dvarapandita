gtsug lag gto bcos rgya nag gi gting rdzogs 'khor lo'i zhal shes bzhugs //
'phags pa 'jam dpal la phyag 'tshal lo //
'khor lo'i sngags dang yi ge thams cad dbu chen gzab chung legs par bri zhing mu khyud ma chad pa /
rtsibs kyi rtse mo mu khyud la ma thug tsam bri /
'khor lo'i re mig nang du byi ba glang stag sogs lo skor bcu gnyis kyi ming yod par gzugs 'gros bri dgos pa 'khor lo dang po dang gnyis pa bzhin no //
dri bzang gis byug
/rtag sgril byas la tshon skud sna lngas bcings /
!
pho mo gnyis po srog mthun na //
tshe ring gcig skra gcig gis 'thu //
gcig gi gnyer ma gcig gis 'dren //
shin tu 'grogs yun ring ba yin //
lus mthun bu tsha 'phel ba ste //
mal gang shi chad med pa la //
dbang po skyon med bzhin legs skye //
dbang mthun nor rdzas lo phyugs 'phel //
lag pa mi la mi ldang zhing //
zas nor phun sum tshogs pa 'o //
klung mthun mi kha byams pa ste //
phyi mi nang mi thams cad byams //
lhag par ya rabs gong mas skyong //
nor ni rta dang bong bu 'phrod //
srog ni mi mthun 'grogs yun thung //
tshe thung nad mang byar mi btub //
srog bskyed 'khor lo skyes par 'dogs //
srog slu mtshun gso dur sri mnan //
'chi slu tshe chog srog mkhar 'dzug
/khyad par skyes pa gshed bzhi lo //
srog gud dar dmar mtshal gyis ni //
sngags bris me shel lus la bcang //
bya sprel gud na dar ser la //
gser ram yung bas sngags bris la //
ma nyams gser bcas rke la btags //
byi phag gud na dar dkar la //
ra dkar 'o ma dung btab pas //
sngags bris khro lcags lus la bcang //
stag yos gud na dar sngon la //
chu shel snag tshas sngags bris la //
mchan khung g.yas su bcang bar bya //
rta sbrul gud par gyur pa na //
dar ljang shing gi thang chu yis //
sngags bris rgun 'brum snying gar bcang //
rus sbal rang skad sngags 'di yin //
oM AHhU~M hrIHsrog tha tri yar skyed laM laM yal yal bruM nr-i skyed /
lus mi mthun na mi mo mang //
mi thub gcong can nad gzhi can //
bu tsha dbang po skyon can yong //
lus skyed 'khor lo mo la bcang //
lus gso'i rten 'brel cho ga dang //
srid bcos srid mkhar 'dzug sogs bya //
gos mdog rang lus ma dang bstun //
rgya shog gser ram mtshal gyis ni //
sngags bris gos kyi gong bar bcug
/hU~M b+h+rU~M hrIHtraM yal skyed me raM traM yal bruM yar skyed /
drag po mdo bzhi sgrog na bzang //
dbang thang mi mthun nor mi chags //
phyi nas gser gyi sbram rnyed kyang //
nang du sa rdo bong bar 'gro
/dbang thang skyed pa'i gto chog bya //
g.yang 'gugs nor lha'i rten 'dzugs shing //
tshogs gsog sbyin pa rgya chen gtong //
dbang skyed 'khor lo chu gtor gtong //
rnam sras gtor sgrub nor rgyun sgrogs //
dbang me yin na tsan+dan dang //
lcags la byang bu shing yin na //
rang spar shing byang chu chu shel //
sa rdo dag la sngags bris te //
lus bcang rang skad 'di bzhin te /
oM spel spel yal yal daM daM raM spungs raM spungs 'du 'du he he 'dus /
gtsug tor 'bar ba'i gzungs kyang 'don //
klung rta mi mthun mi kha sdang //
stor brlag kha smras rtag tu 'ong //
legs pa bdag gis byas gyur kyang //
ngo so gzhan gyis byed pa 'ong //
rlung bskyed 'khor lo pho la btags //
rlung rta dgra zlog mi kha sgyur //
dgra mnan lam zam gsos na phan //
rlung rta gang yin ma yi dar //
mtshal dang 'o ma bsres pa la //
rin chen sna lnga'i phye btab pas //
sngags bris spyi bor 'dzug par bya /
oM AHhU~M ho he stag seng khyung 'brug 'di yar skyed /
kun 'dus sarba 'du 'du ho /
