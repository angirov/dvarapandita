\u0f01\u0f83:
rdor sems thugs kyi thig le las :
sgrub thabs rtsa ba nyi zla'i rgya can bzhugs :
:
dpal rdo rje sems dpa' la phyag 'tshal lo :
rdor sems thugs kyi sgrub pa ni :
dpag med sa 'og kun bkang yang :
thugs kyi thig le 'dir bkod bya :
bsnyen sgrub las gsum sngon 'gro dang :
rgyun gyi rnal 'byor rnam pa lnga :
dang po la yang rnam pa gnyis :
thog mar lha nyid bsnyen pa ni :
ro ras la ni hU~M dkar bri :
mig sbrid bar du yang yang blta :
de nyid yid la rnam par bsgom :
rang nyid hU~M du rnam par sbyang :
rim bzhin phyag mtshan lha yi bar :
de dag ma 'byongs bar du 'o :
A+oM ma hA shUn+ya tA dz+nyA na badzra swa b+hA wa At+ma ko\u0f85haM:
chos kun stong nyid de bzhin nyid :
oM las gnas khang gzhal yas khang :
AHlas pad+ma zla ba dang :
dbus su seng ge brgyad kyi steng :
rin chen khri steng pad nyi zlar :
hU~M las rdo rje hU~M gis mtshan :
sa bon phyag mtshan yongs gyur las :
khyab bdag bla ma rdo rje sems :
dkar gsal zhal gcig phyag gnyis pa :
mtshan dpes rab spras 'dzum mdangs can :
g.yas pas rdo rje thugs kar 'dzin :
g.yon pas dril bu yum la 'khril :
zi ldir stod g.yogs dar dpyangs dang :
dar gyi phu dung sham thabs mdzes :
thor tshugs rin chen rtse bran can :
snyan rgyan phyag gdub zhabs gdub dang :
mgul rgyan se mo do do shal :
'od zer 'bar bas brgyan pa ste :
rus pa'i rgyan drug skyil krung bzhugs :
de yi pang du snyems ma ni :
dkar dmar mdangs ldan lang tsho rgyas :
g.yas pas gri gug yab mgul 'khyud :
g.yon pas thod pa bdud rtsi stob :
zhabs gnyis yab kyi rked par 'khril :
dar dang rin chen rus pas brgyan :
bde chen zung 'jug sbyor ba'i gzugs :
'od phung thig le'i klong du gsal :
rigs rnams 'dus pa'i bdag nyid can :
spyi mgrin snying gar nyi zla dang :
pad+ma'i gdan la oM AHhU~M:
'od 'phros rgyal kun spyan drangs te :
thim pas gnas gsum byin gyis brlab :
oM sarba ta thA ga ta kA ya badzra swa b+hA wa At+ma ko\u0f85haM:
oM sarba ta thA ga ta wA ka badzra swa b+hA wa At+ma ko\u0f85 haM:
oM sarba ta thA ga ta tsit+ta badzra swa b+hA wa At+ma ko\u0f85 haM:
rdo rje dbyings kyi dkyil 'khor thams cad kyis mngon par dbang bskur ba'o :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
oM ma hA A dar+sha dz+nyA na badzra swa b+hA wa At+ma ko\u0f85 haM:
oM ma hA sa mA tA dz+nyA na badzra swa b+hA wa At+ma ko\u0f85 haM:
oM ma hA pra t+ya bek+Sha Na dz+nyA na badzra swa b+hA wa At+ma ko\u0f85 haM:
oM ma hA kr-i tA nuSh+ThA na dz+nyA na badzra swa b+hA wa At+ma ko\u0f85 haM:
dug lnga dag ste phung po lnga gnas 'gyur nas de bzhin gshegs pa lnga yi bdag nyid du gyur :
thugs kar pad+ma zla steng la :
hU~M dkar po'i mthar badzra d+h+r-ika?:
yum gyi thugs kar zla ba la :
mU~M gyi mthar d+hA twI shwa ri satwaM:
rtog pa gzhan la mi 'phro bar :
zla ba skar ma bzhin du bkod :
gnyis pa nye bar bsnyen pa ni :
de nyid 'gal me'i 'khor lo ltar :
'khor ba la ni rig pa gtad :
spyi don gnyis pa sgrub pa la :
shel la phyag rgya'i gzugs gsal ba :
bris te dam tshig rten byas te :
bdag nyid rnal 'byor phrin las bzhin :
mngon rtogs rgyas pa mthar chags btang :
gnyis pa sgrub pa chen po la :
mdun du dkyil 'khor tshul bzhin bri :
thod pa'i nang du dam tshig sku :
dngos grub rdzas kyis bkang ste bsham :
sman raka gtor ma phyi nang gsang :
mAM sa ru d+hi zla rgyas dang :
zla phrom dza gad la sogs pa :
dkyil 'khor rgyan gyis rnam par mdzes :
dam tshig dkyil 'khor rang gsal gdab :
ye shes dkyil 'khor mdun du phye :
snang srid dkyil 'khor chen por lta :
mkha' kun til gyi gang bu bzhin :
gang ba'i dkyil 'khor lha tshogs kyis :
bung ba tshang zhig lta bu'i sgras :
sngags kyis zhing khams khyab par gyur :
sngags phreng bde ba'i rang bzhin gyis :
zhal nas brgyud de yum zhal brgyud :
yum gyi sku brgyud gsang ba nas :
byang sems dmar po'i rang bzhin thon :
dngos grub bsdu ba'i tshul du zhugs :
rang gi rdo rje'i sbu gur brgyud :
thugs kar thim pas bde chen rgyas :
bde ba mchog gi dngos grub thob :
rdo rje srin po'i nam langs tshe :
dkyil 'khor mnyam sbyor dngos grub blang :
dngos grub rdzas rnams bza' btung bya :
spyi don gsum pa las sbyor brtsam :
de yang gang la gang 'dod pa :
khyad par na rag dong sprugs bya :
gzhan yang ma bsgom chos drug las :
gang la gang dgos bar 'dir bya :
spyi don bzhi pa sngon 'gro ni :
mthun rkyen 'dzom pa'i gnas dag tu :
bsam gtan bde ba'i stan la 'dug :
'byor na sku gsung thugs kyi rten :
sman raka gtor ma phyi mchod bsham :
nges 'byung bsam pa brtan po yis :
rlung gsum 'bud cing sgrib pa bsal :
skyabs su 'gro zhing sems bskyed nas :
'jug par brtsam pa sngon 'gro 'o :
rgyun gyi rnal 'byor byed pa la :
skyabs 'gro sems bskyed phyag rgya bsgom :
rang rig bde stong yab yum la :
yid chos kun bzang yab yum che :
dug lnga rigs lnga 'byung lnga yum :
rnam shes yul rnams sems dpa' brgyad :
sems ma la sogs ye nas grub :
mu bzhi gnas dag sgo ba bzhi :
tshad med bzhi ldan sgo ma bzhi :
nyon drug gnas dag thub pa drug :
thams cad ye nas rang la rdzogs :
lta byed rtog pa rang sar grol :
snang grags ye shes 'khor lo la :
bza' btung tshogs kyi 'khor lor bsam :
rgyun gyi rnal 'byor tshul bzhin bya :
sa ma ya :
rgya rgya rgya :
bdag 'dra pad+ma 'byung gnas kyis :
rgyud nas 'brel zhing lung du bsdebs :
de dag man ngag gis bkral nas :
sgrub pa'i thabs su zhib par bkod :
'khrugs pa blo gros ldan pas dpyad :
yang zab snying gi thig le 'di :
an chung gnam rdzong brag la bris :
zangs yag zla gam 'dra ba'i 'og :
mtshan ma 'dra ba'i brag phug tu :
phyag rgyas btab ste gter du sbas :
lo stong sum brgya lon pa na :
las can zhig dang 'phrad par shog :
'phrad nas 'brel tshad grol ba dang :
bdag gi dgongs pa rdzogs par shog :
man+t+ra gu h+ya :




kho bo mchog gyur gling pas karma'i dam can brag nas spyan drangs pa'o //
dar zhing rgyas la yun ring du gnas par gyur cig //
/
