rdo rje phur pa'i tshe 'gugs pa'i sbyor ra bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]shrI ku mA ra la na mo :
rdo rje phur pa'i tshe 'gugs cho ga gsang ba lag len 'di la gsum ste :
sbyor ba dang dngos gzhi rjes rim mo :
tshe 'gugs pa'i sbyor ba ni :
rdo rje phur pa'i dkyil 'khor chen po'i lhar :
tshe'i dkyil 'khor bca' ba ni :
gangs rgyud ma chad pa'i ri bkra shis pa'i ri'i sa la :
dkyil 'khor khru gang gru bzhi pa 'khor lo rtsibs brgyad ser po bris pa'i lte bar :
rdza bum sos smin pa dkar pos byugs pa'i nang du :
chu 'dus chu gtsang ba'i chus bsings pa'i chang la bdud rtsi btab :
'bri lo bcu'am bdun lon pa'i mar ril mched tsho dang grangs mnyam pa sgrubs :
rgad po bkra shis pa lo brgyad cu tsam lon pa las blangs pa'i nas la phye byas pa'i tshe'i 'brang rgyas zlum brjid kyis kha bcad :
tshe'i mda' dar gzug :
gzungs thag dkar po btags te tshe phur la gtod do :
dngos ni :
bdag rtsa ba'i dkyil 'khor gsum srung mar bcas pa'i thugs dam bskul :
'od zer sna tshogs lcags 'dra ba'i pho nya spros :
phyogs bcur khyab :
bde gshegs sku gsung thugs kyi dngos grub dang :
steng lha :
'og klu :
bar mi :
phyi snod :
nang bcud :
thams cad kyi dngos grub tshe'i rang bzhin bdud rtsir bkug la :
bum pa b+h+rU~M las gzhal yas khang rdo rje'i gur chen du dkyil bar bsam zhing :
oM badzra kI li kI la ya :
badzra A yu she hU~M dza dzaHsid+d+hi pha la hU~M A:
zhes khro bcu sras mchog srung ma thams cad kyi sngags sham du sbyar te :
bzlas pa brgya stong ci 'grub tu bya'o :
de nas pho nya bskul ba ni :
hU~M:
dpal chen thugs kyi dkyil 'khor nas :
thugs rjes 'od 'phros tshe 'gugs lha :
khro rgyal yab yum sras 'khor bcas :
tshe mchog 'gugs pa'i phrin las mdzod :
hU~M kAr sgra 'byin phag dang rmigs bu'i mgo :
rdo rje tshe mchog 'gugs pa'i phrin las mdzod :
rnam rgyal snyems ma stag dang bya rgod mgo :
rdo rje tshe mchog 'gugs pa'i phrin las mdzod :
dbyug sngon sder mo g.yag dang bya rog mgo :
rdo rje tshe mchog 'gugs pa'i phrin las mdzod :
gshin rje dur khrod sha ba 'ug pa'i mgo :
rdo rje tshe mchog 'gugs pa'i phrin las mdzod :
mi g.yo gtun khung gzig dang khwa yi mgo :
rdo rje tshe mchog 'gugs pa'i phrin las mdzod :
rta mgrin gtum mo byi la pu shud mgo :
rdo rje tshe mchog 'gugs pa'i phrin las mdzod :
'dod rgyal mda' snyems spyang ki khra yi mgo :
rdo rje tshe mchog 'gugs pa'i phrin las mdzod :
bdud rtsi rlung 'byin seng+ge pha wang mgo :
rdo rje tshe mchog 'gugs pa'i phrin las mdzod :
khams gsum gsod byed dom dang sre mong mgo :
rdo rje tshe mchog 'gugs pa'i phrin las mdzod :
stobs chen bskyod byed dred dang byi ba'i mgo :
rdo rje tshe mchog 'gugs pa'i phrin las mdzod :
sku gsung thugs kyi sras mchog kI la ya :
rdo rje tshe mchog 'gugs pa'i phrin las mdzod :
tshad med bzhi ldan ye shes sgo ma bzhis :
rdo rje tshe mchog 'gugs pa'i phrin las mdzod :
ma ltar byams mdzad dam can rgya mtsho'i tshogs :
rdo rje tshe mchog 'gugs pa'i phrin las mdzod :
oM badzra A yu she hU~M dza dza :
zhes mda' dar g.yab la bum par bstim mo :
rjes la tshe bstim pa ni :
tshe bum dang bcas pa bteg ste spyi bor bzhag la :
oM badzra kI li kI la ya :
badzra A yu she a b+hi Shiny+tsa hU~M dza :
kA ya A yu she oM:
wA ka A yu she A:
tsit+ta A yu she hU~M:
zhes gnas gsum du sku gsung thugs tshe yi dngos grub bstim zhing dbang bskur :
bdud rtsi 'thung :
tshe mar spyi gtsug tu byugs :
lus thams cad rdo rje'i rang bzhin cis kyang mi shigs par bsam :
ngag grags stong kI la yar grags par bsam :
yid stong gsal g.yung drung klong du gsal :
bla mas me tog gtor :
rab gnas bya :
bkra shis gsol :
tshe zan g.yas su kham kham za :
chang g.yon skor du hub hub btung :
tshe mdud lan gsum du byung na tshe'i dngos grub thob bo :
rdo rje phur pa'i tshe 'gugs kyi cho ga lag len no :[ \u0f80]atsha :
sa ma yA:
bdag pad+ma gling pas lho brag sman mdo nas gdan drangs pa'o //
mang+ga laM///
/
