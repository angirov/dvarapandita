\u0f01\u0f83:
bde gshegs yongs 'dus las :
ma chags sgrub pa'i rgyun gyi lam khyer rdo rje mi 'gyur ba bzhugs so :
che mchog he ru ka la phyag 'tshal lo :[ \u0f88\u0f88\u0f88\u0f88 ]ma 'ongs snyigs ma lnga bdo'i ngan dgu'i dus :
gdul dka'i gnyen po sgrub chen bka' brgyad las :
'jigs tshogs las kyis mnar ba'i gnyen por ni :
gang 'dul zab khyad gnad du 'di bsnun no :
sa ma ya :
'du 'dzi phyi shol dbang btsan nam :
mdun stabs blo dang spros pas ma thengs sogs :
'dul mdzad snying po'i yang snying thig le'i dwangs :
zhun mar sbyar ba'i snying po 'di rol cig :
sa ma ya :
rgya rgya rgya :
dang po skyabs 'gro sems bskyed sngon du song nas srung 'khor ni :
e :
nam mkha' chos 'byung dbyer med hU~M mdzad mthing :
hU~M:
phyi rim khro bcu mi g.yo 'khor lo 'khor :
rdo rje mtshon cha ye shes me ri'i gur :
de dbus mtshan rdzogs gzhal yas khang gi dbus :
pad+ma nyi zla lha klu'i gdan steng du :
che mchog zhal gcig phyag gnyis sku mdog mthing :
rdo rje thod 'dzin dur khrod dpal chas brgyan :
dbyings phyug dgyes par mnyam rol mngon par 'bar :
oM badzra ma hA kro d+ha kro d+hI shwa rI badzra kI li kI la ya ma hA yak+Sha kA la rU pa karmA raM raM dz+wa la raM hU~M phaT:
oM badzra rak+Sha rak+Sha hU~M:
de nas sgrub pa dngos la 'jug pa ni :
hU~M hU~M:
rang nyid rig rtsal skad cig dran rdzogs su :
dpal chen che mchog dbu ni nyi shu gcig :
phyag mtshan zhe gnyis zhi ba'i dkyil 'khor 'dzin :
sa lam yongs rdzogs gang 'dul mdzad pa'i sku'i :
zhabs brgyad lha klu byol song khri la 'gyings :
spyi gtsug kun bzang bde gshegs dkyil 'khor rdzogs :
spyi bor 'jam dpal mgrin par dbang chen dpal :
thugs kar khrag 'thung gsang bar he ru ka :
lte bar phur pa phrin las dkyil 'khor rdzogs :
g.yas g.yon pus mor dregs pa drag sngags dang :
rdo rje'i gshog rtser rigs lnga'i khyung chen sogs :
ma 'dres yongs rdzogs 'khor bcas skur bsgoms la :
dgongs pa gsal gdab bying rgod spangs byas te :
snying po yang gsang rig pa'i rtsal sbyang bzlas :
zhi ba'i dal dbyangs drag po'i 'gying 'dor gyis :
hU~M hU~M hU~M:
zhag bdun 'bum phrag gsum bsnyen rtsa bsnyen rdzogs :
rig rtsal bsre 'pho'i 'phro 'du cir yang sgyur :
kha dog lnga ldan rigs kyi thugs rgyud bskul :
bzlas dang rlung gi 'phro 'du'i rtsal 'byin gyis :
nyi khri chig stong zhag gi grangs bsnyen 'di :
gsang sngags lam gyi mthar thug 'di kho na :
dus gsum rgyal ba'i thugs thig 'di la rdzogs :
phyogs bcu'i dus gsum yi dam thugs snying 'di :
bzlas pas 'gro 'ong rig mdangs slar bzlums te :
gsang sngags mthar thug 'jug pa gcig pu'i lam :
sa ma ya :
rdzogs rim ni :
lha dang sngags la rtsol byed rang snang de :
gsal bzhin gsal ba'i ngo bo rang gsal gdab :
gsal cha gnyis med ngo bo rang grol gyi :
don gyi lam 'di bzhag pa'i yul mgo mthong :
cir snang ngo bo chos nyid rol pa'i rgyan :
snang ba lhar shar stong pa rang grol gyis :
bde klong gnyis med rang grol rol pa cher :
ched 'dzin 'dus ma ye byas gnas 'di 'grub :
snang ba che mchog stong pa gnam zhal gyi :
ngo bo de las logs su rtsol sgrub stong :
yi dam rang ngo shar zhing re dogs stong :
rtsol med yengs pa med pa'i lam khyer 'dis :
grub pa'i rang sa zin gyi gzhan las min :
rang gsal lta ba mi g.yo bsgom pa'i ngang :
rtsol med spyod pa yengs med 'bras bu yi :
mi g.yo gdod ma'i gzhi yi sa zungs shig :
sa ma ya :
rgya rgya rgya :
dpal mgon dregs pa'i tshogs kyis bka' 'di srungs :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :
zhes rol pa bde chen khang nas spyan drangs pa'i rin po che'i shog ser las /
klong gsal snying pos khol ri gsang sngags sgrub khang rtser dag par phab pa'i yi ge pa ni kun bzang pad+ma stobs chen no //
mang+ga laM///
/
