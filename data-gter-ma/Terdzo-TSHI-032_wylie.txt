rigs drug sa bon sreg sbyong ni /
rang lus rdo rje rnal 'byor ma //
lus nang rtsa gsum oM AHhU~M//
gnas drug rigs drug sa bon ni //
a su nr-i tri pre du drug
/'bru gsum dag pa ye shes mes //
rigs drug sa bon thul gyis bsregs //
de mthar phaT drug brjod pa yis //
'og sgor thal ba bun bun gtor //
de rjes yig brgya'i chu rgyun gyis //
dri ma cha shas bcas te bkrus //
rang lus dri med shel sgong ltar //
bde gshegs rgyal ba'i skur gyur bsam //
oM AHhU~M ma ma ko ling sa man+ta /
zhes 'di ngag bcad bdun 'bum bzlas //
rtags ni nyi zla shar ba dang //
shel bum rdo rje nor bu rnyed //
gangs ri me tog dkar po rmis //
mdor na rtag tu bsgom bzlas na //
rigs drug gnas sbyong sdig sgrib dag
/sku gsum sa la sangs rgyas 'gyur //
'di ni rang bzo rtog ge min //
bcu bdun klong gsal 'das rjes dang //
sras gcig rgyud nas phyung nas bkod //
des na phyi rabs 'dir brtson 'os //
'di bris dge bas 'gro phan shog
/'di dang rdor sems sgrub pa gnyis //
sbrags nas nyams su 'bad blangs na //
dag par mi 'gyur sdig sgrib med //
rigs drug skye sgo nges par chod //
de skad rig 'dzin rol rdor gyi //
slob mas dmar ser kA shi'i ras //
rten bcas bskul ngor rgyal khams pa //
sngags 'chang tshe dbang nor bus smras //
sarba mang+ga laM///
/
