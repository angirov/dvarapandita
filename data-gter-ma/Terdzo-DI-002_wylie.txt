@#//
rtsa gsum zhi khro spyi'i sgrub pa chen po'i khog dbub khyer bder bkod pa gcig shes kun grol zhes bya ba bzhugs so //
gu ru tri mU le b+h+ye na mA mi /
dbyings gcig ye shes du ma'i gar mdzad pas //
byin rlabs sprin 'khrigs dngos grub char rgyun 'beb //
phrin las 'dod rgu'i lo tog skyed mdzad pa //
rtsa gsum dkyil 'khor rgya mtshor gus pas 'dud //
rab 'byams dngos grub bde blag sgrub pa'i thabs //
rgyud lung grub pa'i man ngag nges pa las //
rig 'dzin bye ba gshegs pa'i shul lam che //
skal ldan rnams la bgo skal bzhin du snang //
de'ang gsang sngags snga 'gyur gyi rgyud lung man ngag rnams las che thang du bsngags shing dngos grub rnam pa gnyis bde blag tu 'grub par byed pa'i thabs zab rmad du byung ba tshom bu tshogs su sgrub pa'i lag len pra khrid gzhung so so las mang du 'byung mod /
'dir rtsa gsum zhi khro spyi la 'jug cing khyer bde kho na'i dbang du byas te dgod pa la gsum /
phun sum tshogs pa lngas sgrub pa'i gzhi gzung ba /
bsnyen sgrub yan lag bzhis sgrub pa'i gzhung bsrang ba /
rjes las kyi rim pa mtha' rgyas su bya ba'o //
dang po ni /
gter gzhung phal mo cher /
ston pa gnas dang 'khor dang dus :
yo byad la sogs gzhir ldan nas :
zhes 'chad pa mang yang /
'dir gsang sngags lam rim ltar na /
dang po sgrub pa'i gnas phun sum tshogs pa ni /
gu ru rin po che sogs grub thob gong mas gyis brlabs pa /
dben la nyams dga' zhing dam nyams sde 'khrugs sogs kyi grib kyis ma gos pa'o //
gnyis pa dus ni /
rgyal ba'i du+us chen bzhi /
ra ba bzhi'i yar ngo /
yar mar gyi tshes bcu /
de rnams ma 'dzom yang gza' skar 'phrod sbyor dge ba la'o //
gsum pa sgrub pa po ni /
rdo rje slob dpon rgyal thebs gzungs ma gtso bor gyur pa'i ston 'khor thams cad so so'i mtshan nyid gzhung mthun dgos par gsungs kyang /
spyi tsam du sgrub pa gang bya rgyu de nyid kyi dbang lung rdzogs par thob cing bsnyen pas las rung du byas pa /
bsgrub bya la the tshom med cing dad pa rtse gcig dang ldan pa /
sgrub pa po nang phan tshun dam sel gtan nas med pa zhig gal che'o //
bzhi pa yo byad ni /
dkyil 'khor rdul tshon mi 'grub pa'i skabs su ras bris tshad ldan med thabs med cing /
sku gsung thugs kyi rten /
so so'i gzhung nas bshad pa'i sgrub rdzas /
mchod rdzas /
rgyan rdzas la sogs pa dam tshig gi yo byad thams cad tshags su tshud par bya'o //
lnga pa sgrub pa'i thabs ni /
yid ches rtsod bral gyi bka' ma dang gter ma las byon cing dam sel gyi brgyud pas ma bslad pa /
rgyud lung man ngag khungs btsun gyi dgongs pa dang mthun cing 'khrul pa med pa /
byin rlabs kyi gzi byin dang ldan pa zhig dgos so /
!
/gnyis pa sgrub pa'i gzhung bsrang ba la gnyis /
sngon 'gro dang dngos gzhi'i las rim mo //
dang po la gnyis /
bsod nams kyi dpung skyed pa /
sa'i cho ga bya ba'o //
dang po la bla ma dgongs 'dus las rim pa bcur bshad pa sogs mang yang bde 'dus bsnyen sgrub chen mo pra khrid ltar na bzhi /
rang rgyud sbyong ba /
chos 'khor bskor ba /
gtor ma gtong ba /
sbyin gtong bya ba'o //
de re re la bzhi bzhir 'byung ste dang po ni /
lus kyi sgrib pa sbyang phyir /
sAts+tsha gdab /
nye'u 'don sogs srog bslu /
rnam 'joms sme brtsegs kyi khrus bya /
ngag sgrib sbyang phyir /
na rag dong sprugs dang yig brgya bzla /
yid sgrib sbyang phyir sems bskyed blang /
bla ma'i rnal 'byor bsgom /
zhi ba'i sbyin sreg blugs /
gsum ka'i phyir du phyag bskor dang mkha' 'gro chos skyong la tshogs skong rgya chen bya /
gnyis pa chos 'khor bskor ba ni /
chos nyid kyi don rtogs phyir sgrub khang gi shar du sher phyin /
bdud 'joms phyir lhor stobs po che /
rgyu 'bras go phyir nub tu lang kar gshegs pa /
bar chad zhi phyir byang du tog gzugs dang grwa lnga bklag
/gsum pa gtor ma gtong ba ni /
byin rlabs 'byung phyir sri zhu /
phrin las bcol phyir yon tan /
'byor pa thob phyir snying rje /
bu lon 'khor phyir lan chags kyi mgron rnams la phyi chu gtor dang mdos glud /
nang gtor ma /
gsang ba lus kyi mchod sbyin bya'o //
bzhi pa sbyin pa gtong ba ni /
dngos su snang ba'i mgron bzhi la dngos 'byor ci rigs pas mnyes shing tshims par byed pa ste /
bla ma dge 'dun /
rje dbon dang yon tan can /
nad pa dbul phongs bya rigs chu gnas /
bu lon chags pa dang mi mdza' ba rnams yon dang bza' btung ci 'byor bstabs la sgrub pa mthar phyin zhing bar chad med pa'i smon lam gdab bo //
gnyis pa sa'i cho ga la lnga /
brtag pa /
bslang ba /
dbang du bya ba /
sbyang ba /
gzung zhing bsrung ba'o //
dang po ni /
mtshan nyid /
rten 'brel /
lto 'phye brtag pa rnams te sgrub gnas rnying pa la mi dgos so //
gnyis pa snang ba mi las bslangs zin pa'i dbang du byas te mi snang ba las bslang ba la gnyis /
sa lha /
mi min yul bdag spyi la'o //
dang po ni /
dkyil 'khor gang du bya ba'i gzhi stegs byi dor byas par tshom bu gcig bkod pa'i mdun du mchod gtor dkar zlum mtheb ril gyis mtshan pa gnyis dang /
gser skyems /
mtha' skor byang shar mtshams 'dzin me tog nas brtsam chu gnyis nyer spyod g.yas skor du bkod /
bdag bskyed gang la bya ba'i phyi nang gi mchod gtor gang dgos phugs logs lta bur bsham zhing /
'og gi skabs so sor dgos pa'i yo byad rnams kyang snga tshags su tshud par bya'o //de nas thog mar bdag gi rnal 'byor ni /
lugs 'ga' zhig tu gtso rkyang dran rdzogs su bskyed nas bzlas pa brgya rtsa tsam byas pas chog pa yod kyang /
spyi khyab ltar na /
tshig bdun gsol 'debs dang brgyud 'debs sngon du 'gro bas skyabs sems tshogs gsog gis rgyud sbyang /
so so'i sgrub thabs dang mthun pa'i mngon rtogs rgyun khyer lta bu nyung 'dus kyis gsal btab la bzlas pa'i mthar bsdu ldang bya /
mchod gtor rnams /
oM badzra a mr-itas bsang /
raM yaM khaM gis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe d+hU pe A lo ke g+han+d+he nai wid+yA shab+da pU dza sa ma ya hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M:
lan gsum rgya dang bcas pas brlab /
tshom bu nyid /
baM las sa'i lha mo sku mdog gser btso ma lta bu zhal gcig phyag gnyis pa /
rin po che'i bum pa bsnams pa /
zhi zhing 'dzum pa'i nyams can /
dar gyi stod g.yogs dang rin po che'i rgyan sna tshogs kyis brgyan pa /
lte ba yan chad sa las 'thon par gyur /

rang gi snying ga'i 'od zer gyis sa 'og nas ye shes kyi lha mo 'khor dang bcas pa badzra sa mA dzaHsa spyan drangs /
dzaHhU~M baM hoH
gnyis su med par gyur /
oM badzrI b+ha wa a b+hi Shiny+tsa hU~M/
zhes dbang bskur /
rin chen 'byung gnas kyis rgyas gdab /   dbu brgyan par gyur /
oM pri thi wI de wI sa pa ri bA ra ar+g+haM pra tIts+tsha swA hA nas /
shab+da'i bar gyis mchod /
a kA ro'i sngags kyis gtor ma phul la sa gnon gyi rgyas /
skyob pa sangs rgyas thams cad kyi //
spyod pa'i tshul dang khyad par du //
sa dang pha rol phyin rnams la //
lha mo khyod ni dpang du gyur //
shAkya seng ge skyob pa yis //
ji ltar bdud kyi sde bcom pa //
de bzhin bdag kyang bdud sde las //
rgyal bar byas te dkyil 'khor bri //
zhes gsol ba btab pas rig pa 'dzin pa khyod ci dga' bar spyod cig ces gnang ba byin nas de nyid du thim par gyur /
zhi rol bcas gtor ma phyir phul /
gnyis pa mi min yul bdag spyi las bslang ba ni /
b+hU mi pa ti sa pa ri wA ra badzra sa mA dzaHsa spyan drangs /
s+d+yA na pa ti k+She tra pA lany+tsa na maHsarba ta thA ga te b+h+yo bi shwa mu khe b+h+yaHsarba thA khaM ung+ga te s+pha ra Na i maM ga ga na khaM swA hAH
lan gsum gyis gtor ma phul /
hU~M:
dgongs shig sa bdag lha klu sde dang dpung :
gangs ri g.ya' rtse lu ma skyed mos tshal :
mtsho rdzing lteng ka so so'i gnas rnams nas :
lha klu sa bdag gnas 'dir spyan 'dren gyis :
dzam gling gru bzhir sgrub pa'i sa bslang phyir :
sa bdag 'khor dang bcas pa 'dir gshegs te :
byin brlabs bsngos pa'i gtor ma 'di bzhes la :
rin chen gter gyi sa 'di bstsal du gsol :
b+hU mi pa ti sa pa ri wA ra gats+tsha :
gnang ba byin nas rang gnas su gshegs par bsam zhing 'jam rol dang bcas gtor ma dang gser skyems phyir 'bul /
mchod pa rnams bsdu'o //
gsum pa dbang du bya ba ni /
stegs bu'i mdun nas slob dpon gyis dbang mchog gi phur bu bzung la /
bdag nyid las kyi he ru ka zhal gcig phyag gnyis par gsal ba'i thugs ka'i hU~M las 'od 'phros /
phur bu la thim /
de nyid dpal rta mgrin gyi sku gyur par bsam la /
hU~M pad+mAn+ta kr-ita hU~M phaTaH
ces btab ste lan bdun bzlas pas /
phur bu las byung ba'i 'od zer dmar pos sa gzhi thams cad khyab /
bdag gi dbang du gyur par bsam mo //
'di dgongs 'dus las stobs po che /
phur pa las rdo rje gzhon nur bskyed pa sogs gzhung rnams su 'dra min dmigs bsal byung ba la de ltar bya dgos so //
bzhi pa sbyang ba la /
sngags dang phyag rgyas sbyang ba ni /
slob dpon gyi lag g.yas rdo rje rtse lnga par bsams nas phyag rdo rje dang bcas stegs bu'i steng du bzhag
/thams cad kyi rdo rje dang bcas lag g.yas sa la reg pa'i tshul byas nas /
oM swA b+hA wa shud+d+haHsarba d+harmAHswA b+hA wa shud+d+ho\u0f85 haM/
lan gsum gyis sa la bsnun /
ting nge 'dzin gyis sbyang ba ni /
bdag gi thugs ka'i hU~M las hU~M phra mo grangs med pa phyogs bcur 'phros /
'phags pa mchod /
sems can gyi don byas /
tshur 'dus /
ye shes kyi me rlung chur gyur pas ma dag pa'i dngos 'dzin thams cad bsregs gtor sbyangs /
zhi ba'i rigs la /
rnam dag ye shes kyi zhing khams chen por gyur /
ces dang khro bo la /
dur khrod rol pa'i zhing khams chen por gyur /
ces mos /
lnga pa gzung zhing srung ba ni /
bgegs gtor byin brlabs /
bkug cing sngags kyis bsngo /
las byang ltar bka' bsgo zhing mtshams bcad /
srung 'khor bsgom /
slob dpon dkyil 'khor dbus su bzhengs te las phur thogs la /
bdag gi thugs ka nas khro bo bcu spros pa'i tshogs kyis sa gzhi gang bar gyur /
phur bu rnams stod zhal gsum phyag drug phur bu 'dril ba /
smad lcags phur me'i tshwa tshwa 'phro bar gyur /
phur bu bsgril zhing /
oM g+ha g+ha g+hA ta ya g+hA ta ya sarba duSh+TAn badzra d+ha rod A dz+nyA pa ya ti sarba big+h+nAn kA ya wA ka tsit+ta badzra kI li kI la ya hU~M hU~M phaTaH
lan gsum /
phur bu las 'phros pa'i khro chung dang me'i 'od kyis sa gzhi khengs par gyur /
spro na 'dir stangs stabs dang bskor ba sogs rgyas bsdus gang rung bya'o /
!
/rtsa ba'i gnyis pa dngos gzhi la gsum /
ye shes kyi lha bsnyen pa dang nye bar bsnyen pa'i rim pa /
lha dang dbyer med du byed pa'i sgrub pa'i rim pa /
grub nas dngos grub len pa sgrub pa chen po'i rim pa'o //
dang po la bcu ste /
mtshams gsum rten bca' sta gon bya //
rgyan 'god mnga' gsol brda sbyar cing //
bsre bsnan skos gdab byin 'beb bo //
zhes pa'i dang po phyi mtshams gcad pa ni /
dkyil 'khor gyi khang pa'i phyogs bzhir tho bzhi la rgyal chen so so'i sku'am sngags byang rgyal mtshan dang bcas btsugs la so so'i mdun du stegs gtsang mar gtor ma dkar zlum mdun du mtheb kyu ril bus mtshan pa re dang /
de'i mdun du g.yon phyogs nas brtsam pa'i chu gnyis nyer spyod lnga bcas bsham /
sgrub pa po rnams rol chas sogs ser sbreng gi tshul gyis sgrub khang nas don te shar gyi tho mdun du 'khod la /
mchod gtor rnams /
oM badzra a mr-itas bsang /
raM yaM khaM gis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe d+hU pe A lo ke g+han+d+he nai wid+yA shab+da pU dza sa ma ya hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M:
lan gsum rgya dang bcas pas brlab /
bdag nyid lhar gsal ba'i thugs ka nas yi ge phuH'phros pas pi waM du gyur /
de yongs su gyur pa las yul 'khor srung dkar po pi waM 'dzin pa dri za'i 'khor gyis bskor ba'i thugs ka dang rang gi thugs ka nas 'od zer 'phros /
ri rab kyi shar phyogs nas rgyal po chen po yul 'khor srung 'khor dang bcas pa badzra sa mA dzaH
bsdu rgya bcas /
hU~M/
gsang bdag spyan sngar dam mnos shing //
bstan pa bsrung bar zhal bzhes pa //
rgyal po chen po yul 'khor srung //
'dir gshegs rten la brtan par bzhugs /
badzra sa mA dzaHsa spyan drangs /
dzaHhU~M baM hoH
oM d+h+riSh+Ta rASh+Ta ya swA hAH
lan bdun /
oM ma hA rA dza sa pa ri wA ra ar+g+haM sogs nas /
shab+da pra tIts+tsha swA hA'i bar gyis mchod /
rtsa sngags mthar /
i daM ba liM ta kha kha khA hi khA hi /
zhes lan gsum gyis gtor ma phul /
hU~M/
dri za'i mnga' bdag yul 'khor srung //
zhi ba'i las mdzad sku mdog dkar //
lha yi thugs dam pi waM bsnams //
de la bstod de phyag kyang 'tshal //
rgyal po chen po 'khor bcas kyis //
sngon gyi tha tshig ji bzhin du //
mchod sbyin gtor ma 'di bzhes la //
sgrub pa'i bar chad kun srungs shig
/ces bstod cing phrin las bcol /
oM d+h+r-iSh+Ta rASh+Ta ya swA hA/
tiSh+Tha badzra zhes brtan bzhugs bya /
lho'i mtho rtsar 'khod la mchod gtor rnams gong ltar byin brlab /
bdag nyid lhar gsal ba'i thugs ka nas yi ge phuH'phros pas ral grir gyur /
de yongs su gyur pa las 'phags skyes po sngon po ral gri 'dzin pa gshin rje'i 'khor gyis bskor ba'i thugs ka dang rang gi thugs ka nas 'od zer 'phros /
ri rab kyi lho phyogs nas rgyal po chen po 'phags skyes po 'khor dang bcas pa badzra sa mA dzaH
rgya dang bcas /
hU~M/
gsang bdag spyan sngar dam mnos shing //
bstan pa bsrung bar zhal bzhes pa //
rgyal po chen po 'phags skyes po //
'dir gshegs rten la brtan par bzhugs /
badzra sa mA dzaHsa spyan drangs /
dzaHhU~M baM hoH
oM bi rU D+ha kA ya swA hA/
lan bdun /
oM ma hA rA dza sa pa ri wA ra ar+g+haM sogs nas /
shab+da pra tIts+tsha swA hA'i bar gyis mchod /
rtsa sngags mthar /
i daM ba liM ta kha kha khA hi khA hi /
zhes gsum gyis gtor ma phul /
hU~M/
gshin rje'i mnga' bdag 'phags skyes po //
mngon spyod las mdzad sku mdog sngo //
tshar gcod be con ral gri bsnams //
de la bstod de phyag kyang 'tshal //
rgyal po chen po 'khor bcas kyis //
sngon gyi tha tshig ji bzhin du //
mchod sbyin gtor ma 'di bzhes la //
sgrub pa'i bar chad kun srungs shig
/ces bstod cing phrin las bcol /
oM bi rU D+ha kA ya swA hA/
tiSh+Tha badzra zhes brtan bzhugs bya /
nub kyi tho rtsar 'khod la mchod gtor byin brlab /
bdag nyid lhar gsal ba'i thugs ka nas yi ge phuH'phros pas sbrul zhags su gyur /
de yongs su gyur pa las spyan mi bzang dmar po sbrul zhags 'dzin pa klu'i 'khor gyis bskor ba'i thugs ka dang rang gi thugs ka nas 'od zer 'phros /
ri rab kyi nub phyogs nas rgyal po chen po spyan mi bzang 'khor dang bcas pa badzra sa mA dzaH
rgya dang bcas /
hU~M/
gsang bdag spyan sngar dam mnos shing //
bstan pa bsrung bar zhal bzhes pa //
rgyal po chen po spyan mi bzang //
'dir gshegs rten la brtan par bzhugs //
badzra sa mA dzaHsa spyan drangs /
dzaHhU~M baM hoH
oM bi rU pAk+Sha ya swA hA/
lan bdun /
oM ma hA rA dza sa pa ri wA ra ar+g+haM sogs nas /
shab+da pra tIts+tsha swA hA'i bar gyis mchod /
sngags mthar /
i daM ba liM ta kha kha khA hi khA hi /
zhes lan gsum gyis gtor ma phul /
hU~M/
klu yi mnga' bdag spyan mi bzang //
dbang gi las mdzad sku mdog dmar //
tshogs rdzogs mchod rten sbrul zhags bsnams //
de la bstod de phyag kyang 'tshal //
rgyal po chen po 'khor bcas kyis //
sngon gyi tha tshig ji bzhin du //
mchod sbyin gtor ma 'di bzhes la //
sgrub pa'i bar chad kun srungs shig
/ces bstod cing phrin las bcol /
oM bi rU pAk+Sha ya swA hA/
tiSh+Tha badzra zhes brtan bzhugs bya /
byang gi tho rtsar 'khod la mchod gtor rnams byin brlab /
bdag nyid lhar gsal ba'i thugs ka nas yi ge phuH'phros pa ne'u ler gyur /
de yongs su gyur pa las rnam thos sras ljang gu ne'u le 'dzin pa gnod sbyin gyi 'khor gyis bskor ba'i thugs ka dang rang gi thugs ka nas 'od zer 'phros /
ri rab kyi byang phyogs nas rgyal po chen po rnam thos sras 'khor dang bcas pa badzra sa mA dzaH
rgya dang bcas /
hU~M/
gsang bdag spyan sngar dam mnos shing //
bstan pa bsrung bar zhal bzhes pa //
rgyal po chen po rnam thos sras //
'dir gshegs rten la brtan par bzhugs /
badzra sa mA dzaHsa spyan drangs /
dzaHhU~M baM hoH
oM bai shra ba Na ya swA hA/
lan bdun /
oM ma hA rA dza sa pa ri wA ra ar+g+haM sogs nas /
shab+da pra tIts+tsha swA hA'i bar gyis mchod /
sngags mthar /
i dam ba liM ta kha kha khA hi khA hi /
zhes lan gsum gyis gtor ma phul /
hU~M/
gnod sbyin mnga' bdag rnam thos sras //
rgyas pa'i las mdzad ljang ser sku
/gter 'chang be con ne'u le bsnams //
de la bstod de phyag kyang 'tshal //
rgyal po chen po 'khor bcas kyis //
sngon gyi tha tshig ji bzhin du //
mchod sbyin gtor ma 'di bzhes la //
sgrub pa'i bar chad kun srungs shig
/ces bstod cing phrin las bcol /
oM bai shra ma Na ya swA hA/
tiSh+Tha badzra /
zhes brtan bzhugs bya'o //
gnyis pa bar mtshams la gnyis /
dam sri mnan pa /
sgo byang gdags pa'o //
dang po ni /
dug shog la dam sri'i ling+ga bya mchu can yan lag lcags sgrog gis bsdams pa'i snying gar dzatri[<!TCC Tibetan character 4,146 undefined in unicode!>] kha sprod mthar mgrin pa nas brtsam ste yig mgo phyir bstan pa /
ya ma dam sri gam pa ri mA ra dzaHdzaHnan :
tri'u tri'u mA ra ya na ma sho dza :
khug nan :
zhes dang /
gzugs kyi mthar yig mgo nang du bstan la /
dus drug dang bcur rgyu ba'i nyul le dam sri rgyal 'gong 'byung po'i tshogs dang bcas pa'i lus ngag yid gsum mthu stobs thams cad non cig :
bskal pa ma stongs kyi bar du ma ldangs shig :
oM laM hU~M laM satwam+b+ha ya nan :
zhes pa rnams kyi mthar dza khrom gyis bskor ba bris la /
'grub na sgrub pa'i snga nyin lta bur phur pa sogs drag po'i phrin las gtang ba'i tshogs tha ma'i gdab kha dang 'brel bar bkug bstim grangs mang byas la thun gdab /
'dre lteb tu bcag cing tshon skud kyis bcing /
thod ngan nam khyi thod lta bur bcug
/phung res dril la rtsang gis gzir ba'i mnan chas bya /
sgo drung du dong gru gsum brus pa la bkod /
de tsam mi 'grub pa'i skabs kyang ling+ga dong nang du bting /
slob dpon gyis gser skyems thogs la /
raM yaM khaM/
oM AHhU~M ha hoHhrIH
lan gsum gyis byin brlabs la /
hU~M/
rig 'dzin rtsa brgyud bla ma dam pa dang //
bde gshegs zhi khro rab 'byams dkyil 'khor lha /
khyad par   'dir skabs so so'i lha'i mtshan kha bsgyur /lha tshogs rnams //
gser skyems 'di bzhes rnal 'byor mthu dpung skyed //
ma mgon lcam dral dam can rgya mtsho'i tshogs //
dregs pa'i sde dpon sum cu yab yum sras //
bka' nyan bran g.yog mngag gzhug bcas rnams kyis //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di sogs yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces pa'i tshig mtshams gsum por gser skyems phul /
'dir bka' brgyad sogs khro bo'i rigs la de'i nga rgyal bzung bzhin pa des 'thus /
zhi ba'i rigs la khro bo'i nga rgyal gzung dgos pas /
gu ru zhi ba la artsig brjod de bla ma drag po dang /
thugs rje chen po la rta sngags kyis rta mgrin du gsal ba sogs 'gres sbyar la /
e yaM raM dz+wa la raM/
brub khung yangs shing gting zab pa'i nang du tri las dam sri pho mo gzugs rid cing nyam thag pa'i lus can du gyur /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
khyad par   skabs gang yin pa'i lha mtshan sbyar la /lha tshogs rnams kyi bka' bden pa dang /
sprul pa yang sprul phyag brnyan dang bcas pa rnams kyi bka' bden pa dang /
bden pa chen po'i byin gyi rlabs kyis dngos grub la bar du gcod pa'i ya ma dam sri mtshan ma rdzas kyi rten 'di la mchis par gyur cig
/tri yaM dzaH
tri badzra ang+ku sha dzaH
dzaHhU~M baM hoH
lan gsum gyis dgug gzhug byas la /
'og gi 'don tshig dang bstun te skyer phur sor bzhi pa gdab /
thun rdzas brab /
gu gul bdug
/dur rdo la ri gling dang rgya gram bris pas mnan la /
hU~M:
dam sri bya ba'i las ngan 'dis :
rdo rje slob dpon sku la bsdos :
mched lcam rnams la gnod cing gtses :
rgyal khams kun tu mi dge btang :
gsang sngags lam kyi sgo yang bkag :
bka' 'das nam yang mi gtong bas :
da ni khro bo'i phur tshogs gdab :
thun tshogs gdab ste dud tshogs gtib :
gtub cing srin po'i zhal du bstab :
ri rab brjid pa'i 'og tu mnan :
zhes pa'i mthar 'beb ring 'og sa chu me rlung rim pa bcu gsum re dang /
sAts+tsha nag pos mnan te /
hU~M:
gcig ni brjod med nyag cig rgya :
gnyis pa thabs dang shes rab rgya :
gsum pa sku gsung thugs kyi rgya :
bzhi pa phyag rgya bzhi yi rgya :
lnga pa ye shes lnga yi rgya :
drug pa pha rol phyin drug rgya :
bdun pa yan lag bdun gyi rgya :
brgyad pa rnam thar brgyad kyi rgya :
dgu pa theg pa rim dgu'i rgya :
bcu pa khro rgyal bcu yi rgya :
khyod la rgya bcu brtsegs te btab :
ri rab brjid pas steng nas mnan :
dpa' bo'i bro ra byas te brdungs :
bskal pa bye snyed mtha' ru mnan :
oM laM hU~M laM satwaM b+ha ya nan :
'byung bzhi ri rab dang bcas pa'i steng du khro rgyal 'khor bcas bzhugs par bsam la /
mched lcam rnams srin lag lu gu rgyud du sbrel te las bzhi'i bro gzhan nas 'byung ba ltar ram /
bsdu na las byang so sor 'byung ba'i bro brdung zhing hU~M bzhi'i sngags brjod do //
gnyis pa sgo byang phyi nang gnyis las /
phyi'i sgo gong du ra sog gam ro ras la gshin rje gshed kyi sku snying po 'dod gsol bris pa dang skyer phur la snying po bris te rgyab tu btags pa bkod /
dmar gtor dang mchod yon sogs bshams la /
raM yaM khaM/
stong pa'i ngang las a las b+hany+dza'i snod du mchod pa'i dngos po 'dod yon gyi rnam pa ma tshang ba med par 'char bas nam mkha' gang ba /
gtor snod b+hany+dza 'bar bar /
gtor rdzas oM AHhU~M zhu ba las 'dod yon phung po zad mi shes pa'i longs spyod kyi gter du gyur /
oM AHhU~M/
lan gsum gyis byin brlab /
so so'i las sngags kyis bsang /
swa b+hA bas sbyang /
stong pa'i ngang las las kyi gshin rje nag po be con dang 'khor lo thogs pa khro bo'i chas ldan ma he nyi zla pad+ma'i gdan la bzhengs pa'i gnas gsum du oM AHhU~M gis mtshan pa las 'od 'phros /
rang 'dra'i ye shes pa badzra sa mA dza :
dzaHhU~M baM ho :
oM badzra karma ya ma rA dza hU~M:
lan bdun /
ar+g+haM sogs nas shab+da'i bar gyis mchod /
kro d+ha ya ma rA dza i daM ba liM ta kha kha khA hi khA hi :
lan gsum gyis gtor ma phul /
hU~M:
gsang chen lhun grub pho brang nas :
bcom ldan chos rjes bka' bstsal ltar :
bdag cag rig 'dzin sgrub pa pos :
bka' gsang gzhung chen 'di sgrub pas :
'di la gnod cing bar gcod rnams :
sa 'di yan chad ma gtang zhig :
phyi 'khor skyong ba'i mu ran la :
rdo rje'i yal gam thub par mdzod :
oM badzra ya ma rA dza sa ma ya satwaM:
zhes lan gsum bzlas nas me tog gtor zhing /
tiSh+Tha badzras brtan bzhugs bya /
nang sgor ra sog gam shing byang la bdud rtsi 'khyil ba'i sku sngags 'dod gsol skyer phur sngags ldan bcas bkod /
mchod gtor rnams gong ltar byin brlab /
so so'i las sngags kyis bsang sbyang sngar ltar /
stong pa'i ngang las pad nyi'i gdan la bdud rtsi 'khyil ba ljang nag rgya gram dang dgra satwa thogs te bzhengs pa'i gnas gsum du oM AHhU~M gis mtshan pa las 'od zer 'phros /
rang 'dra'i ye shes pa badzra sa mA dza :
dzaHhU~M baM ho :
oM badzra kro d+ha a mr-ita kuN+Da lI hU~M:
lan bdun /
ar+g+haM sogs nas shab+da'i bar gyis mchod /
badzra kro d+ha a mr-ita kuN+Da lI i daM ba liM ta kha kha khA hi khA hi :
lan gsum gyis gtor ma phul /
hU~M:
khro bo bdud rtsi 'khyil ba'i sku :
sprul pa'i 'od zer dgra bgegs 'dul :
dngos grub bdud rtsi'i rgya mtsho skyil :
dam sri thal ba rdul du rlogs :
oM badzra a mr-ita kuN+Da lI tshin+d+ha tshin+d+ha dam sri mA ra ya phaT:
ces dang /
tiSh+Tha badzras brtan bzhugs bya'o //
sgo byang gnyis ma 'dzom pa'am bsdu na phyi sgo'i gshin rje kho nas chog go
/sgo them gyi nang du brub khung zhig gi nang du zan ling la seng ldeng ngam skyer pa'i phur bu'i dbal la mi g.yo ba'i sngags dang /
mgul du rgya shog la sgo 'di yan chad su yang ma 'da' zhig ces bris te btags pas btab /
sgo 'di yan chad su yang ma 'da' zhig :
ces brjod /
gsum pa gsang mtshams la gnyis /
ma traM bsgral ba dang khro bcu'i phur gdab bo //
dang po ni /
zhi ba'i dkyil 'khor dur khrod med pa'i rigs phal cher la mdzad srol mi 'dug pas 'di bzhag nas 'og gi phur gdab la 'jug pas chog
/'on kyang bla med yin phyin dur khrod gsang ba mchog gi dkyil 'khor du lhun gyis grub pas sbyor yang 'gal ba med pa ste rata gling thugs gsang sogs las bshad pa ltar dang /
khro bo'i rigs sogs dkyil 'khor dur khrod bcas pa la ni nges par gal che ba yin /
de'ang slob dpon chen pos mdzad pa'i yang dag gsang 'grel dang /
hU~M kA ra'i mnyam sbyor dkyil chog sogs cho ga'i chings bcu gnyis kyi rtsis 'gos bsdus pa sogs phyag len rgyas bsdus mang yang /
gter ma'i phyogs su bka' brgyad bde 'dus nyid khungs zab cing don 'dus pas de ltar na /
dkyil 'khor gyi gzhir ma traM gi gzugs brnyan mgo lho nub tu bstan pa gan rkyal du bzhag
/stegs bu'i shar ngos su slob dpon zhal nub tu phyogs te phyag tu g.yab dar dril bu bsnams nas /
gzhung gang yin gyi las sngags brjod la /
bdag nyid las kyi he ru ka khro gtum bzod par dka' ba'i gzi brjid bskal pa'i me ltar 'bar ba'i skur gyur par bsam /
lcags kyu'i phyag rgya bcings te /
ma traM ka ru dra dza :
lan bdun brjod /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
khyad par   skabs gang yin pa'i lha mtshan sbyar la /lha tshogs rnams kyi bka' bden pa dang /
sprul pa yang sprul phyag brnyan dang bcas pa rnams kyi bka' bden pa dang /
zhes bden stobs brjod pa sngon 'gros /
bden pa chen po'i byin gyi rlabs kyis /
rnam pa ma traM ru dra :
ngo bo dngos grub la bar du gcod pa'i bdud dang log 'dren thams cad ma traM ru dra A kar+sha ya dza :
tri yaM dza :
dzaHhU~M baM ho :
zhes bkug ste gzugs la bstims nas /
hU~M:
ma traM bya ba'i sdig can khyod :
sngon yang sgrub pa kun la bsgribs :
sngon tshe dpal chen he ru kas :
bsgral nas dur khrod chen por byas :
khungs dang rdzas bcas gang las byung :
khungs dang rdzas bcas bdag las byung :
bdag med stong pa'i tho bas gzhom :
oM ma hA shUn+ya tA dz+nyA na badzra swA b+hA wa At+ma ko\u0f85 haM:
ma traM ru dra dza :
A kar+sha ru dra dza :
kha traM ru dra dza :
zhes pas chos dang gang zag gi bdag rtag pa dang chad par lta ba rnams gzhom pa'i don du /
ma traM gi gzugs de nyid slob dpon gyi zhabs g.yas pa'i dor stabs kyis mnan la /
hU~M:
ma traM bya ba'i sdig can khyod :
rol pa'i stabs kyis mnan pa ni :
'jigs byed chen po he ru kas :
mgo ni lho nub mtshams su bstan :
rkang pa byang shar mtshams su bstan :
khro rgyal zhabs ni g.yas g.yon gyis :
gyad kyi dor stabs tshul du mnan :
A+oM ma hA shrI he ru ka dr-i sh+ya ho :
sa ma ya satwaM:
ma hA de wa ru dra dza :
dzaHhU~M:
zhes lan bdun bzla zhing /
thams cad kyi lag g.yas kyi sor mo gsum sbreng ba kha T+wAM ga'i rgyas snying gar snun tshul byas la /
gzugs phung hrul gyis zhig
/ma rig sgo lnga'i sbub dral /
rnam shes tri nag por gnas pa thugs ka'i 'od kyis sbyangs pas hU~M yig dkar por gyur pa bdag gi thugs kar thim nas gnyis su med par gyur par bsam zhing /
stegs bu'i mthar sngar dam sri mnan pa'i skabs ci lta ba bzhin du bro brdung /
bsdu na bro brdung med kyang chog
/gang ltar las kyi rdo rjes ma traM gi lhu tshigs so sor phral nas stegs bu'i lho nub tu mgo
/nub tu snying /
nub byang du lag g.yon /
byang du rkang g.yon /
byang shar du gsang gnas /
shar du rkang g.yas /
shar lhor lag g.yas /
lhor glo ba ste phyogs mtshams rnams so sor bkod /
slob dpon shar du gnas pas b+h+rU~M dz+nyA na maN+Da la b+h+rU~M:
thugs ka nas b+h+rU~M 'phros khog pa la thim pas /
khog pa dur khrod rol pa'i gzhal yas khang dur khrod brgyad ra ba me dang bcas pas bskor bar gyur /
ces bsam /
zhi ba lta bu la /
khog pa ye shes rol pa'i gzhal yas khang chen por gyur /
ces bsgyur /
thams cad kyis lag g.yas phyi dang g.yon nang du byas pa'i khu tshur dpung mgor bsnol zhing /
hU~M pra be sha ya phaT:
ces lan bdun bzlas nas rgya bkrol te /
dkyil 'khor gyi sgo shag gis phye bar gyur par bsam la /
de nas slob dpon rdo rje'i 'gros gar gyis /
hU~M hU~M hU~M/
ha ha ha /
phaT phaT phaTaH
ces brjod nas dkyil 'khor la g.yas su lan gsum bskor nas /
dkyil 'khor gyi nang du tshud par gyur /
zhes brjod do //
gnyis pa khro bcu'i phur gdab ni /
stegs bu'i dbus kyi khri'u khar slob dpon zhal shar du phyogs par bzhugs pa'i mdun du seng ldeng gi phur bu tsan+dan dmar pos kha dog bsgyur zhing rtse mor me tog phreng ba bcings pa bcu bsham /
dkyil 'khor gyi phyogs mtshams brgyad dang shar nub kyi phyi rnams su phur gdan bcu bkod la /
rang gi thugs ka nas hU~M yig bcu spros phur bu rnams la thim pa yongs su gyur pa las stod khro bo'i gzugs can smad phur bu 'bar ba'i rnam pa can du gyur par bsam la /
thams cad hU~M mdzad kyi rgya dang /
sum+b+ha ni'i sngags kyis phyogs bcu'i bgegs rnams bkug pa la /
slob dpon gyis lag g.yas kyis tho ba dang /
g.yon pas phur bu bzung la /
hU~M:
steng 'og phyogs mtshams 'jig rten kun :
zhe sdang rdo rje bla na med :
sku gsung thugs sprul stobs dang ldan :
ta krita khrag 'thung khro rgyal bcu :
'jigs tshul rngams pa'i stangs stabs kyis :
gdug pa'i tshogs rnams brlag par mdzod :
dur khrod gsang ba'i gnas mchog 'dir :
rang byung khro rgyal chen po bcu :
log 'dren bdud bgegs mtshams gcad phyir :
khro bcu'i phur pa gdab par bya :
oM badzra kI li kI la ya ma hA kro ta 
hU~M kA ra hU~M:
gnod byed 'byung po 
gardza gardza hU~M phaT:
oM badzra kI li sogs de bzhin sbyar te /
bi dza ya hU~M:[ \u0f8e]ha na ha na hU~M phaT:
ya mAn+ta ka hU~M:
pa tsa pa tsa hU~M phaT:
ha ya grI wa hU~M:
hu lu hu lu hU~M phaT:
a mr-ita kuN+Da lI hU~M:
tshin+d+ha tshin+d+ha hU~M phaT:
trai lokya bi dza ya hU~M:
b+hin+d+ha b+hin+d+ha hU~M phaT:
a pa ra dzi ta hU~M:
tiSh+Tha tiSh+Tha hU~M phaT:
Ar+Ya a tsa la hU~M:
b+han+d+ha b+han+d+ha hU~M phaT:
nI la daN+Da hU~M:
da ha da ha hU~M phaT:
ma hA ba la hU~M:
s+pho Ta s+pho Ta hU~M phaT:
ces 'bar ba'i stangs stabs dang bcas steng gi phur bu shar gyi shar dang /
phyogs phur shar nas lho sogs rim gyis g.yas skor dang /
mtshams phur byang shar nas nub byang sogs g.yon skor dang /
'og gi phur bu nub kyi nub tu gdab pas /
bgegs rnams kyi snying phug nas g.yo 'gul med cing 'od gsal bar gyur par bsam zhing /
phur bu las byung ba'i 'od zer srung ba'i 'khor lor 'khrigs pas phyogs mtshams thams cad khyab par gyur /
ces dang /
las gzhung so so las 'byung ba'i srung 'khor gyi tshig brjod cing bsrung bya srung byed thams cad las 'das pa de kho na nyid kyi srung 'khor yang bya /
ma traM dang phur pa de dag re zhig phyogs su bsdu nas rgyan bkod skabs su slar bkram par bya'o //
gzhung rnying rnams las rgyal chen bzhi po so pa'i tshul dang /
khro bcu'i mtshams phur jag pa'i skung gi tshul du bzhag pa yin par bshad cing /
sa chog skabs khro bcu'i phur gdab yod pa'i rigs la skabs der dngos su gdab cing 'dir gdab mi dgos par sngags tshig tsam brjod pas thugs dam bskul ba yin zhes smin lugs gsung rgyun du 'byung ngo //
bzhi pa rten gyi dkyil 'khor bca' ba la thog mar chag chag gdab pa ni /
dung phor ram ka pA lar bdud rtsi rnam pa lngar sbyar ba'i dri bzang gi chus dkyil 'khor gyi gzhi la rdo rje khu tshur gyis byang shar nas g.yas skor du khyab par khyem med par byug cing /
hU~M:
bla med gsang ba mchog gi dkyil 'khor du :
dam rdzas bdud rtsi ye shes lnga ldan pa'i :
bde gshegs rgyal ba'i sku gsung thugs sgrub phyir :
bka' gsang rmad du byung ba'i chag chag 'debs :
oM ma hA a mr-ita kuN+Da lI hU~M:
zhes brjod cing zhi rol bya /
de nas thig tshon gyi bya ba la 'jug pa yin yang de dag gzhung so so las 'byung ba ltar lag tu lon dgos pa dang /
dkyil 'khor ras bris tsam la bsten pa'i skabs su ni de dag mi mkho bas 'dir ma smros so //
lnga pa sta gon la bzhi /
lha /
bum pa /
yo byad /
slob ma sta gon la gnas pa'o //
de'ang slob ma la dbang bskur ba dang 'brel na de rnams skabs 'dir sbyar /
ma 'brel na sbyor mi dgos mod /
'on kyang yo byad sta gon ni nam du'ang dgos pas sgrub pa'i rdzas tshang bar bsags la thams cad kyang ye shes kyi rnam rol 'ba' zhig tu mos pas byin brlab /
lha sta gon ni gtso bor dkyil 'khor bri bar gnang ba zhu ba'i don yin pas grub na legs pa las lhag skyon du mi 'gyur bas de ltar na /
dkyil 'khor bya ba'i stegs bu'i dbus gtso bo'i gnas su bdud rtsi dri bzang sbyar ba'i chab kyis thig le gru bzhi 'khor rnams kyi gnas su zlum po re /
de rnams su lha so so'i sngags kyi mthar /
oM AHhU~M sa ma ya satwaMH
btags pa brjod cing me tog gi tshom bu gtso 'khor phyed par bkod /
phyi nang gi mchod pas bskor /
las byang ltar mchod pa byin brlab /
dam tshig pa bskyed /
ye shes 'khor lo bstim /
phyag mchod bstod pa'i bar du song nas /
thams cad kyis thal mo sbyar te /
ho :
dus gsum bla ma yi dam lha :
yi dam rgyal ba rgya mtsho'i tshogs :
mkha' 'gro dam can ma lus dgongs :
dkyil 'khor bzang po legs bris nas :
bdag cag bsnyen sgrub las gzhung bsrang :
sta gon la ni gnas par mdzod :
lan gsum brjod /
rdo rje slob dpon gyis se gol gsum byas la lha rnams bar snang 'od kyi drwa bar bzhugs par mos /
tshom bu dang mchod gtor rnams bsdu'o //
'dir yang las byang gi mngon rtogs rgyas pa mi lcogs pa lta bu la /
sgrub pa'i gzhir rang byung ye shes kyi gzhal med khang chen por /
che ge mo'i lha tshogs dwangs pa'i mkha' la 'ja' tshon shar ba ltar skad cig gis gsal bar gyur /
ces gdod nas grub pa'i ye shes kyi dkyil 'khor gsal btab la mchod bstod byas pas kyang chog go
/sgrub pa'i mthar slob ma la dbang bskur ba sogs bum pa sta gon dgos pa'i rigs la bsdu bar 'dod na /
bum pa lha grangs sam rnam bum dang las bum tsam 'du bya /
drag sngags yungs thun gu gul dud pas bgegs bskrad /
bum pa chas su gzhug pa'i sngags bka' dgongs sogs nas 'byung ba ltar ram /
gtso bo'i snying po brjod la nang bcud mgul chings kha rgyan ldan pa bkod /
mchod pa bshams shing byin brlab /
bum pa bsang sbyang /
stong pa'i ngang las b+h+rU~M las phyi rin po che'i bum pa'i rnam pa la nang gzhal yas khang bdud rtsi'i rgya mtsho 'khyil ba'i dbus su /
che ge mo'i dkyil 'khor gyi lha tshogs mtsho rdzing dwangs par zla skar shar ba bzhin skad cig gis gsal bar gyur /
sngags tsam gyis mchod /
phyag 'tshal sh+lo ka sogs gcig gis bstod /
gzungs thag blangs la /
rang gi thugs ka nas sngags kyi 'od zer 'phros bum pa'i lha rnams la phog
/snyoms par zhugs pa'i byang chub kyi sems ye shes kyi bcud du 'khyil bar bsam /
bsnyen sgrub kyi sngags bzla /
mthar /
oM AHhU~M gis /
bdud rtsi'i mchod yon phul bas lha rnams 'od du zhu ba bum pa'i chu dang ro gcig tu gyur /
las bum du 'khyil ba dang rta mgrin lta bu so so'i las kyi lha bskyed la sngags bzlas pas byin brlab /
drug pa rgyan 'god pa ni /
dkyil 'khor lding khri rim gsum mam gnyis yod pa'i 'og mar ras bris kyi dkyil 'khor bkram /
bdag bskyed mchod gtor logs gang bder bsham /
bka' brgyad /
yang dag
/phur pa lta bu khyad chos chen po can min pa'i sgrub rdzas spyi tsam du /
sku gzugs /
tsakli /
rgyud dam gzhung pod /
sngags byang /
rdo rje sogs phyag mtshan /
shel rdo bcas sku gsung thugs rten /
rnam rgyal bum pa /
sgrub pa'i gtor chen /
sman rag
/tshe 'brang /
tshe ril /
tshe chang /
mda' dar /
myang grol sgrub pa dang 'brel na ril bu bum pa /
zhi rgyas dbang drag dang bka' gter srung ma'i gtor ma /
dbang bskur byed na de dang mthun pa'i dbang rdzas tshang ba /
dkyil 'khor rgyan rdzas sogs gzhi mdun stegs bu'i steng du dgod /
bdag gi rnal 'byor bzlas pa'i bar song nas stong tshigs phul /
slar dzapa? dbyangs bya ba'i tshe rdo rje slob dpon gyis dril spos 'dzin pas sna drangs /
rten sgrub mchod pa'i rdzas rnams thogs pa'i ser sbreng gis dkyil 'khor la g.yas skor lan gsum byas te mdun du 'khod nas dbyangs dang bcas pas /
hU~M:
bla med gsang ba mchog gi dkyil 'khor du :
kun tu bzang po'i mchod sprin bkod pa ni :
thugs rje'i sku mchog 'gro kun thar par 'dren :
sku gsung thugs rten dngos grub kun 'byung gnas :
yon tan phrin las ma lus rdzogs pa'i dpal :
pho brang snod bcud rtags ldan rgyan du bzhugs :
chos dbyings skye ba med pa'i ngang nyid las :
thugs rjes rnam 'phrul gtso 'khor lha tshogs bcas :
gsang ba'i dam rdzas sman gtor rak+ta dang :
snod bcud yongs rdzogs bum pa gzhal yas gsal :
sku gsung thugs yon phrin las ma lus rdzogs :
ma rig log rtog drwa ba gcod pa'i gri :
shes rab thabs ldan log rtog 'bigs pa'i mda':
dri med rang gsal sku gsum me long mdzes :
rigs lnga rab mtshon dar sna lnga yis brgyan :
dag byed khrus bum tshon skud drwa ba dang :
dar dpyang gzungs thag sgab skor 'phan phran dang :
kun khyab bla bre shes skyob yol ba dang :
rgyan drug cod pan mi nub rgyal mtshan dang :
rdo rje dril bu rnga dang DA ma ru :
pi waM gling bu pho gling mo gling dang :
dung dang cha lang mkhar rnga ting ting shag :
sku gsung thugs rten mchod pa'i tshogs dpag med :
skal ldan bdag cag dngos grub yongs 'grub cing :
'gro kun sdug bsngal rgya mtsho bsgral bya'i phyir :
dkyil 'khor gzhal yas khang 'dir dgyes par bzhugs :
oM dz+nyA na sa ma ye ma hA dz+nyA na shUn+ya tig+na :
ma hA dr-i sha kI la ya d+harma kA ya badzra tiSh+Tha dz+nyA na sa ma ye hU~M:
mu ku len d+ha ri ka ta hU~M:
d+harma d+hA tu sa ma ya tiSh+Tha lhan :
zhes dbyangs dang zhi rol bcas bya zhing sgrub rdzas rnams las slob sogs kyis nor 'khrul med cing bag dro lhun chags dang ba 'dren par dgod /
de'ang dkyil 'khor dbus su gzhung gang yin pa'i sgrub rdzas kyi gtso bo thod pa /
rnam bum /
myang grol bum pa sogs khri'u'i khar bkod /
lding khri gong mar sku gsung thugs rten /
rgyab ngos su gtor chen rgyan spros can /
dkyil 'khor gyi rdor rwa'i steng khro bcu'i phur bu /
mtha' skor shar du mchod yon nas brtsam ste chu gnyis nyer spyod mtshams 'dzin bcas /
phyogs bzhir ral gri bzhi /
mtshams bzhir mda' dar me long can bzhi btsugs pa tshon skud kyi drwa bas sbrel /
gzhan yang zur bzhir rgyal mtshan /
logs bzhir 'phan /
dar gyi drwa phyed sogs so so'i phyag len las byung ba ltar mdzes brjid chags pa dang /
steng na dar gyi gdugs dbub /
gsham du stag gzig gi sgab dkris kyis bskor /
dkyil 'khor mdun rgyab gang bder mchod gtor kha zas bzang dgus brgyan pa'i g.yas g.yon chos gter srung ma spyi dang bye brag gi gtor 'bul /
chad brtan rgyun bzhag
/rgyun gso'i chu gnyis nyer spyod phreng tshar /
phyi mchod brgya rtsa sogs yod na mtha' skor stegs bu rim pa can la go rim ma 'chol bar bkod /
gzhan yang nyin re bzhin 'bul rgyu'i chos skyong gtor spungs /
chad mdo brtan ma /
tshogs kyi yo byad kyis mtshon phrin las la dgos pa rnams dang /
dkyil 'khor gyi byang phyogs su lcags hom du nyu le'i ling+ga /
las phur stegs bcas /
yungs dkar sogs thun rdzas rnams kyang 'du bya /
slob dpon gyi mdun g.yon nas brtsam ste nang mchod /
rdor dril /
DA ma ru /
me tog gi snod /
las bum rnams bzhag go
/mchod rdzas rnams la spyi khyab tu /
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
na maHsarba ta thA ga te b+h+yo bi shwa mu khe b+h+yaHsarba thA khaM ud+ga te s+pha ra Na i maM ga ga na khaM swA hAH
zhes nam mkha' mdzod kyi sngags rgyas mkha' khyab tu spel bar bya'o //
bdun pa tshogs sgrub kyi las la 'jug rung gi bya ba sgrub pa po rnams mnga' gsol zhing gnas su dgod pa ni /
rgyal thebs kyis dbyangs bor len dang las kyi rdo rjes thod chang mar zed can tshig bstun so sor drang ba sogs lag len ltar byas la /
hU~M:
sangs rgyas gdung 'tshob rdo rje rgyal po nyid :
sku gsung thugs dang yon tan phrin las rdzogs :
dug lnga rtsad gcod dngos grub kun 'byung gnas :
ston pa'i sgron mer mnga' gsol dgyes par bzhugs :
zhes dang /
rgyal tshab la /
hU~M:
bla ma'i gdung 'tshob sku gsung thugs kyi sras :
dam chos char 'beb tshe dang dngos grub spel :
dbang bskur phrin las rnam bzhi mthar phyin pa :
rgyal tshab ston par mnga' gsol dgyes par bzhugs :
yum la /
gnyis med bde skyed mtshan nyid rab tu bzang :
kun bzang yum du mnga' gsol dgyes par bzhugs :
rdo rje las par /
phrin las gzhung bsrang bsnyen sgrub mthar phyin mdzad :
rdo rje karma mnga' gsol dgyes par bzhugs :
ging la /
bar gcod bgegs bsgral gzugs phung lha la stob :
rdo rje ging mchog mnga' gsol dgyes par bzhugs :
mtshams par /
phyi nang mtshams gcod bar chad thams cad srung :
rdo rje mtshams par mnga' gsol dgyes par bzhugs :
spyan par /
dngos grub bgegs gnyis dus dang drod tshad mkhyen :
rdo rje spyan par mnga' gsol dgyes par bzhugs :
dus mtshams par /
phrin las skabs sbyar dus 'dzin nam tshod mkhas :
rdo rje dus mtshams mnga' gsol dgyes par bzhugs :
phyag tshang /
phud gtsang g.yos mkhas phyi nang bya byed mkhas :
rdo rje phyag tshang mnga' gsol dgyes par bzhugs :
byan por /
g.yo mkhan chad lhag med cing gtsang sbra ldan :
rdo rje byan por mnga' gsol dgyes par bzhugs :
mched lcam gzhan rnams la /
gsal dag dzapa? mkhas dad ldan brtson par bzhugs :
gser phreng mched lcam mnga' gsol dgyes par bzhugs :
rdul 'phyag
/kun gyi bka' sgrub phyi yi nyul le skrod :
rdul 'phyag skyes bur mnga' gsol dgyes par bzhugs :
zhes so sor mnga' gsol zhing rang gral du 'khod pa las nam yang ma 'phyugs par bya'o /
khro bo'i rigs sogs la de'i rjes 'brel du chas su 'jug cing rtags gdab dgos pas /
chas rnams las rdor sogs kyis thogs /
rgyal tshab pas dbyangs bor len tshul gyis /
hU~M:
don dam spros med rgyu ma'i khong gseng can :
ye shes lnga ldan thod pa'i dbu rgyan gsol :
theg mchog don ston glang chen ko rlon gsol :
'khor ba mi spang mi lpags g.yang gzhi gsol :
zhe sdang nyid 'joms sbrul nag chun po gsol :
phrin las rnam bzhi lhun grub stag sham gsol :
'khor ba'i bcud len zhag gi zo ris gsol :
chags pa dbang sdud rak+ta'i thig le gsol :
skye 'chi rtsad gcod thal chen tshom bu gsol :
sku gsum lhun grub thod phreng tshar gsum gsol :
cis kyang mi shigs rdo rje'i go khrab gsol :
ma rig nags sreg ye shes me dpung gsol :
zhing bcu yongs sgrol dpal gyi chas bcu 'di :
dbang phyug chen po'i sku la rgyan du bzhes :
zhes rjes zlos dang bcas tshig dang bstun nas dpal gyi chas rnams las kyi rdo rjes rgyal tshab par rim par phul la rdo rje slob dpon sogs thams cad kyi gnas so sor bgo zhing brgyan pa'i tshul bya'o //
brgyad pa brda sbyar ba ni /
brda' sgo phyag las gzhung du yod pa'i rigs la de nyid 'dir sbyar /
rang gzhung du med pa sogs la /
hU~M/
snang srid 'khor 'das gdod ma nas //
rnam dag lhun grub rgyal ba'i zhing //
ma rtogs gnyis 'dzin sgrib g.yogs sgo
/rang rig brda yis dbye bar bya //
b+h+rU~M pra we sha ya phaT/
ces brda sgo dbye /
hU~M/
khams gsum ye nas rang byung ba'i //
bde gshegs rgyal ba'i dkyil 'khor nyid //
brda dang gar gyis mtshon nas kyang //
gnyis su med par phyag bgyi 'o //
a la la hoH
a ti pU hoH
pra tIts+tsha hoH
zhes brda phyag 'tshal /
shin tu bsdu na /
gdod nas rang byung lhun gyis grub pa'i dkyil 'khor mjal ba'i sgo glo bur 'khrul pa'i dri mas bcad pa rig pa ye shes kyi brda mjal bas lhag ger phyes par bsam la /
b+h+rU~M pra be sha ya phaT:
ces brda sgo dbye /
rang snang ye shes kyi dkyil 'khor ci ltar shar yang rang rig las gud du med pa'i gnas lugs chu la chu bzhag pa lta bur rtogs pas /
a ti b+hU ho :
pra ti b+hU ho :
zhes brda phyag 'tshal ba tsam gyis kyang 'grub bo //
dgu pa bsre bsnan bya ba ni /
skabs 'dir dbang ma thob pa'i mched gsar bu rnams dkyil 'khor byang shar lta bur logs su phye /
slob dpon gyi mdun /
rdor dril /
bdud rtsi /
yungs thun sogs bkod nas /
las byang bdud rtsi byin brlab sngon du 'gro bas sman mchod khA hi bcas bya /
slob dpon gyis /
bdag nyid dpal he ru kar gsal ba'i thugs ka nas ya las lcags kyi sdig pa mgo dgu rwa bco brgyad pa spros /
de las ye shes kyi me 'bar bas slob bu'i sdig sgrib thams cad bsregs par gyur par bsam zhing /
oM AHhU~M badzra yak+Sha kro d+ha ha na ha na hU~M phaT:
ces bzla zhing yungs thun gyis brab /
las byang ltar bka' bsgo bgegs bskrad brjod /
drag sngags yungs thun gu gul dud pa rol mo sogs tsham rngam gyis bgegs bskrad /
gsar bu rnams kyi rgyud sbyang ba'i phyir rjes zlos byar gzhug ste /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
zhes brjod /
snying gar ye shes sems dpa' tshon gang pa re yod par sgoms la byin gyis brlabs pa'i bdud rtsi rdo rjes lce thog tu lan gsum bzhag nas /
hU~M:
ji snyed sangs rgyas thams cad dang :
byang chub sems dang rdo rje 'dzin :
de bzhin sgrub pa'i rnal 'byor pa :
de dag la ni snying ring na :
rdo rje yak+Sha gnod sbyin gyis :
khyod kyi snying la zhugs te 'thung :
snying la yang dag gnas pa 'o :
'di ni sems can dmyal ba'i chu :
dam tshig nyams na sreg par byed :
dam tshig bsrungs na dngos grub ni :
rdo rje bdud rtsi'i chu 'dis 'grub :
ces byin pas /
slob mas kyang /
i dan+te na ra kan sa ma ya yak+Sha hU~M:
zhes myangs pa snying ga'i ye shes sems dpa' la thim nas dbyer med du gyur par bsam mo //
'dres zin bsnan pa ni /
rgyal tshab pas bdud rtsi g.yon skor du gsar rnying thams cad la brim zhing gtso sngags dzapa? dbyangs lan gsum mjug tu 'jam rol dang bcas pas bdud rtsi myangs nas thams cad kyis /
oM:
dpal ldan sangs rgyas sku 'chang ba :
rdo rje mi phyed sku dang ldan :
deng bdag sangs rgyas thams cad kyi :
rdo rje sku yi dngos grub stsol :
oM sarba ta thA ga ta kA ya badzra swa b+hA wa At+ma ko\u0f85 haM:
A:
dpal ldan sangs rgyas gsung 'chang ba :
rdo rje mi phyed gsung dang ldan :
deng bdag sangs rgyas thams cad kyi :
rdo rje gsung gi dngos grub stsol :
AHsarba ta thA ga ta wA ka badzra swa b+hA wa At+ma ko\u0f85 haM:
hU~M:
dpal ldan sangs rgyas thugs 'chang ba :
rdo rje mi phyed thugs dang ldan :
deng bdag sangs rgyas thams cad kyi :
rdo rje thugs kyi dngos grub stsol :
hU~M sarba ta thA ga ta tsit+ta badzra swa b+hA ba At+ma ko\u0f85 haM:
zhes dang /
slob dpon gyis /
deng phyin chad mched gsar rnying thams cad skal pa mnyam zhing dam tshig gcig tu 'dus pa yin pas dam tshig gzhung bzhin du bsrung bar gyis shig
/ces bsgo /
thams cad kyi phyag thal sbyar gyi bar du me tog bzung la /
sku gsung thugs kyi rdo rje slob dpon dang :
dam tshig 'brel ba'i mched dang lcam dral gyis :
sgrub mchog rnams su byin gyis brlabs pa yi :
bka' drin rjes su dran phyir gtang rag gtong :
zhes drin lan gyi me tog 'thor /
de nas rdo rje'i gral du gzhag pa ni /
mched gsar pa rnams rang rang gi gral du 'khod nas /
rtsa ba sku gsung thugs kyi dam tshig dang :
bsnyen sgrub rnam bzhi bsten cing bsgrub pa dang :
yi dam lha tshogs dzapa? bsnyen bgrang ba'i phyir :
dam tshig rdo rje'i gral du mchi bar gnang :
zhes brjod cing mched gsar pa rnams rang gral du 'khod /
slob dpon gyis /
hU~M:
rdo rje 'du 'bral med pa'i gzungs thag la :
dam tshig srog gis bsdus pa'i mched dang lcam :
sku gsung thugs kyi dngos grub 'thob bya'i phyir :
thams cad dkyil 'khor gcig tu 'grub par shog :
ces brjod de dam tshig gi bslab bya rgyas par bya /
de nas thams cad lha'i nga rgyal dang ldan pas /
oM ma hA badzra hU~M/
zhes rdo rje thugs kar gsor ba dang /
oM badzra g+haN+De hU~M/
zhes dril bu dkrol zhing dkur brten /
oM sarba ta thA ga ta ma hA a nu rA ga Na badzra swa b+hA wa At+ma ko\u0f85 haMH
zhes thugs kar 'khyud rgya byas la dril bu dkrol ba dang rol chen brgya brdung sogs rol mo'i sgra cher bsgrag go
/bcu pa lha bstim zhing byin dbab pa ni /
rang gral nas dkyil 'khor la phyogs par bzhengs la /
bdag nyid lhar gsal ba'i thugs ka nas 'od zer 'phros pas ye shes kyi lha tshogs rnams sprin gtibs pa bzhin byon nas rang rang gi gnas su bzhugs par bsam zhing rol mo dang bcas pas /
hU~M:
spros med rtog bral mkha' dbyings dag pa nas :
skye med rdo rje'i sku gsung thugs mnga' ba :
'gro don rang byung bcom ldan thugs rje'i lha :
dkyil 'khor lha tshogs yab yum sras 'khor bcas :
stong nyid dbyings nas thugs dam rgyud bskul gyis :
sprul pa dbyings nas rol zhing gshegs su gsol :
zhes dang gtso 'khor sngags mthar /
sa ma ya tiSh+Tha lhan :
zhes btags pa brjod /
gong du lha sta gon byas na nam mkhar bzhugs pa de nyid dkyil 'khor la bstim par mos /
bsdu na spyan 'dren skos gdab 'di ma byas kyang chog go
/byin dbab pa ni /
byang lugs sogs kyis thog mar tshig bdun dang /
bzhengs shig pad+ma'i bskul gtang /
lho lugs kha cig rat+na'i rig 'dzin byin 'beb gtang ba sogs yod pas grub na de ltar bya chog la /
byin 'beb dngos kyi 'don bya las byang so so nas 'byung ba ltar ram /
spyi tsam du bka' ma ltar byed na /
'phags mchog thugs rje'i dus la bab /
khyad par bstan pa'i dus la bab //
mthu rtsal dbyung ba'i dus la bab //
byin gyis rlob pa'i dus la bab //
dbang mchog bskur ba'i dus la bab //
dngos grub stsol ba'i dus la bab //
mthu chen bdud 'dul bcom ldan 'das //
byin chen byin phob bcom ldan 'das //
dbang chen dbang skur bcom ldan 'das //
dngos grub mchog stsol bcom ldan 'das //
bdag cag las 'bras mchis par mdzod //
ces dang /
snying po'i mthar /
oM dz+nyA na A be sha ya a AHra ra ra ra tsA la ya tsA la ya AHha dz+haiMH
zhes brjod kyang zor yang bas legs la /
gter ma'i phyogs su rgyas par spro na lha btsun gyi me tog char bsil lta bu longs khyab dang sbyar bas 'thus mod /
'brel dang byin rlabs che ba nyang gter bde 'dus las 'byung ba ltar na /
sgrub pa po rnams zhwa gos sogs gzi byin bskyed de dkyil 'khor la bskor /
dar sna'i g.yab mo dang spos dud dbyangs rol bcas /
hU~M/
dus gsum bde gshegs rgyal ba rnams //
chos sku skye ba med pa las //
gzugs skus 'gro ba'i don bgyid phyir //
gnyis med dbyings nas sku bzhengs shig
/rnal 'byor rig 'dzin sgrub pa pos //
dngos grub ma lus 'thob bya'i phyir //
lha dang rig 'dzin srung ma'i tshogs //
sprul pa 'khor dang bcas pa rnams //
mkha' la sprin ltar gtibs nas kyang //
dngos grub ma lus char ltar phob //
dbang mchog ma lus bdag la skur //
sku yi gar stabs glog ltar 'khyugs //
gsung gi nga ro 'brug ltar ldir //
thugs kyi brtse bas bdag la dgongs //
dkyil 'khor 'di la byin cig phob //
sgrub rdzas rnams la byin gyis rlobs //
gzhal yas 'di la brtan par bzhugs //
mthu dang rtsal gyi nus pa phyungs //
rtags dang mtshan ma dngos su ston //
thugs dam gnyan po'i dus la bab //
sa ma ya A be sha ya hU~M hU~M a AH
zhes mthar rol 'og dkyil 'khor la bskor ba lan gsum byas te gnas dang sgrub pa po dkyil 'khor yo byad dang bcas pa la byin phab pas /
sku gsung thugs ye shes chen po'i rol par gyur par bsam la rang gral du 'khod de dzapa? dbyangs lan gsum dang /
bdag bskyed bsdu ldang bsngo smon rgyun spyod sogs byas pas grub bo //
nye bar bsnyen pa ni phrin las kyi gzhung bsrang ba yin te 'og nas 'byung ngo /
!
/gnyis pa lha dang dbyer med du byed pa'i sgrub pa dngos la gsum /
dzapa? dgongs bzlas pas dngos grub sgrub pa /
de'i bar gcod bsal ba /
dus grangs rtags tshad kyi rim pa'o //
dang po ni phrin las dang 'brel dgos pas rtsa gsum gang sgrub kyi las gzhung nyid rab nyin lan gsum mtshan lan gsum ste dus drug
/'bring nyin gnyis mtshan gnyis te dus bzhi /
tha mas kyang nyin mtshan gnyis la tshar re bsrang dgos pas las gzhung mang nyung dang bstun la rab 'bring gnyis po gang bde lag tu blang ste /
thun dang po la brgyud 'debs /
skyabs sems nas brtsam sngon 'gro rnams rgyas par gtang /
dngos gzhi dmigs bsal can ma gtogs ting 'dzin gsum gyis bdag mdun dbyer med du bsgoms la ye shes 'khor lo bstim zhing mchod bstod sogs bya /
bzlas pa'i dbur dzapa? khang phyes te gzungs thag blangs la dzapa? dbyangs lan gsum sngon du 'gro ba'i bdag mdun gnyis kar spro bsdu'i dmigs pa dang bzlas pa gsung mi chad du bya dgos pas /
thun pa rnams kyis kyang 'grub na lha de'i rgyun khyer lta bu'i mngon rtogs gsal gdab la sngags rgyun blang /
de nas bzung grol nyin thun tha ma'i bar sngags sgra skad cig kyang ma chad par bya /
thun mthar dbyangs gsal yig brgya rten snying rnams kyis lhag chad kha bskang zhing nus pa brtan par byas la stong tshigs phul /
nyu le bskrad gzir dang byin 'beb byas pas thun dang po grub /
gnyis pa la mchod pa kha gsos la byin rlabs mdor bsdus tsam las sngon 'gro gzhan mi dgos /
gzhung rgyas pa 'ga' zhig tu brda sgo phyag dam bca' byin 'beb yod pa rnams thun re re bzhin gtang srol snang ba sogs lugs srol de mthun byas kyang rung /
ting 'dzin rnam gsum phyin chad thun dang po dang 'dra /
thun gsum par yang de dang mtshungs la bzlas pa stong
tshigs bcas grub pa dang /
bka' gter srung ma'i gtor chog
/tshogs mchod /
skong gsol /
smin lugs ltar na skabs 'dir phyi rol du cha gsum gtor ma gtang /
tshogs la rol cing lhag ma btson du 'dzin /
chos skyong gtor 'bul dang las gzhung chad brtan rta bro /
gtang rag mchod bstod /
nongs bshags /
brtan bzhugs /
bsngo smon /
shis brjod bcas grub nas /
mun rub tsam du nyu le bskrad nas byin 'beb dang dzapa? dbyangs lan gsum bcas nyin thun grol lo //
mtshan thun gsum por 'don 'grigs nyin thun gnyis pa dang mtshungs la /
thun mjug so sor bar chad bsal zhing byin 'beb pa ma chad par bya'o //
'byor mkhos can gyis spros pa rgyas par byed na /
nyams chag skong ba'i phyir dong sprugs skong ba'i cho ga
/'chi med kyi dngos grub spel ba'i phyir tshe chog
/bar chad bsal ba'i phyir rdo rje mtshams pa rnams zur du bzhag nas so so'i rang gzhung las 'byung ba'am /
spyi tsam du rdor sems /
bla ma longs sku
/rdo rje phur pa'i dkyil 'khor la brten te so so'i phrin las bya ba ni gzhung don dang 'brel ba gal yang che'o //
rgyud las /
'khor la bka' bsgo dge sbyor bskul //
zhes ched du gsungs pas rdo rje slob dpon gyis sgrub mched rnams la skabs skabs su blang dor gyi bslab bya dang dam tshig bshad /
bskyed bzlas kyi dmigs pa go sla don 'dus bshad grub na gal che'o //
gnyis pa dngos grub la bar du gcod pa bsal cing byin rlabs kyi gzi byin dbab pa ni /
slob dpon nam rgyal thebs mdun du hom khung nyu le'i ling+ga bcas pa dang /
las phur /
thun rdzas rnams dgod la /
rten bskyed pa ni /
e yaM dz+wa la raM/
brub khung yangs shing gting zab pa'i nang du tri las dngos grub la bar du gcod cing log par lta ba'i 'byung po nyams len bdud kyi rigs su gyur pa thams cad rid cing nyam thag pa'i lus can du gyur par bsam la /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par che ge mo'i lha tshogs bka' sdod pho nya'i dmag tshogs 'khor dang bcas pa rnams kyi bka' bden pa dang /
bden pa chen po'i mthu la brten nas dngos grub la bar du gcod cing log par 'dren pa'i 'byung po nyams len bdud kyi rigs su gyur pa thams cad mtshan ma rdzas kyi rten 'di la mchis par gyur cig
/tri yaM dzaHtri badzra ang ku sha dzaH
dzaHhU~M baM hoH
zhes lan gsum gyis 'gugs gzhug byas la /
phur thun tshom bur bskul ba ni /
hU~M:
chos kyi dbyings nas rang byung grub pa'i lha :
khro bo rol pa'i dur khrod chen po nas :
shin tu mi bzad khro gtum skur bstan pa :
dpal chen yongs rdzogs drag po'i phrin las mdzod :
hU~M:
nga ni dpal chen he ru ka :
sras 'khor sprul pa bye ba 'bum :
bka' sdod rab 'jigs pho nyar bcas :
drag po'i lha tshogs dus la bab :
g.yas kyi phyag na phur pa 'dril :
g.yon gyi phyag na lcags kyus 'gugs :
lcags kyus zungs la phur pas thobs :
gnod byed dgra bgegs rdul du rlogs :
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
gnod byed dgra bgegs 'byung po thams cad mA ra ya hU~M hU~M phaT:
ces drag sngags phur bskor byas pas gdab cing thun gyis brab /
khyad par dpal gyi pho nya kun thub rgyal mo bskul ba ni /
hU~M:
shar phyogs dkar po dung gi gzhal yas nas :
khrag mdog dmar mo bse yi lan phran can :
spyan rtsa dmar zlum nyi ma'i zer ltar 'phro :
smin ma glog 'khyug bar snang go skabs 'byed :
bu yug thog 'beb shangs nas rdo rje 'khyug :
bzhad pa he dang dpal gyi spu gris gtams :
rngam pa'i ljags 'dril bskal pa'i me chen 'bar :
ag tshom me 'bar rab 'byams srid pa sreg :
bskal pa'i 'brug sgra snyan nas 'brug stong sgrog :
lag pa dmar po spu gri 'bum gyis gtams :
sen mo lcags kyu'i rtse la me chen 'bar :
ba spu gnam lcags zhun ma'i rdo rje 'khrugs :
smin mtshams lcags kyi khro chung char 'bebs shing :
zhabs kyi phur pas srin mo lnga brgya gzir :
ral pa'i gseb nas khrag gi char pa 'beb :
shin tu mi bzad gtum chen khrag 'thung ma :
srin mo'i snying 'byin changs par bcug nas gsol :
shin tu mi bzad 'bar ba'i sku gcig ma :
dpag tshad lnga brgyar rgyug cing klu srin sgrol :
khros pa'i zhal mdog khrag gi mchin pa kha :
na bza' dmar po srin gyi g.yang gzhi gsol :
phyogs bcur kha bltas phyogs skyong zhabs kyis mnan :
bdud la bab na snying khrag dron mo gsol :
srin la bab na srog rtsa dmar po gcod :
dgra la bab na dug gi kha chu 'debs :
bgegs la bab na rU pa rdul du rlog :
dpal gyi pho nya dpal gyi thugs las sprul :
dam nyams dgra dang 'byung po bgegs la sogs :
phung po dum bur gtubs la don snying sregs :
dam nyams nyul le'i bar chad rdul du rlogs :
dam tshig dus la bab bo sa ma ya :
hU~M gru bu gru a pa tse :
rU pa tse :
na ra tse :
tsa med thun thun :
na sha satwaM b+ha ya :
yak+sha byin :
yak+sha byin :
phye ma phye ma :
rdul phran rdul phran :
tsit+ta rbad nan :
oM sum+b+ha ni sogs dang /
oM badzra kI li kI la ya pra ma rA dza trig nan :
d+ha na rak+sha rbud ling :
tri'u tri'u ma ma na ya sho na dza mA ra ya :
rbad rbad :
drag sngags spos rol dang khyad par gyi dbyug pas sdigs shing thun gyis brab bo //
nyu le bskrad gzir rgyas pa 'di bzhin mi lcogs pa'i thun snga ma rnams kyi mjug tu stabs bde byed na /
dzapa? kyi stong tshigs kyi rjes su rdo rje mtshams pas gu gul dud pa dang thun brab ste dkyil 'khor la bskor la /
drag sngags so lnga pa sogs dang /
oM g+ha g+ha g+hA ta ya g+hA ta ya sarba duSh+TAM badzra d+ha rod A dz+nyA pa ya ti sarba big+h+nAn kA ya wA ka tsit+ta badzra kI li kI la ya hU~M hU~M phaT:
ces sder mo'i sngags drag tu brjod pas tshar bcad la srung 'khor gsal gdab pas kyang don 'thus so //
de ma thag dngos grub ster ba'i lha 'byung bas byin dbab dgos par gsungs pas chas sogs sngon bshad ltar byas la byin 'beb brjod cing dzapa? dbyangs lan gsum du gyer ro //
gsum pa tshad ma dus grangs rtags gsum las /
dus smin slob la zla ba drug
/mos slob kyi dbang du mdzad nas zla ba gcig gam /
zhag bdun nam /
nyin zhag gsum gyis mtha' rten par bsgrubs pas kyang dus dang dbang po dang mthun par dngos grub ci rigs pa thob par 'gyur bar gsungs so //
grangs dang rtags ni gsang ba spyi dang so so'i gzhung las 'byung ba ltar ro //
gal te rtags tshad ngan pa byung na nyu le skrod /
rta bro brdung /
dam sel gyi ltas la yig brgya bzla zhing bshags rgyud bklag
/grib mi gtsang ba la rnam 'joms sme brtsegs sogs kyi bum khrus bya /
rtags tshad bzang ngan gang la'ang re dogs dang dgag sgrub med par dbyings su bskyel ba gnad yin /
dngos grub kyi ltas bzang nges pa can byung na de nyid du rgyun gyi dngos grub len pa gnad du che bas thod pa mtshan ldan chang dang chos sman sbyar bas bkang ba mdun du bzhag la /
hU~M:
bde gshegs rgyal ba ma lus dgongs su gsol :
rig 'dzin mkha' 'gro dam can srung ma'i tshogs :
lha yi dge bsnyen dam ldan thams cad kyis :
tshul bzhin sgrub pa'i rnal 'byor bdag cag la :
tshe dang chos dang phrin las rnam bzhi dang :
rkang mgyogs mig mthong ril bu mkha' spyod dang :
mthu dang rdzu 'phrul mngon shes nus mthu dang :
srid nor zas dang 'dod dgu'i dngos grub stsol :
a la la ho :
zhes brjod la bdud rtsi myong ngo /
!
/gsum pa grub nas dngos grub blang ba sgrub pa chen po'i las rim ni dngos sbyor sgrol la brten pa yin yang mos slob kyi skabs su rdzas la brten te blang ba la gsum /
dngos grub kyi rdzas bsham pa /
cho ga'i sngon 'gro
/cho ga dngos so //
dang po ni /
sgrub pa sang grol rgyu'i de ring gi dgong thun nas dngos grub blang ba'i rdzas bshams te /
dkyil 'khor gyi mdun du gzhi dkar po'i steng du gro'i g.yung drung g.yas 'khyil du bris pa'i dbus su /
rin po che'i snod du 'bru bzang gi phye ma mngar gsum dang zho mar 'o mas sbrus pa'i nor bu 'bar ba'i gzugs dang phyogs bzhir las bzhi'i 'brang rgyas bza' bca' sna tshogs pas bskor ba /
g.yas su mngar gsum thud dang bsres pa'i ril bu dang /
g.yon du b+han+d+ha bzang por 'bru bcud bdud rtsi la a mr-ita btab pa'ang bsham /
gnyis pa cho ga'i sngon 'gro ni /
dgong thun bzlas pa'i gsham du /
slar yang rang gi thugs ka nas 'od zer dmar po lcags kyu lta bu grangs med pa 'phros /
mdun bskyed kyi lha tshogs rnams kyi thugs kar phog pas sngon gyi thugs dam rjes su dgongs te sku gsung thugs yon tan phrin las kyi dngos grub thams cad /
'od zer sna lnga'i rnam pas bdag dang sgrub pa'i rdzas la thim pas ye shes mchog gi gzi byin 'bar bar gyur /
bsnyen sgrub sngags sham du /
kA ya wA ka tsit+ta gu Na karma sarba sid+d+hi pha la hU~M hU~M:
zhes btags pa brgya rtsa tsam bzla /
phyir nangs thor thun la phrin las gzhung bsrangs te /
bzlas pa kha skong stong tshigs bcas grub nas bsnyen rgyun snga ma grol /
dngos grub blang ba'i sngags btags pa rgyun /
gtor bsngo /
tshogs mchod sogs rgyas par byed /
tshogs tha ma'i skabs nyul le'i ling+ga mer bsregs la chos srung gtor mar bstab /
yang phyag len phal mo cher dngos grub kyi rdzas da nangs rang du bsham /
snga nub kyi dmigs bzlas 'di mi byed pa'ang yod pas long khyab dang bstun chog
/gsum pa cho ga dngos la /
dngos grub la mi dbang ba'i lta nyan gyi bgegs tshar gcad pa'i phyir las byang ltar bgegs bskrad cing drag sngags yungs thun sogs tsham rngam byas la srung 'khor bsgom /
spos rol g.yab dar bcas byin dbab /
spyi bshags ye shes sku mchog lta bu brjod la mkhon gcugs sbyang /
de nas dngos grub bskul ba ni /
hU~M:
lha dang rig 'dzin mkha' 'gro dgongs :
'dir 'dus rig 'dzin bdag cag rnams :
smin grol gnyis kyis rgyud sbyangs shing :
bskyed rdzogs gnyis kyis las gzhung bsrangs :
bsnyen sgrub rnam bzhi mtha' ru phyin :
las dang thugs rje mthun pa yis :
zhi rgyas dbang drag yid bzhin gter :
sku gsung thugs kyi dngos grub stsol :
oM AHhU~M:
kA ya wA ka tsit+ta sid+d+hi hU~M A:
hU~M:
dngos grub bstsal dang stsol bar mi dmigs kyang :
bde gshegs rgyal ba rnams kyi byin gyi rlabs :
bla ma yi dam mkha' 'gro'i thugs rje dang :
tshogs lam sbyor lam gnas pa'i rig 'dzin dang :
bde gshegs yongs rdzogs rnams kyis zhal bzhes ltar :
sgrub mchog bdag la sngon gyi smon lam mthus :
tshe dang chos dang las bzhi lhun grub dang :
rkang mgyogs mig sman ril bu mkha' spyod dang :
srid dang zas nor mthu rtsal dngos grub stsol :
sarba sid+d+hi pha la hU~M A:
de ltar rtse gcig thugs dam rgyud bskul bas //
rtsa ba'i dkyil 'khor lha rnams mnyam sbyor ba'i //
sbyor mtshams 'od zer dmar po phyogs bcur 'phros //
'gro drug sems can rgyud sbyangs mkha' khyab kyi //
bde bar gshegs pa rnams la dgyes pa bskyed //
sku gsung thugs dang yon tan phrin las kyi //
dngos grub tshur bsdus bdag dang sgrub rdzas la //
thim pas 'chi med bdud rtsi'i dwangs ma che //
dngos grub kun gyi snying por 'khyil bar gyur //
ces gsal btab la /
bsnyen sgrub lha sngags sham du /
kA ya sid+d+hi oM:
wA ka sid+d+hi A:
tsit+ta sid+d+hi hU~M:
gu Na sid+d+hi trAM:
karma sid+d+hi hrI:
sarba lo ka dz+nyA na sid+d+hi pha la hU~M:
zhes btags pa stong phrag gam brgya rtsa las mi nyung ba bzlas pas /
dngos grub thams cad 'od zer 'ja' tshon lta bu'i rnam pas bdag gi gnas lngar thim par bsam /
skya rengs 'char kha dang bstun sku gsung thugs rten /
rnam rgyal bum pa sogs sgrub rdzas rnams rgyal tshab dang las rdor gyis btegs la dngos grub len pa ni /
hrI:
ye shes lus can 'gran du med pa yi :
gzi brjid sku yi dngos grub bstsal du gsol :
tshangs pa'i dbyangs la chos kyi char chen 'beb :
nus pa sngags kyi dngos grub bstsal du gsol :
gzungs dran ting 'dzin mkhyen brtse yongs kyi gzhi :
'od gsal snying po'i dngos grub bstsal du gsol :
yid bzhin nor bu dpag bsam bum pa bzang :
'dod 'byung gter gyi dngos grub bstsal du gsol :
gdul bya so so'i mos pa ji bzhin du :
thogs med 'jug pa'i dngos grub bstsal du gsol :
srung dang zhi rgyas dbang dang mngon spyod sogs :
thun mong las kyi dngos grub bstsal du gsol :
mkha' spyod ril bu mig sman rkang mgyogs sogs :
khyad par grub pa'i dngos grub bstsal du gsol :
tshe dang yo byad 'dod rgur bsgyur la sogs :
phyi nang dbang bcu'i dngos grub bstsal du gsol :
mthong thos dran reg gdul bya smin cing grol :
bla med mchog gi dngos grub bstsal du gsol :
zhes dang rang gzhung so so nas 'byung ba'i dngos grub skul tshig bcas kyi mthar sngags brjod pas gnas gsum du gtugs /
rdzas rnams bza' btung byas te longs spyad pas /
stan thog de nyid du dngos grub rnam gnyis bde blag gi tshul gyis thob par bsam la dgongs pa'i gding bzung ngo //
gzhan don dbang bskur byed na rgyas bsdus gang yin pa skabs 'dir sbrel lo /
!
/rtsa ba'i gsum pa mtha' rgyas rjes kyi rim pa la gsum /
dkyil 'khor dang 'brel ba'i rjes chog
/phyi mtshams bkrol ba /
slob dpon la nongs bshags dang sku drin gsol zhing smon lam dang shis brjod bya ba'o //
dang po ni /
dngos grub blang ba kho na'am dbang bskur grub pa'i rjes su lhag chog btang zhing sngar btson du bzung ba'i lhag ma dang lhan cig sgrub khang lho nub gom pa bdun cu'i bar skyel /
chos srung gtor 'bul skabs de dag gi gtor ma rnams yang thog lta bur 'bul /
chad brtan la'ang rgyun bzhag phyir bskyang zhing rta bro brdung /
gtang rag gi mchod bstod rgyas par byas la nongs pa bshags /
mdun bskyed kyi lha ye shes pa rnams ras bris kyi dkyil 'khor ram rten la brtan bzhugs bya /
dam tshig pa rang la bsdu zhing bdag gi rnal 'byor yang 'od gsal du bsdu nas /
rgyun spyod dang go bsgo dmigs bsal byed na spyi tsam du /
hU~M:
ngar 'dzin rnam dag sgyu lus 'ja' 'dra 'di :
bla med sku gsung thugs su rgyas btab nas :
bden pa dbyer med lta spyod zung 'brel te :
rgyun du 'gro ba 'dren pa'i spyod lam bya'o :
oM AHhU~M:
badzra hrIHA:
mi 'gyur mi shigs rdo rje'i gur :
stong pa'i go cha bla na med :
chos sku skye med rdo rje yin :
mtshan ma'i spyod yul kun bcom nas :
chos kyi dbyings su rgyas btab pas :
sangs rgyas kyis kyang mi gzigs na :
gnod byed bgegs kyis ga la mthong :
hU~M hU~M hU~M:
badzra rak+Sha rak+Sha hU~M:
oM badzra kA ya wA ka tsit+ta hU~M:
zhes rgyas gdab bo //
gnyis pa mtshams bkrol cing dkyil 'khor bsdu ba ni /
rgyal tho bzhi la zlum gtor bzhi /
sgo byang gnyis la dmar gtor re re dang phyi mchod bcas bsham /
phyi rol gyi shar gyi tho rtsar phyin te mchod gtor byin rlabs sngar ltar ram bsdu na /
raM yaM khaM gis bsang /
oM AHhU~M:
gsum gyis brlabs la /
hU~M:
rgyal po chen po yul 'khor srung :
rdo rje 'dzin pa'i bka' bzhin du :
sgrub pa srung mdzad sku drin du :
gtang rag mchod sbyin gtor ma bzhes :
oM d+h+r-iSh+Ta rASh+Ta ya ma hA ba liM ta khA hi khA hi :
lan gsum gyis gtor ma phul /
oM badzra ar+g+haM sogs kyis mchod /
hU~M:
shar phyogs rgyal po chen po yul 'khor srung :
zhi ba'i phrin las mthar phyin sku mdog dkar :
thugs rje'i dbang gis 'gro don pi waM bsnams :
shar phyogs dri za'i mtshams gcod che la bstod :
badzra mu :
de nas lho'i tho rtsar phyin la mchod gtor rnams /
raM yaM khaM/
oM AHhU~M:
lan gsum /
hU~M:
rgyal po chen po 'phags skyes po :
rdo rje 'dzin pa'i bka' bzhin du :
sgrub pa srung mdzad sku drin du :
gtang rag mchod sbyin gtor ma bzhes :
oM bi rU D+ha kA ya ma hA ba liM ta khA hi khA hi :
lan gsum /
oM badzra ar+g+haM sogs /
hU~M:
lho phyogs rgyal po chen po 'phags skyes po :
mngon spyod tshul gyis 'gro don sku mdog sngo :
dug gsum 'joms mdzad be con ral gri bsnams :
lho phyogs gshin rje'i mtshams gcod che la bstod :
badzra mu :
nub kyi tho rtsar 'khod la /
raM yaM khaM/
oM AHhU~M:
lan gsum /
hU~M:
rgyal po chen po spyan mi bzang :
rdo rje 'dzin pa'i bka' bzhin du :
sgrub pa srung mdzad sku drin du :
gtang rag mchod sbyin gtor ma bzhes :
oM bi rU pAk+Sha ya ma hA ba liM ta khA hi khA hi :
lan gsum /
oM badzra ar+g+haM sogs /
hU~M:
nub phyogs rgyal po chen po spyan mi bzang :
sku mdog smug nag dbang ldan brjid pa'i sku :
bsod nams tshogs rdzogs pu ri sbrul zhags bsnams :
nub phyogs klu dbang mtshams gcod che la bstod :
badzra mu :
byang gi tho rtsar 'khod la /
raM yaM khaM/
oM AHhU~M:
lan gsum /
hU~M:
rgyal po chen po rnam thos sras :
rdo rje 'dzin pa'i bka' bzhin du :
sgrub pa srung mdzad sku drin du :
gtang rag mchod sbyin gtor ma bzhes :
oM bai shra ba Na ya ma hA ba liM ta khA hi khA hi :
lan gsum gyis phul /
oM badzra ar+g+haM sogs /
hU~M:
byang phyogs rgyal po chen po rnam thos sras :
che ba'i yon tan mthar phyin sku mdog ljang :
rin chen gter bdag rgyal mtshan ne'u le 'dzin :
byang phyogs gnod sbyin mtshams gcod che la bstod :
badzra mu :
zhes gshegs /
sgo byang phyi nang bkrol ba ni /
phyi sgor mchod gtor bshams la /
raM yaM khaM/
oM AHhU~M:
lan gsum dang /
oM kro d+ha ya ma rA dza i daM ba liM ta kha kha khA hi khA hi :
lan gsum gyis gtor ma phul /
oM badzra ar+g+haM sogs kyis mchod /
hU~M:
bgegs kyi gnyen po gshin rje'i gshed :
ngo mtshar rmad byung sgrub pa yi :
phyi rol sgo yi srung ma mdzad :
khyod kyi thugs dam ngo mtshar che :
gtang rag mchod bzhes dbyings su gshegs :
badzra mu :
zhes lha gshegs sgo byang bsdu'o //
nang sgor mchod gtor bshams la /
raM yaM khaM/
oM AHhU~M:
lan gsum /
oM kro d+ha a mr-ita kuN+Da lI i daM ba liM ta kha kha khA hi khA hi :
lan gsum /
ar+g+haM sogs /
hU~M:
khro bo'i rgyal po bdud rtsi 'khyil :
ngo mtshar rmad byung sgrub pa yi :
phyi nang sgo yi srung ma mdzad :
khyed kyi thugs dam ngo mtshar che :
gtang rag mchod bzhes dbyings su gshegs :
badzra mu :
lha gshegs sgo byang bsdu'o //
de nas nang du phyin la slob dpon nam rgyal tshab pas dkyil 'khor nub tu 'khod la /
oM badzra kI la ya ut+kI la ya sarba kI la ya badzra d+ha rod A dz+nyA pa ya hU~M hU~M hU~M phaT swA hA:
zhes lag gnyis skam pa'i rgya dang bcas dang por gdab rim las ldog phyogs su phyung ste /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hA:
zhes phur rtse 'o mas bkru
/chos thams cad skye ba med pa'i don yid la byas te dril bu dkrol zhing /
a kA ro'i sngags brjod bzhin pas 'jam rol dang bcas ras bris dkyil 'khor bsdu'o //
gsum pa thog mar nongs bshags bya ba ni /
mched lcam rnams phan tshun du phyag byas la res mos tshul gyis /
ho :
thams cad rdo rje mched dang lcam dral te :
bde bar gshegs pa'i slob mar dam mnos nas :
kun kyang mthun par spyod pa'i dam tshig la :
mnyam nyid ngang las legs nyes dbyer med kyang :
lus ngag rnam par dag pa'i tshul tsam du :
gzhung las nyams shing thugs dang 'gal ba rnams :
rnam dag bsam pas mi gnas tshig 'dis bshags :
'dzin med ngang du bzod par bzhes mdzod la :
rang bzhin dag pa'i tshangs pa bstsal du gsol :
a a a :
de nas rdo rje slob dpon la gtang rag 'bul zhing bzod par gsol ba ni thams cad kyis phyag bya /
lus longs spyod 'bul ba'i blos /
ho :
rdo rje slob dpon chen po dpal mchog ldan :
gsung rab rgya mtsho lha mi'i 'dren pa'i dpal :
yang dag don ston 'khor ba'i sdug bsngal skyob :
'jig rten 'di na pha ma'i tshul du gnas :
bka' drin bzang yang bsnyen bkur rngo ma thogs :
sdom gsum bsrung bya dam tshig gang nyams kyang :
nyes ltung sgrib par mi 'gyur dag bya'i phyir :
mthol bshags bzod par gsol gyis tshangs par mdzod :
ces zhabs spyi bor blangs shing bla ma spyi gtsug tu 'bral med gzung ngo //
nongs bshags dang bka' drin gsol ba gnyis po spros pa bsdu ba'i skabs ma byas kyang chog go
/de nas smon lam spyi ltar gdab pa ni thal mo sbyar la /
kye ho :
mi gnas ye shes chos kyi dkyil 'khor du :
ma bcos lhun grub yon tan rdzogs pa'i dpal :
rab 'byams rgyal ba'i bka' lung yongs rdzogs nas :
'gro ba yongs kyi dpal du 'gyur bar shog :
'di lta bu yi dkyil 'khor rtag tu brtson :
bka' drin che ba'i rdo rje slob dpon dang :
lu gu rgyud kyi 'brel ba'i mched lcam rnams :
'bral med dag pa'i zhing du 'tshogs par smon :
bla med sgrub pa'i dkyil 'khor chen po 'dir :
sku gsung thugs kyi dngos grub ma thob bar :
sa lam mthar phyin 'gro ba thabs kyis sgrol :
sku gsum ye shes lnga la spyod par shog :
ces rtse gcig pa'i yid kyis smon lam gdab /
khyad par mar me smon lam bya ba ni /
thams cad kyis lag g.yas su mar me dang spos re thogs /
rgyal thebs pas dbyangs bor len byas te /
hU~M:
bla med gsang ba mchog gi dkyil 'khor 'dir :
rdo rje slob dpon gnyan gyis dbu mdzad nas :
dam tshig ldan pa'i mched dang lcam dral rnams :
deng nas byang chub snying po ma thob bar :
'khor ba'i g.yang sa chen por mi ltung zhing :
ma rig mun pa'i nang du mi 'khyams shog :
gcong rong dog mo'i gnas su mi skye dang :
dmyal ba'i zangs khar gnas su mi ltung zhing :
gcan gzan gdug pa'i sgra skad mi grags shing :
mtshon cha gdug pa'i dbal gyis mi phog shog :
rdo rje slob dpon bka' drin che ba dang :
mtshan ldan gzungs ma rdo rje mched lcam rnams :
mi 'bral 'grogs pa'i ting 'dzin rtse gcig gis :
sa bcu rim gyis khyad par bgrod par shog :
nam zhig tshe 'phos 'chi ba'i dus byung tshe :
ma rig dbang gis 'khor bar ltung srid na :
snang gsal mar mes ma rig sdug bsngal sol :
nyon mongs dbang gis rigs drug gnas 'khyams na :
snang gsal mar mes 'gro drug sdug bsngal sol :
rgyu mchog 'di yis sa bcu yongs sgrol te :
shes bya'i sgrib byang phyir mi ldog par shog :
snang gsal go 'byed zhun mar mdangs ldan 'di :
bde gshegs yongs la phul ba'i mthu byin gyis :
sa bcu 'das te sa rnams yongs non shog :
kun tu 'od dang ma chags pad+ma'i spyan :
'khor lo tshogs chen stug po bkod pa'i sa :
de ba ko sha kun bzang dbyer med sa :
rdo rje sems ming lcang lo can gyi gnas :
bla ma'i sa dang srid gsum gzhi rdzogs sa :
rtsol bral lhun po'i sa la thig le yi :
sa lam 'gro rnams ma lus lhun grub nas :
gzugs sku gnyis kyi 'gro don yongs rdzogs shog :
ces dang gzhan yang spro na theg pa chen po'i smon lam spyi dang khyad par rgya cher gdab pas /
dus gnyan pa'i phyir 'grub par 'gyur ro //
de nas zhal nas gsungs pa'i bkra shis tshigs su bcad pas thog drangs /
las gzhung so sor 'byung bas mtshon pa'i shis brjod rgyas par spel la me tog char du bsnyil te rol mo snyan par khrol ba sogs kyis dge legs bya /
kha skong dang las myur du 'grub pa'i sbyin sreg 'grub na mchog tu 'gyur zhing /
gnas srung ba dang dga' ston sogs mtha' rgyas gzhan du bshad pa ltar ci 'grub byas pas phyin chad legs tshogs rgya cher 'phel bar 'gyur ro //
gsang ba chen po'i myur lam mthar thug pa //
tshom bu tshogs su bsgrub la tshul bzhin du //
zhugs pa'i rig 'dzin phreng bas sa steng khyon //
rab mdzes bstan pa'i snying po rgyas byed shog
/bsnyen pas ye shes thugs bskul te //
sgrub pas lha rtog gnyis med grub //
sgrub pa chen pos sku lnga yi //
go 'phang tshe 'dir 'grub gyur cig
/ces bka' dgongs sogs sgrub pa'i pra khrid dmigs su bsal zhing rang rkang tshugs pa'i phyag len dar ba'i rigs la mi mkho yang /
rtsa gsum gang yang rung ba spyi la 'gre chog pa'i dbang du byas te dus zhabs kyi sngags rig 'dzin pa'i gzugs brnyan pad+ma gar dbang phrin las 'gro 'dul rtsal gyis /
gter kha gong 'og dang byang gter /
chos rgyal rat+na gling pa'i gter gzhung rnams las zor yang ba gung bsgrigs te rdzong shod bde gshegs 'dus pa'i pho brang chen por spel ba dge legs 'phel ///
/
