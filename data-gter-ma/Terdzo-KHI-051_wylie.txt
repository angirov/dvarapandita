\u0f01\u0f83:
mngon rdzogs rgyal po las :
kalpa dum bu'i rgyud bzhugs so :
\u0f88\u0f88\u0f88
yang dag pa'i skad du :
shrI he ru ka :
bod skad du :
dpal khrag 'thung :
des ma mo rnams dbang du bsdus nas 'di skad ces gsungs so :
hU~M:
snang srid yum gyi mkha' dbyings su :
bde ba chen po'i he ru ka :
rtsa dang rlung dang thig le kun :
ma mo mkha' 'gro shar ba las :
thams cad sems kyi cho 'phrul te :
rig na dngos grub grogs su 'char :
ma rig bar chad rlung ltar 'tshubs :
rig dang ma rig cho 'phrul te :
gsang ba ma rig 'khor ba'i rgyu :
nang du ma rig 'khrul pas bsgribs :
rnal 'byor pa la nyams rtogs med :
phyi nas skye bo 'khrul pa yis :
snyigs ma'i spyod pa ngan du 'gro :
de tshe 'jig rten ma mo 'khrugs :
'jig rten thams cad phung bar 'gyur :
de la zlog pa'i thabs bstan te :
rin chen 'bru sman sna tshogs la :
rim pa bcu gsum dpal gtor bya :
srid zhi'i 'byor tshogs kun gyis spras :
nga yi sku ru bsgoms byas te :
srid pa'i ma mo'i phyag tu 'bul :
mdos kyi cho ga tshul bzhin byas :
des ni rnal 'byor ye shes bskyed :
ma rig 'khrul pa las bzlog ste :
lus ni rdo rje'i sku 'grub 'gyur :
sgrub pa'i bar chad thams cad sel :
'jig rten g.yo 'khrugs thams cad zhi :
srid zhi'i dpal kun 'di las 'byung :
de phyir dpal gyi mdos chen brtsam :
las ni che phra gang brtsam yang :
mdos 'di sngon du brtsam par bya :
bsnyen sgrub sngon du 'gro mi dgos :
dpal chen sku ru bsgom byas te :
mdos ni ma mo rnams la 'bul :
bskang zhing nyams chag bshags par bya :
rnal 'byor byang chub sgrub pa la :
mi dang mi min bar gcod na :
de dus mdos kyi cho ga bya :
kha bsgyur bzlog cing zor du 'phang :
de ni las kyi sbyor ba yin :
gzhan yang zhi rgyas dbang drag sogs :
las kyi kha bsgyur ci 'dod bya :
de la bsnyen sgrub sngon du btang :
srid pa ma mo'i lha tshogs rnams :
bskang dang zlog dang las rnams kun :
srid pa mdos kyi las la thug :
snang srid ye grol chen po 'di :
don gyi mdos ni 'di+i yin pas :
rnal 'byor mdos kyi srog tu zungs :
rig 'dzin rgyal ba'i gdung 'dzin rnams :
mdos kyi cho ga yang yang bya :
rnal 'byor lta ba'i gding chen bskyed :
ces pa la sogs pa gsungs so :
sa ma ya rgya rgya :[ \u0f88\u0f88\u0f88\u0f88 ]gter chen mchog gyur gling pas karma'i dam can brag nas spyan drangs pa'o //[  \u0f01\u0f83\u0f7f ]dpal mngon rdzogs rgyal po las :
rtsa ba'i sgrub pa bzhugs so :[ \u0f88\u0f88\u0f88\u0f88 ]na mo shrI he ru ka ye :
rtsa sgrub ni gnas dben par nges 'byung gi bsam pa brtan pos skyabs 'gro sems bskyed sngon du btang bas :
chos thams cad stong nyid bde ba chen por bsgoms la :
hU~M:
chos nyid bde chen dag pa'i ngang nyid las :
hU~M las mngon rdzogs rgyal po he ru ka :
smug nag dbu ni brgya dang rtsa brgyad dang :
phyag ni nyis brgya bcu drug thams cad kyis :
g.yas pas rdo rje g.yon pas dung khrag bsnams :
zhabs ni nyi shu rtsa gcig thur du bsgrad :
gshog brgyangs dur khrod chas kyis 'jigs par brgyan :
yum mchog ma rgyud lha mo kun gyi gtso :
mthing nag zhal dgu phyag ni bco brgyad de :
thams cad kha T+wAM thod khrag 'dzin pas 'khyud :
bskal pa'i me dpung 'bar ba'i klong na bzhugs :

thugs kar kun bzang yab yum thugs ka ru :
nyi zla'i steng du rdo rje hU~M gis mtshan :
tha mar sngags kyi phreng ba g.yas su bkod :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM:
ma ma yo gi nI ru lu ru lu b+h+yo hU~M phaT:
sgrub pa'i dus su mdun gyi stegs bur thod byang la mngon rdzogs rgyal po'i sku bris la :
de nyid dam tshig gi rten du byas la phrin las tshul bzhin lus la bsgom :
bsnyen pa 'bum phrag gsum bya zhing sngags phreng yab yum zhal brgyud du bskor :
sgrub pa chen po ni mdun du dkyil 'khor rgyas bsdus gang rung bris la :
dbus su thod sku dngos grub kyi rdzas rnams bsham :
phrin las btang zhing dzapa? khang dbye :
'od zer phyogs bcur spros pas rgyal ba mchod cing dngos grub thams cad bsdus :
bdag dang rdzas rnams la thim :
dngos grub kyi bdud rtsir 'khyil zhing snang srid ma mo'i dkyil 'khor du gsal bas sngags kyi sgra bung ba tshang zhig pa ltar sgrog pas dngos grub thams cad stsal bar bsam :
sngags 'bum phrag gcig bzlas la dngos grub kyi phud kyis lha mchod mnyes nas dngos grub kyi rgyun bdag gis thob par bsam la rang gis longs spyad :
dkyil 'khor gshegs bsdu gzhung bzhin bya'o :
sa ma ya rgya rgya rgya :[ \u0f88\u0f88\u0f88 ]gter chen mchog gyur gling pas karma'i dam can brag nas spyan drangs pa'o //[  \u0f01\u0f83]:
dpal mngon rdzogs rgyal po las :
ma mo rol pa'i dkyil 'khor du 'jug pa'i smin byed bzhugs :[ \u0f88\u0f88\u0f88 ]shrI he ru ka na mo :
mngon rdzogs rgyal po'i dkyil 'khor du 'jug par 'dod pa'i slob ma rjes su 'dzin par 'dod na :
dus dang gnas bzang por dkyil 'khor dang dbang rdzas rnams tshul bzhin bsham :
sgrub mchod spyi ltar dang :
spyi 'jug dang :
rig pa'i dbang lnga sgyu 'phrul khro bo'i skabs ltar bya :
mngon rdzogs rgyal po'i sku thogs la :
hU~M:
mngon rdzogs rgyal po che mchog he ru ka :
yum mchog mo rgyud lha mo yongs kyi gtso :
bde stong gnyis med yab yum dbang bskur bas :
ye shes las kyi ma mo dbang sdud shog :
kA ya wA ka tsit+ta a b+hi Shiny+tsa hU~M:
hU~M:
shar nas badzra he ru ka yab yum :
lho nas rat+na he ru ka yab yum :
nub nas pad+ma he ru ka yab yum :
byang nas karma he ru ka yab yum :
shar lhor rak+sha he ru ka yab yum :
lho nub sa nu he ru ka yab yum :
nub byang gu h+ya he ru ka yab yum :
byang shar yak+sha he ru ka yab yum :
yab yum gnyis med sbyor ba'i 'phro 'du las :
ye shes khro bo khro mo'i tshogs sprul zhing :
srid pa'i ma mo mkha' 'gro las la 'gyed :
bde stong gnyis med yab yum dbang bskur bas :
ye shes las kyi ma mo dbang sdud shog :
kA ya\u0f8e
rigs lnga'i phyag mtshan gtad cing /
hU~M:
shar gyi dkyil 'khor chen po'i lha tshogs rnams :
thams cad rdo rje'i rigs su 'dus gyur pa'i :
ye shes las las grub pa'i ma mo ni :
yab yum sras dang sprul pa phyag brnyan gyi :
srog mchog rdo rje'i dbang ni thob par shog :
badzra sarba sa ma ya a b+hi Shiny+tsa hU~M:
hU~MH
lho phyogs dkyil 'khor\u0f8e
thams cad rin chen rigs su\u0f8e
ye shes las\u0f8e
yab yum sras\u0f8e
srog mchog rin chen dbang ni\u0f8e
rat+na sarba\u0f8e
hU~M:
nub phyogs\u0f8e
thams cad pad+ma'i rigs su\u0f8e
ye shes las\u0f8e
yab yum sras\u0f8e
srog mchog pad+ma'i\u0f8e
pad+ma sarba\u0f8e
hU~M:
byang phyogs\u0f8e
thams cad las kyi rigs su\u0f8e
ye shes las\u0f8e
yab yum sras\u0f8e
srog mchog dril bu'i dbang ni thob par shog :
karma sarba sa ma ya a b+hi Shiny+tsa hU~M:
bzlas lung sbyin :
mdos lag tu gtad la :
hU~M:
snang srid gzhir bzhengs mdos su byas nas kyang :
srid pa ma mo'i pho brang chen por mtshon :
srid dang zhi ba'i 'dod yon rnams kyis spras :
dpal chen yab yum 'khor dang bcas pa rnams :
ye shes las las grub pa'i ma mo'i tshogs :
thugs dam bskang phyir mdos kyi mchod pa rtsoms :
srid gsum mdos su byas pa'i dbang bskur ro :
zhes thod rnga 'khrol zhing tshogs 'khor sbyin :
dbang gi mjug sgyu 'phrul khro bo ltar bya :
de'ang chas dbang nas bskur ro :
'di lung a nu yo ga'i lugs yin pas sngon du theg rim kyi dbang thugs rje chen po ltar bskur :
de'ang sngags phyi pa gsum :
phyag rgya rkyang pa dang :
rigs lnga rdor dbyings rnams bya :
ma hA yo ga sgyu 'phrul zhi khro ltar bskur :
de nas 'di nyid bskur bar bya :
de sngon du theg dgu'i dbang thob pa yin na 'dir mdor bsdus tsam byas pas chog :
'di lta bu'i dbang thob pa shin tu gal che zhing :
khyad par mdos kyi dbang bskur ba ma thob na :
mdos kun la dbang dang mi ldan par 'gyur ro :
de bas na gal chen du blang bar bya'o :
sa ma ya :
rgya :rgya :rgya :[ \u0f88\u0f88\u0f88 ]gter chen mchog gyur gling pas karma'i dam can brag nas spyan drangs pa'o //[  \u0f01\u0f83]:
dpal mngon rdzogs rgyal po las :
phrin las ma mo rol pa bzhugs :[ \u0f88\u0f88\u0f88 ]shrI he ru ka na mo :
mngon rdzogs rgyal po'i mdo las gsungs pa yi :
ma mo rol pa'i phrin las brtsam pa ni :
rgyud ni lung dang lung gi man ngag la :
ma rgyud kun 'dus la ni mdo zhes gsungs :
de yi phrin las sbyor dngos rjes dang gsum :
sbyor ba yo byad bsham dang sngon 'gro ba :
dben pa'i gnas su sku gsung thugs rten dang :
sgrub chen sgrub phran las sbyor gang yin pa'i :
dkyil 'khor sgrub rten mchod rdzas gzhung bzhin bsham :
sngon 'gro gtor bsngo bka' bsgo mtshams gcad dang :
snang srid brda yi dkyil 'khor dbye zhing phyag :
skyabs 'gro sems bskyed yan lag bdun pa 'bul :
sdig bshags dam bca' byin dbab mchod byin brlab :
de dag phrin las spyi chings bzhin du blta :
spyi don gsum pa dngos gzhi ting gsum ni :
spyi chings bzhin bya khyad par 'di lta ste :
hU~M:
stong nyid dbyings las shar ba'i rgyu yi hU~M:
he ru ka dpal gyur pa'i thugs ka nas :
'byung ba'i srog 'phros e las nam mkha'i dkyil :
yaMHraMHsuMHkeMHrnams las rlung chen dang :
khrag mtsho zhing gi sa gzhi keng rus ri :
de steng b+h+rU~M yig babs pas gzhal yas khang :
rim dgu dbus ma sum brtsegs rgyan gyis spras :
'og ma'i lte bar byol song khri yi steng :
rgyu yi he ru babs pa snyoms zhugs zhu :
don gnyis byas nas tshogs gnyis rdzogs pa'i sku :
mngon rdzogs rgyal po che mchog he ru ka :
smug nag dbu ni brgya dang rtsa brgyad dang :
phyag ni nyis brgya bcu drug thams cad kyis :
g.yas pas rdo rje g.yon pas dung khrag bsnams :
zhabs ni nyi shu rtsa brgyad thur du bsgrad :
gshog brgyangs dur khrod chas kyis 'jigs par brgyan :
yum mchog ma rgyud lha mo kun gyi gtso :
mthing nag zhal dgu phyag ni bco brgyad de :
thams cad kha T+wAM thod khrag 'dzin pas 'khyud :
bskal pa'i me dpung 'bar ba'i klong na bzhugs :
bar khang nang du rdo rje dbyings lha tshogs :
steng khang nang du rig 'dzin brgyud par bcas :
gtso bo yab yum sbyor ba'i 'phro 'du las :
shar du badzra lho ru rat+na dang :
nub tu pad+ma byang du karma ste :
shar lhor rak+sha lho nub sa nu dang :
nub byang gu h+ya byang shar yak+sha ste :
he ru ka brgyad zhal dgu phyag bco brgyad :
g.yas rnams rang rtags g.yon rnams thod khrag 'dzin :
kro d+hI shwa rI brgyad rnams zhal gsum pa :
phyag drug rang rtags 'dzin pas yab la 'khril :
gzhal yas gnyis pa'i nang gi grwa rnams la :
spor byed brgyad dang ce spyang ma brgyad dang :
phyi la rigs bzhi'i khro chen yab yum ni :
brgyad cu mtshams bzhir de bzhin khro bo ni :
yab yum brgyad cu gsum pa'i grwa nang na :
steng 'og khro bo yab yum bzhi bcu gsal :
phyi la phyogs brgyad srung ba'i khro bo ni :
yab yum brgya dang drug cu bzhi pa la :
shar du kai rI siM ha bcu drug dang :
lho ru e ka dzA Ti la sogs pa :
'jam dpal sku yi yum gyur ma mo'i tshogs :
nub phyogs gser gyi dbang phyug khams brgya sogs :
pad+ma gsung gi yum gyur thams cad dang :
byang phyogs dam can bcu gnyis la sogs pa'i :
rdo rje phur pa'i las mkhan ma mo'i tshogs :
lnga par shar du rtag pa'i rgyal mo dang :
ye shes rje mo lho ru mkha' 'gro'i tshogs :
nub tu 'dod khams mchod bstod ma mo'i tshogs :
byang du srid pa'i bdag mo drag sngags yum :
drug par dbang phyug nyi shu rtsa brgyad dang :
zhing skyong so gnyis rdo rje pho nya mo :
drug cu rtsa bzhi gzhal yas bdun pa na :
phyogs mtshams rnams su sku gsung thugs yon tan :
phrin las ma mo sum brgya drug cu dang :
brgyad par rdo rje rin chen pad+ma las :
de bzhin mkha' 'gro sum brgya drug cur gsal :
dgu par ye shes 'jig rten las sna tshogs :
sha za shugs 'gro dbang dang sgrub pa mo :
ma mo mkha' 'gro shugs 'gro 'bum phrag dang :
khyams la 'bum phrag yangs pa'i mkha' 'gro dang :
dur khrod nang du dur khrod ma mo'i tshogs :
thams cad nyi dang 'od bzhin gsal bar gyur :
sgyu 'phrul ltar gnas gsum byin rlabs dbang bskur rnams bya :
hU~M:
chos dbyings yum gyi mkha' klong nas :
ye shes chen mo'i sku mnga' ba :
dpal chen yab yum 'khor dang bcas :
gnas 'dir spyan 'dren gshegs su gsol :
rtsa rlung thig le rnam dag pa'i :
ma mo mkha' 'gro gshegs su gsol :
ma rgyud 'dus pa'i zhing khams nas :
srid pa ma mo gshegs su gsol :
e h+ye hi ma hA kA ru Ni ka dr-i sh+ya ho :
sa ma ya tiSh+Tha lhan :
dzaHhU~M baM ho :
ar+g+haM\u0f8e
ma hA pany+tsa rak+ta ba liM ta khA hi :
rgyas par gshin rje ltar bya'o :
hU~M:
mkha' dang mnyam pa'i sku ni gar dgur ldan :
grags stong gsung sgras 'jig rten gsum po g.yo :
spros bral thugs ni mkha' ltar dag pa'i dbyings :
mngon rdzogs rgyal po che la phyag 'tshal bstod :
ye shes brgyad bzhengs he ru ka yab yum :
dug lnga 'joms mdzad rigs lnga khro bo'i tshogs :
phar phyin bcu las bzhengs pa'i khro bcu sogs :
ye shes khro bo ma mo'i tshogs la bstod :
gzhan yang srid pa'i ma mo mkha' 'gro rnams :
chos dbyings yum gyi mkha' las ye shes kyi :
rnam rol sprul pa ci yang ston mdzad pa :
legs nyes stangs 'dzin rnams la phyag 'tshal bstod :
de nas bzlas pa bya ba ni :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM:
ma ma yo gi nI ru lu ru lu b+h+yo hU~M phaT:
ces bzla :
mjug gi bya ba tshogs skong gtor ma bskyang :
bro brdung dkyil bsdu bkra shis smon lam bya :
phrin las mjug gi spyi chings bzhin du bya :
pra khrid rgyas pa lho brag phyogs su yod :
rjes 'jug skal pa bzang rnams thob kyang srid :
bsnyen sgrub rten 'brel brtson 'grus bskyed la rem :
sa ma ya :
rgyaHrgyaHrgyaH[ \u0f88\u0f88\u0f88 ]gter chen mchog gyur gling pas karma'i dam can brag nas spyan drangs pa'o //[  \u0f01\u0f83]:
dpal mngon rdzogs rgyal po las :
srid pa ma mo'i gsol kha bzhugs :[ \u0f88\u0f88\u0f88\u0f88 ]dpal mngon rdzogs rgyal po la phyag 'tshal lo :
srid pa'i ma mo la skong gsol bya na :
dpal gyi gtor ma la bshos phran grangs med bskor :
g.yas su sman g.yon du rak+ta :
khrag dang chang 'o ma'i phud ma nyams par bshams la byin gyis brlabs la :
spos bsreg cing rol mo'i sgra dang bcas pas :
hU~M:
chos kyi dbyings kyi zhing khams nas :
bde chen yum gyi mkha' klong nas :
dpal chen mngon rdzogs rgyal po dang :
yum mchog ma rgyud kun gyi gtso :
khrag 'thung yab yum bcu drug ste :
srid pa'i ma mo 'khor dang bcas :
gnas 'dir spyan 'dren gshegs su gsol :
bdud rtsi sman gyi mchod pa 'bul :
chags bral rak+ta'i mchod pa 'bul :
dam rdzas gtor ma'i mchod pa 'bul :
dgyes pa chen por bzhes nas kyang :
dam skong phrin las 'grub par mdzod :
brtse bas bu bzhin skyong bar gsol :
ma mo'i g.yo 'khrugs zhi bar mdzod :
ye shes lnga yi pho brang nas :
rigs lnga'i khro bo yab dang yum :
chig brgya drug cu sprul par bcas :
gnas 'dir spyan 'dren gshegs su gsol :
bdud rtsi sman gyi mchod pa 'bul :
chags bral rak+ta'i mchod pa 'bul :
dam rdzas gtor ma'i mchod pa 'bul :
dgyes pa chen por bzhes nas kyang :
dam skong phrin las 'grub par mdzod :
brtse bas bu bzhin skyong bar gsol :
ma mo'i g.yo 'khrugs zhi bar mdzod :
phyogs bcu'i gdon gyi gdan steng nas :
phyogs bcu'i gdon 'dul khro bo ni :
yab yum nyis brgya sprul par bcas :
gnas 'dir spyan 'dren gshegs su gsol :
bdud rtsi sman gyi mchod pa 'bul :
chags bral rak+ta'i mchod pa 'bul :
dam rdzas gtor ma'i mchod pa 'bul :
dgyes pa chen por bzhes nas kyang :
dam skong phrin las 'grub par mdzod :
brtse bas bu bzhin skyong bar gsol :
ma mo'i g.yo 'khrugs zhi bar mdzod :
spor byed brgyad dang ce spyang brgyad :
kai siM gshin rje'i yum gyur tshogs :
srung dang phrin las bka' nyan ma :
rtag rgyal rje mo 'dod khams dbang :
srid bdag dbang phyug zhing skyong ma :
pho nya sku lnga rigs lnga ste :
ye shes 'jig rten las sna tshogs :
sha za shugs 'gro dbang sgrub mo :
ma yams brtan ma dur khrod bdag :
nad bdag yams bdag 'dre mo'i tshogs :
srid pa ma mo che phra rnams :
gnas 'dir spyan 'dren gshegs su gsol :
bdud rtsi sman gyi mchod pa 'bul :
chags bral rak+ta'i mchod pa 'bul :
dam rdzas gtor ma'i mchod pa 'bul :
dgyes pa chen por bzhes nas kyang :
dam skong phrin las 'grub par mdzod :
brtse bas bu bzhin skyong bar gsol :
ma mo'i g.yo 'khrugs zhi bar mdzod :
gtor ma gtsang sar 'bul :
sa ma ya :
rgya rgya rgya :[ \u0f88\u0f88\u0f88\u0f88 ]gter chen mchog gyur gling pas karma'i dam can brag nas spyan drangs pa'o //[  \u0f01\u0f83]:
dpal mngon rdzogs rgyal po las :
ma mo'i spyi skong bzhugs :[ \u0f88\u0f88\u0f88\u0f88 ]na mo shrI he ru ka ye :
ma mo'i skong ba ni :
rin po che'i snod du 'bru sna'i phye gtsang mar bang rim bcu gsum rtser dpal gyi gtor ma gtso 'khor dgu :
bang rim rnams su gtor ma re dang mar me re grangs med par bzhag :
gzhan yang nyer spyod phyag mtshan srid pa'i gzugs 'gros sna tshogs btsugs :
dar zab zas sna sman sna rin po che stag gzig zhing gi rgyal mtshan rnams kyis brgyan :
chos nyid rnam dag gi sngags kyis sbyangs shing :
nam mkha' mdzod kyis spel :
spos bsreg :
g.yab dar sna tshogs g.yab cing rol mo'i sgra dang bcas pas :
hU~M:
chos dbyings bde chen yum gyi mkha' klong nas :
mngon rdzogs rgyal po che mchog he ru ka :
dgongs brda snyan brgyud rig 'dzin bla ma'i tshogs :
khyad par srid pa ma rgyud bla ma rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dngos grub bstsal du gsol :
rig 'dzin bla ma brgyud pas byin gyis rlobs :
sems la rtogs pa'i ye shes bskyed du gsol :
hU~M:
zhi ba rdo rje dbyings kyi dkyil 'khor nas :
rdo rje dbyings kyi lha tshogs ma lus pa :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dngos grub bstsal du gsol :
rdor dbyings lha tshogs rnams kyis byin gyis rlobs :
phung po 'ja' lus 'grub par mdzad du gsol :
hU~M:
srid pa ma mo bsnol ba'i khri steng nas :
bcom ldan dpal chen mngon rdzogs rgyal po dang :
yum mchog ma rgyud lha mo kun gyi gtso :
badzra rat+na pad+ma karma dang :
rak+sha sa nu gu h+ya yak+sha ste :
he ru ka brgyad yum dang bcas pa rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dngos grub bstsal du gsol :
rnal 'byor bdag la dngos grub stsol ba dang :
bde chen ye shes rtogs par byin gyis rlobs :
hU~M:
zhi rgyas dbang drag lhun grub khro bo dang :
yum mchog khro mo spor byed ma brgyad dang :
ce spyang ma brgyad dkyil 'khor gnyis pa yi :
srid pa'i ma mo'i lha tshogs yab yum rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dngos grub bstsal du gsol :
zhi rgyas dbang drag lhun grub phrin las 'grub :
dug lnga rang grol rtogs par mdzad du gsol :
hU~M:
steng 'og bdud 'dul khro bo yab yum tshogs :
phyogs bzhi mtshams brgyad bdud 'dul khro bo ni :
yab yum sprul pa phyag brnyan bcas pa rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dngos grub bstsal du gsol :
yang dag thugs kyi yum gyur ma mo dang :
'jam dpal gshin rje'i pho nya yum gyi tshogs :
pad+ma gsung gi bka' sdod dam can rnams :
phur pa'i srung ma dam can bcu gnyis tshogs :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la bar chad bsal du gsol :
b+h+yo :
rtag pa'i rgyal mo lnga dang rje mo'i tshogs :
mkha' 'gro sde lnga la sogs mkha' 'gro ma :
'dod khams dbang mo dpon g.yog bco lnga dang :
mchod cing bstod nas grub pa ma mo'i tshogs :
dgra la khrag nad gtong byed srid pa'i bdag :
drag sngags dmod pa las bsngags ma mo'i tshogs :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la bar chad bsal du gsol :
b+h+yo :
dpal gyi bka' nyan dbang phyug nyi shu brgyad :
zhing skyong so gnyis rdo rje pho nya mo :
drug cu rtsa bzhi snang srid ma mo rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la bar chad bsal du gsol :
b+h+yo :
sku gsung thugs dang yon tan phrin las dang :
ma mo sum brgya drug cu 'khor bcas rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dgra bgegs bsgral du gsol :
b+h+yo :
rdo rje rin chen pad+ma las de bzhin :
mkha' 'gro sum brgya drug cur bcas pa rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dgra bgegs bsgral du gsol :
b+h+yo :
ye shes 'jig rten las dang sna tshogs te :
sha za shugs 'gro dbang dang sgrub pa mo :
ma mo mkha' 'gro shugs 'gro 'bum phrag rnams :
mi mngon dbyings nas gnas 'dir skur bzhengs la :
dam tshig dkyil 'khor 'di la brtan par bzhugs :
gnyis su med pa'i phyag bgyi bzhes su gsol :
me tog bdug spos mar me dri chab dang :
zhal zas rol mo gzugs sgra dri ro reg :
phyi yi mchod pa 'bul lo thugs dam bskang :
bdud rtsi sman mchod rak+ta gtor ma dang :
nang gi mchod pa 'bul lo thugs dam bskang :
ga Na tshogs kyi longs spyod chen po dang :
bde stong gnyis med sbyor ba'i mchod pa dang :
nyon mongs rnam rtog bsgral ba'i mchod pa dang :
ting 'dzin mnyam nyid lta ba'i mchod pa sogs :
gsang ba'i mchod pa 'bul lo thugs dam bskang :
snang srid gzhir bzhengs mchod pa 'di bzhes la :
bdag gi nyams chag bshags la brtse bar dgongs :
thugs dam skongs la dgra bgegs bsgral du gsol :
ma yams brtan ma nad bdag yams bdag rnams :
'jig rten dman mo grangs med bsam mi khyab :
grong srin 'dre mo glo bur lhags pa rnams :
sha khrag gtor ma ma nyams phud kyi tshogs :
sha dang zan gyi mtheb kyu grangs med pa :
mthun rdzas dkor cha mkho dgu'i yo byad kyis :
'jig rten ma mo'i lha tshogs thugs dam bskang :
thugs dam skongs la bar chad zlog tu gsol :
'jig rten ma mo'i g.yo 'khrugs zlog tu gsol :
de nas bshags pa bya ba ni :
hU~M:
ye shes ma mo dgongs su gsol :
'jig rten ma mo dgongs su gsol :
bdag cag ma rig 'khrul pa yis :
sdom pa gsum las 'gal ba yi :
rkyen gyis ma mo 'khrugs pa rnams :
de dag thams cad bshags par bgyi :
bla ma'i sku la bsdo ba dang :
sems can yongs la 'tshe byed pa'i :
dam nyams ru dras rkyen byas nas :
ma mo 'khrugs par gyur pa na :
ru dra thams cad ngas bsgral te :
'jig rten ma mo bskang bar bgyi :
de phyir ma mo brtse bar mdzod :
mi dge bcu dang mtshams med lnga :
las ngan ci bsags thams cad bskangs :
ma mo 'khon pa thams cad sbyangs :
'jig rten g.yo 'khrugs ma mdzad cig :
zhi ba byang sems bskyed du gsol :
'jig rten bde legs mdzad du gsol :
rnal 'byor mthu dpung bskyed du gsol :
bstan pa'i dgra bgegs bsgral du gsol :
dngos grub sgrub pa'i sdongs grogs mdzod :
bkra shis bde legs mdzad du gsol :
yig brgya bzlas shing :
ye shes dang las kyi ma mo rnams kyis bzod par bzhes la 'dod pa'i don thams cad grub par mdzad du gsol :
sa ma ya :
rgya rgya rgya :[ \u0f88\u0f88\u0f88 ]gter chen mchog gyur bde chen gling pas karma'i dam can brag nas spyan drangs pa'o //[  \u0f01\u0f83]:
dpal mngon rdzogs rgyal po las :
srid pa ma mo'i mdos kyi cho ga bzhugs :[ \u0f88\u0f88\u0f88\u0f88 ]na mo shrI he ru kA ya :
srid pa'i ma mo 'khrugs pa na :
de tshe mdos kyi cho ga brtsam :
de la sngon 'gro dngos gzhi rjes gsum ni :
sngon 'gro sbyor ba dang :
cho ga gnyis las :
sbyor ba yo byad kyi gshom ni :
'bru sna gtsang ma'i phye la ri rab bang rim bcu gsum :
steng du dpal gyi gtor ma :
g.yas su sman :
g.yon du rak+ta :
mdun du khrag kong :
rgyab tu mar me :
de lta bus bang rim rnams la lnga tshom grangs med du bkod :
gtor ma rnams kyi rtse la sku gzugs btsugs :
gzhan yang phyag mtshan rgyal srid sna bdun :
bkra shis rtags brgyad rdzas brgyad :
phyi mchod rnam brgyad :
'dod yon drug :
gzugs 'gros srid pa la yod tshad :
nam mkha' mda' 'phang rgyang bu :
pho gdong mo gdong :
sku glud :
bal ti shug ti rnams shin tu rgyas na lha grangs dang :
de ltar ma 'byor na rab brgya :
'bring sum cu :
tha ma bcu gsum :
shin tu bsdu na phyogs rer re re :
'khor lo rtsibs brgyad kyi nam mkha' gdugs ltar bkod :
rin po che tsit+ta thugs kyi nam mkha' snying por byas pa sum brtsegs :
de'i steng du khyung tshang gi nam mkha' dang :
ye shes dpal be'u :
thabs shes zung 'jug nyi zla nor bu'i tog dang bcas pa byas :
gzhan yang zhing gi rgyal mtshan :
dar sna tshogs kyi 'phan dang cod pan :
rin po che'i drwa phyed :
zas sna dang sman sna 'bru sna rnams kyis mtha' bskor :
mdos de la lta ba'i mig bzhi :
bsnyab pa'i lag pa bzhi :
'gro ba'i rkang pa bzhi rnams dang ldan par bya :
de'i mdun du sku glud che ba zhig byas :
g.yu skyems :
dkar skyems :
dmar skyems rnams tshang bar bsham :
sngon 'gro cho ga ni phrin las gzhung bzhin bya :
tshogs dang skong ba gsol kha gzhung bzhin bya :
de nas mdos sngags drug phyag drug gis byin gyis brlabs la :
hU~M:
thams kyi rang bzhin bzang shing bkug :
shes rab rang bzhin zhing gis g.yogs :
thabs shes dbyer med dbyug pas rdung :
bde chen chos sgra nam mkha' sgrog :
rnga yi sgra chen 'byung yul bral :
shing zhing dbyug pa rnam gsum las :
'di zhes gcig la'ang sgra ma byung :
rgyu rkyen tshogs pa'i rten 'brel gyis :
chos nyid stong sgra ngo mtshar che :
chos can rgyu 'bras bslu ba med :
chos nyid gdod nas bden pa yi :
rnga chen sgra yis mtshon nas kyang :
ma lus 'khor bcas gshegs su gsol :
hU~M:
'byung ba chen po rnam par dag :
skye ba'i yul ni 'di zhes med :
rang bzhin rten 'brel rgyu las byung :
'byung lnga mtsho gling ri rab steng :
skye 'gag gnas gsum bral ba las :
rin chen gzhal yas bcu gnyis la :
khor yug bcas pa'i bcu gsum steng :
srid pa'i 'dod yon rnams kyis brgyan :
rin chen khri bzang mdzes pa'i steng :
dpal chen yab kyi tshogs bcas dang :
srid pa'i ma mo 'khor bcas rnams :
dgyes shing brtan par bzhugs su gsol :
hU~M:
chang las de ni ngo che med :
g.yu 'od 'bar ba bzhes su gsol :
gser las de ni rin che med :
bdud rtsi gser skyems 'di bzhes shig :
phyi ar+g+haM dkar la mnyes pa rnams :
ar+g+haM dkar po'i mchod pa 'bul :
nang ar+g+haM dmar la dgyes pa rnams :
ar+g+haM dmar po'i mchod pa bzhes :
che dgu yul du byon pa rnams :
ngo chen skyems shig 'dren pa'i phyir :
srid pa lugs kyi dpe bzhin du :
de bzhin ma mo 'khor bcas la :
ngo chen byon skyems 'di 'bul gyis :
dgyes par dgongs la dar gcig gson :
kye :
gson cig dgongs shig mkhyen ldan rnams :
chos nyid rnam par dag pa la :
skye 'gag gnas gsum bral ba yi :
mtho la dgung sngon steng shed nas :
'ja' tshon sna lnga'i drwa ba la :
phyogs lhung bral ba'i gdugs shig phub :
rig pa lug rgyud drwa phyed mdzes :
rnam thar brgyad kyi rtsibs su byas :
snying po ye shes tsit+ta la :
ye shes dpag med dpal be'us brgyan :
thabs kyi zla ba ta la la :
shes rab nyi ma kyi li li :
zung 'jug nor bu 'od du 'bar :
ye shes lnga yi 'phan 'phyang zhing :
thabs kyi rgyal mtshan 'od du 'bar :
shes rab 'phan phran 'ja' ltar bkrag :
thabs kyi mda' ni rnam par bkrag :
shes rab 'phang bkra 'ja' ltar shar :
zung 'jug rgyang bu 'od du 'bar :
thabs kyi rang bzhin pho gdong la :
shes rab rang bzhin mo gdong la :
thabs shes dbyer med nam phran btsug :
sna tshogs bal ti shug ti sogs :
snang srid mdos su byas pa 'di :
chos nyid rnam par dag pa dang :
rgyu rkyen rten 'brel phun sum tshogs :
ye shes las las grub pa yi :
srid pa'i ma mo yab yum dang :
sprul pa phyag brnyan bcas pa yi :
phyag tu 'bul lo bzhes su gsol :
hU~M:
chos dbyings yum gyi mkha' klong na :
ye shes gzhal yas dgu rim dbus :
sum brtsegs steng gi gzhal yas nas :
chos sku kun tu bzang po dang :
drug pa rgyal ba rdo rje 'chang :
ston pa rdo rje sems dpa' dang :
sprul sku shAkya thub pa sogs :
rdzogs chen ston pa bcu gnyis dang :
khyad par mngon rdzogs rgyal po dang :
ma rgyud lha mo yongs 'khyud bde :
rdo rje chos dang las dbang mo :
d+ha na saMskr-i pad+ma 'byung :
srid pa ma rgyud bla ma dang :
dgongs brda snyan brgyud rig 'dzin tshogs :[  ]gnas 'dir spyan 'dren gshegs su gsol :
brjid cing mdzes pa'i khri la bzhugs :
zhal zas gtor ma'i mchod pa 'bul :
bdud rtsi sman gyi mchod pa 'bul :
rak+ta dmar gyi mchod pa 'bul :
phyag mtshan lnga ni 'od du 'bar :
rgyal srid sna bdun bkra shis rdzas :
bkra shis rtags brgyad 'dod yon lnga :
mchod yon zhabs bsil me tog spos :
mar me dri chab zhal zas dang :
sil snyan dril bu ting ting shag :
rkang gling thod rnga dung gi sgra :
mchod pa 'bul lo bzhes su gsol :
sra ba'i go dang rno ba'i mtshon :
sna tshogs dar gyi cod pan can :
rta nag g.yag nag dar gyis brgyan :
lug nag spyi dkar lcags rwa can :
ra nag mchong gi rwa co can :
khyi nag dung gi mche ba can :
lcags kyi bya nag la sogs pa :
srid pa'i gzugs 'gros sna tshogs pa :
snang srid mdos su byin brlabs pa'i :
mchod pa 'bul lo bzhes su gsol :
chos dbyings sprin chen gdugs su phub :
thabs shes rgyal mtshan 'phan dar phyar :
srid pa'i 'byor tshogs ma lus pa :
khams gsum mdos su byin brlabs te :
mchod par 'bul lo bzhes su gsol :
dngos su 'byor dang yid kyis sprul :
snang srid mchod pa'i bye brag rnams :
bdag gi lus dang longs spyod bcas :
mchod rdzas mdos su byin brlabs te :
mchod par 'bul lo bzhes su gsol :
slob dpon thugs dkrugs dam 'gal bshags :
byin gyis brlab par mdzad du gsol :
dbang bzhis rgyud smin grol ba dang :
'gro drug thugs rjes 'dzin pa dang :
rdo rje theg pa'i bstan pa mchog :
yun du gnas par mdzad du gsol :
oM AHhU~M:
bar khang rdo rje dbyings kyi zhing :
ye shes sku brnyes sangs rgyas tshogs :
rigs lnga rigs bzhi yab yum dang :
sems dpa' lcam dral sgo skyong tshogs :
rdo rje dbyings kyi lha tshogs rnams :
gnas 'dir spyan 'dren sogs 'gres byang zur ldeb rgyug dgos /
hU~M:
pho brang chen po'i dbus phyogs nas :
bcom ldan mngon rdzogs rgyal po dang :
yum mchog ma rgyud kun gyi gtso :
badzra shrI he ru ka :
badzra kro d+hI shwa rI ma :
rat+na shrI he ru ka :
rat+na kro d+hI shwa rI ma :
pad+ma shrI he ru ka :
pad+ma kro d+hI shwa rI ma :
karma shrI he ru ka :
karma kro d+hI shwa rI ma :
rak+sha shrI he ru ka :
rak+sha kro d+hI shwa rI ma :
sa nu shrI he ru ka :
sa nu kro d+hI shwa rI ma :
gu h+ya shrI he ru ka :
gu h+ya kro d+hI shwa rI ma :
yak+sha shrI he ru ka :
yak+sha kro d+hI shwa rI ma :
ma mo kun la dbang bsgyur ba'i :
khrag 'thung yab yum bco brgyad rnams :
gnas 'dir spyan 'dren\u0f8e
hU~M:
de bzhin gshegs dang rdo rje'i rigs :
rin po che dang pad+ma las :
rigs lnga'i khro bo yab yum brgya drug cu :
nyi ma'i zhags 'phen la sogs spor byed brgyad :
shel gyi spyang mo la sogs ce spyang brgyad :
pho brang gnyis pa'i ye shes las grub pa'i :
ma mo yab yum sras 'khor sprul par bcas :
chos kyi dbyings nas sku mchog da bzhengs la :
gnas 'dir spyan 'dren\u0f8e
hU~M:
steng phyogs tshangs pa 'dul ba'i khro bo bcu :
'og 'og sa bdag 'dul ba'i khro bo bcu :
steng 'og gdon 'dul dpal chen khro rgyal ni :
yab yum bzhi bcu sprul pa phyag brnyan bcas :
phyogs bzhi mtshams brgyad gdon tshogs 'dul mdzad pa'i :
sprul pa'i khro rgyal yab yum 'jigs tshul can :
brgya dang drug cu sprul pa pho nyar bcas :
chos kyi dbyings nas sku mchog da bzhengs la :
gnas 'dir spyan 'dren\u0f8e
hU~M:
gau rI la sogs gnas kyi ma mo brgyad :
siM ha la sogs yul gyi phra men brgyad :
dbyings la dbang sgyur e ka dzA Ti ma :
gshed chen yum gyur ma mo chen mo bzhi :
bdud kyi yum gyur ma mo chen mo bzhi :
mon mo drag byed ma mo chen mo bzhi :
dus bzhi'i gshin rje'i yum gyur bcu dang gnyis :
'jam dpal sku yi yum gyur ma mo'i tshogs :
dbang phyug gser gyi seng mo nyi shu brgyad :
dpal gyi khyi brgyad spyang brgyad dmus long tshogs :
me 'brug rlung 'brug mche gshog pho nya'i tshogs :
pad+ma gsung gi yum gyur ma mo dang :
bdag nyid chen po shwa na ma bzhi dang :
sa bdag ma bzhi phur pa'i bka' srung tshogs :
ye shes las las grub pa'i ma mo'i tshogs :
chos kyi dbyings nas sku mchog da bzhengs la :
gnas 'dir spyan 'dren\u0f8e[  ]snang srid mchod pa'i bye brag rnams :
mchod rdzas mdos su byin brlabs te :
mchod par 'bul lo bzhes su gsol :
gsang sngags dam las 'gal ba bshags :
'jig rten g.yo 'khrugs zlog tu gsol :
b+h+yo :
bkrag gsal ma dang nyi zla thod phreng can :
snang gsal mnyen gsal yang gsal la sogs pa'i :
rtag pa'i rgyal mo rnams dang sprul par bcas :
nam mkha'i rgyal mo spun gnyis 'dod khams ma :
dkar mo spyan gcig ser mo ral pa can :
de sogs ye shes rje mo bcu bzhi rnams :
sprul pa'i dman mo lnga bcu rtsa gcig dang :
rdo rje mkha' 'gro rin chen mkha' 'gro dang :
pad+ma mkha' 'gro las kyi mkha' 'gro dang :
de bzhin rigs kyi mkha' 'gro chen mo dang :
'dod khams dbang mo g.yog mo dung skyong ma :
sku gsung thugs sprul re ma ti bzhi dang :
gdong can brgyad dang sgo ma chen mo bzhi :
srid pa'i rgyal mo bdud kyi yum gyur brgyad :
bka' yi srung ma ma mo rbod gtong tshogs :
gnas 'dir spyan 'dren\u0f8e
snang srid\u0f8e
sogs gong ltar 'gre /
b+h+yo :
rdo rje mkha' 'gro bdun cu rtsa gnyis dang :
rin chen mkha' 'gro bdun cu rtsa gnyis dang :
pad+ma mkha' 'gro bdun cu rtsa gnyis dang :
las kyi mkha' 'gro bdun cu rtsa gnyis dang :
de bzhin mkha' 'gro bdun cu rtsa gnyis dang :
mkha' 'gro sum brgya drug cu 'khor bcas rnams :
gnas 'dir spyan 'dren\u0f8e
hU~M:
ye shes mkha' 'gro chig khri nyis stong dang :
nyis brgya lnga bcu ye shes skyed mdzad ma :
'jig rten mkha' 'gro chig khri nyis stong dang :
nyis brgya lnga bcu 'jig rten rab skyong zhing :
las kyi mkha' 'gro chig khri nyis stong dang :
nyis brgya lnga bcu'i sna tshogs las rnams mdzad :
sna tshogs mkha' 'gro chig khri nyis stong dang :
nyis brgya lnga bcu cir yang snang ba'i sku :
sha za mkha' 'gro chig khri nyis stong dang :
nyis brgya lnga bcu dgra bgegs sha la za :
shugs 'gro ma mo chig khri nyis stong dang :
nyis brgya lnga bcu srog la rngams mdzad ma :
dbang mdzad ma mo chig khri nyis stong dang :
nyis brgya lnga bcu las la dbang mdzad ma :
sgrub pa'i grogs mdzad chig khri nyis stong dang :
nyis brgya lnga bcu sgrub pa'i phrin las mdzad :
ma mo mkha' 'gro 'bum phrag 'khor dang bcas :
gnas 'dir spyan 'dren\u0f8e

gzhan yang mkha' 'gro 'bum phrag dang :
mkha' 'gro bye ba sa ya dang :
'jig rten ma mo 'bum phrag dang :
ma mo bye ba sa ya dang :
brtan ma bcu gnyis la sogs pa'i :
sman mo grangs las 'das pa dang :
dur khrod ma mo la sogs pa'i :
'jigs rung mkha' 'gro grangs med dang :
srang rgyug 'dre mo la sogs pa'i :
'dre mo bsam gyis mi khyab dang :
nad dang yams dang rims kyi bdag :
srid pa'i ma mo thams cad kun :
gnas 'dir spyan 'dren\u0f8e
'jig rten g.yo 'khrugs zlog tu gsol :
de nas sku glud 'bul ba niH
hU~M:
khams lnga'i rang bzhin las grub pa'i :
gzugs 'gros sgeg ldem lams se lam :
smra mkhas ngag snyan kyu ru ru :
mtshar sdug rgyan cha spungs se spung :
'dod yon longs spyod bsam mi khyab :
spyan gzigs dkor cha sna tshogs pa :
'di 'dra'i glud bzang ya mtshan can :
mi bas glud dga' rin thang ches che ba :
bsam mi khyab par sngags dang phyag rgya dang :
ting nge 'dzin gyi byin gyis brlabs :
srid gsum ma mo'i tshogs la 'bul :
mda' bkra skyes pa stag chas brgyan :
go mtshon de ni sha ra ra :
'phang bkra mo btsun gser g.yus brgyan :
'od zer de ni sha ra ra :
rgyang bu sku mkhar lams se lam :
bal ti shug ti dkor cha'i tshogs :
sku glud mchod pa 'di bzhes la :
snang srid g.yo 'khrugs zlog tu gsol :
rnal 'byor nyams chag bskang ba dang :
rkyen dang bar chad zhi bar mdzod :
nad yams 'khrug rtsod zhi bar mdzod :
btsa' sad ser gsum zhi bar mdzod :
sgrub pa'i bar chad zhi bar mdzod :
tshe dang longs spyod rgyas pa dang :
khams gsum dbang du 'du bar mdzod :
dgra bgegs thams cad zlog par mdzod :
ci bsam yid bzhin 'grub par mdzad du gsol :
ces mdos btang zhing sgo dbye ba ni :
hU~M:
shar gyi dbyings nas sgo dbye ma :
nam mkha'i rgyal mo spun gnyis kyis :
shar gyi mdos kyi sgo dbye 'tshal :
lho yi dbyings nas sgo dbye ma :
e ka dzA Ti dbyings kyi rgyal :
ser mo mchu 'jib la sogs pas :
lho phyogs mdos kyi sgo dbye 'tshal :
nub kyi dbyings nas sgo dbye ma :
'dod khams rgyal mo spun gnyis kyis :
nub phyogs mdos kyi sgo dbye 'tshal :
byang gi dbyings nas sgo dbye ma :
srog bdag rgyal mo spun gnyis kyis :
byang phyogs mdos kyi sgo dbye 'tshal :
de nas mdos kyi lam bstan pa ni :
hU~M:
da ni mdos kyi lam bstan 'tshal :
mdos 'gros de ni sha ra ra :
glud 'gros de ni ldems se ldem :
hU~M:
chos kyi dbyings kyi sa mtha' nas :
mngon rdzogs rgyal po dbyings nas bzhengs :
nam mkha'i dbyings kyi dkyil 'khor nas :
ye shes ma mo dbyings nas bzhengs :
srid gsum 'jig rten gnas rnams nas :
srid pa ma mo dbyings nas bzhengs :
dur khrod 'jigs rung gnas rnams nas :
'jig rten ma mo dbyings nas bzhengs :
thams cad las la da bskul gyis :
'jig rten g.yo 'khrug zlog tu gsol :
mdos phyir spags la shi sa bstan pa ni :
hU~M:
snang srid 'khor 'das chos rnams ni :
gdod ma nyid nas ka nas dag :
gzung dang 'dzin pa yod ma yin :
chos nyid de bzhin nyid kyi ngang :
mngon rdzogs rgyal po man chad nas :
grong srin the'u rang yan chad kyi :
snang srid ma mo'i yab gyur rnams :
thams cad sems kyi cho 'phrul te :
da ni ka dag rang bzhin yin :
ye shes mkha' 'gro man chad nas :
grong srin 'dre mo yan chad kyi :
snang srid ma mo thams cad kun :
thams cad sems kyi cho 'phrul te :
'khrugs zhes bya ba ga la srid :
thams cad rnam rtog rang bzhin te :
rnam rtog sems kyi cho 'phrul yin :
sems ni nam mkha' stong pa 'dra :
dag cing gsal la rnyogs pa med :
skye dang gnas dang 'gag pa med :
de phyir thams cad rten 'brel tsam :
ri rtse chu gzhung dur khrod gnas :
lam mdo grong gi srang mdo sogs :
gang du bskyal yang rnam rtog med :
gnod par bskyal na gnod pa zlog :
phan par bskyal na phan pa sgrubs :
sems kyi 'dun pa gang gtad pa :
srid pa'i ma mo khyed kyis shes :
de ni khyod kyis 'grub par mdzod :
srid pa'i ma mo 'khor bcas kyis :
dpal chen bka' las ma 'da' bar :
ko long dam na gzhan du gshegs :
phan par mdzad na gnas 'dir bzhugs :
dam las ma 'da' sa ma ya :
rnal 'byor bcol pa'i phrin las sgrubs :
zhes rol mo dang bcas pas lta ba'i gding bskyed la :
gang du bskyal ba'i sa der 'bul lo :
de yang tshe bsod rgyas par 'dod na ma mo'i spyi sngags kyi mthar :
puSh+TiM ku ru ho :
bzla zhing 'bul :
dbang du bsdu bar 'dod na :
wA shaM ku ru ho :
dgra bgegs tshar gcad par 'dod na :
mA ra ya phaT:
mi mthun pa zhi bar 'dod na :
shAn+tiM ku ru swA hA:
de nas dkyil 'khor gyi mjug bsgrub gzhung bzhin bya'o :
sa ma ya :
rgya rgya rgyaH[ \u0f88\u0f88\u0f88 ]sprul pa'i gter chen mchog gyur bde chen gling pas karma'i dam can brag nas gnam lcags phur sgrom chen po gdan drangs pa'i dbal nang nas byang bu 'khor lo'i dbyibs can la gu ru'i phyag bris las 'og min karma'i gdan sar dag par phab pa'o //

//
