rdzogs kha rgyan la :
yum gyi rkyen bzhi mda' yis brgyan :
yab kyi rgyu bzhi me long gsal :
dbyer mi phyed pa shel gyis spras :
bde ba mkha' khyab dar gyis bklubs :
bde stong dbyer med dbang bskur bas :
rig pa tshad la phebs gyur te :
rab tu spros med sher dbang thob :
nub kyi bum pa thogs la /
hU~M:
pha mtha' bral ba dbyings kyi ngang :
bsam las 'das pa rig pa'i bcud :
smra brjod bral ba kha rgyan la :
mtshan nyid bzhi ldan mda' yis brgyan :
ye nas dag pa me long ste :
dbyings rig gnyis bral shel gyis brgyan :
stong yangs sna tshogs dar gyis bklubs :
rdzogs pa chen po'i dbang bskur bas :
chos nyid zad sar phyin gyur te :
shin tu rnam par grol bar shog :
byang gi bum pa thogs la /
hU~M:
bsgom bya med pa dbyings kyi ngang :
bsam las 'das pa rig pa'i bcud :
brjod las 'das pa kha rgyan te :
dbyer med stong pa'i shes rab mda':
'gags med ci shar me long brgyan :
skye 'gag gnyis med shel gyis brgyan :
lhun gyi grub pa dar gyis bklubs :
zhing khams lnga ru dbang bskur bas :
thams cad lhun rdzogs thob par shog :
ces so sor dbang bskur zhing bum chu sbyin pa rnams bya /
de ltar dbyings dang ye shes kyi snang ba rnam pa bzhi mtshon pa'i bum pa rgyan dang ldan pa gnas bzhir bzhag cing bum chu sbyin pa dang khrus byas pas dbang bzhi pa de kho na nyid la nang gses su spros spros med rab dang shin tu spros pa med par dbye ba'i dbang bzhi thob /
shes nyams yid dpyod kyi sgrib pa phra rags dag
/ye shes kyi rtsa rlung thig le'i khams dwangs mar smin /
lam lhun gyis grub pa'i snang ba bzhi mthar phyin /
'bras bu sku bzhi'i go 'phang mngon du byas par mos mdzod /
de rnams kyis gsang skor khrid kyi byin rlabs legs par thob pa yin pas dam tshig khas blang ba 'di'i rjes zlos /
gtso bos ji ltar sogs dang /
de ltar gsang skor khrid kyi byin rlabs zab mo zad sar 'khyol ba'i ye shes gseng lam legs par grub pa'i gtang rag dang rjes 'brel grol byed khrid kyi rim pa dngos zhu ba'i yon du dmigs te zhing khams 'bul ba 'tshal /
man ngag don gyi tshogs gsag byang bu ltar 'bul du gzhug
/'chad bya'i gsang ba zab mo 'di ni theg pa kun gyi rtse mo /
dus gsum rgyal ba rnams kyi dgongs pa'i skyel so /
kun bzang pad+mAka ra'i thugs kyi dgongs nyams mthar thug
/rnal 'byor kun gyi mchog gam rtse mo bya bral 'bras bu'i theg pa a ti rdzogs pa chen po'i zab khrid kun gyi snying po las kyang snying por gyur pa 'di ni /
dam chos rdzogs pa chen po sde gsum gyi mthar thug gsang ba man ngag gi sde yi dngos gzhi'i khrid ye shes rig pa'i ral gri'i gdams khrid zab mo bgyi ba ni /
o rgyan chen pos rdo rje'i gsung gter gzhung dri ma med pa 'di la snyan gtod 'tshal /
na mo gu ru :
gsang skor khrid kyi rim pa ni :
sogs nas /
sa ma ya rgya rgya :
zhes pas rang bzhin rdzogs pa chen po gzhi lam 'bras gsum gyi dgongs pa /
dbang bzhi'i lam gyi rim pas nyams su len cing /
ka dag khregs chod kyi lta ba gtan la phab pa'i tshul bstan nas /
rjes 'brel du lhun grub thod rgal gyi lam sgron ma drug la brten nas bzhugs stangs dang gzigs stangs sgo yul rlung rig gi gnad la bslabs pas snang bzhi mthar son 'pho med 'od lus 'grub pa'i tshul ston pa ye shes lta ba'i rgyal po ste /
na mo gu ru :
gsang skor khrid kyi rjes 'brel du :
sogs nas /
sa ma ya rgya rgya :
zhes gsang chen zab mo'i mthar thug rdo rje'i gsung gi don gnad rnams thugs kyi dpal be'ur bsti ba nas /
de ltar gsang skor man ngag sde'i khrid kyi byin rlabs dang grol byed zab khrid dngos kyi rim pa bcas legs par grub pa lags na /
bdag lus sgo gsum gces par bskyang ba'i gnyen grogs bdog rgu'i longs spyod dus gsum dge ba'i dngos po sogs ltos med chabs cig tu 'bul snyam pas 'di'i rjes zlos /
deng nas brtsam ste sogs yon 'bul dge bsngo rnams spyi ltar bya'o //

//rjes ni slob dpon gyis tshogs rol lhag chog sogs mthar dbyung ngo //
rdo rje'i ye shes snying dbus su //
sad pa'i thabs tshul 'di lta bu //
dus gsum 'byon par dka' ba'i chos //
snying po'i bstan pa'i mdzes rgyan grub //
gsang skor khrid kyi byin rlabs dang zab khrid dngos bcas kyi le tshan no ///
/

@#//
bco lnga pa bka' srung ye shes mkha' 'gro dang /
'bar ma me gdong sogs srung ma rnams kyi dbang bskur la gshom ni /
maN+Dal lar 'bru'i tshom bu dgu bkod pa'i khar /
rnam bum so lnga'i rdzas ldan /
mdun du gnam zhal dang badzra kro d+hI shwa rI bai tA li pad+ma gzi ldan rgyas 'debs mu kha le las dbang khams gsum spyi 'dul 'byung bdag ste yum dgu'i lha tsaka
/g.yas su sngags phreng /
phyag mtshan rdo rje /
rgyab tu thod chang /
g.yon du rig ma /
shel rdo /
ye sems dbyings phyug yum lnga'i tsaka li rnams bsham mo //
phyogs gang bder bka' srung 'bar ma me gdong mar gdan chos 'byung dmar nag bsnol ma'i steng tshom bu gcig bkod pa'i khar /
snod gcig tu dmar gtor che chung gsum gtor tsaka dar gdugs kyis brgyan pa dang /
phyag mtshan gri thod /
gshog rgod mar gdan gru gsum mthing nag gi lte bar tshom bu lnga bkod pa'i steng dmar gtor gtso dang 'khor bzhi sku tsaka dar gdugs can /
phyag mtshan gri thod bcas dang /
dam can la maN+Dal tshom bu gcig gi steng /
gtor ma mkhar thabs snying dang ra mgos mtshan pa sku tsaka dar gdugs dmar po can dang /
mda' rgod sgro mar me long stag ras dar nag dang bla rdor srog yig bris pa dar dmar gyi gril ba btags pa dang /
phyag mtshan rdo rje dgra snying bcas bshams /
gtso 'khor de rnams kyi mchod gtor dang phyi nang gi mchod pa /
tshogs kyi yo byad sogs 'du bya'o //

//dbang sgrub ni /
gsang skor khro byang khrigs bsdebs kyis khog phub la /
thugs rje'i 'od kyis snod bcud sbyangs :
zhes pa'i mtshams su bka' srung ye shes pa'i sgrub thabs kyi /
snang srid chos kyi 'byung gnas sogs mngon rtogs sbyar rjes /
dbang bskur sogs khro byang ltar byas la /
bzlas pa ni /
mdun bskyed gtso 'khor kun gyi thugs kar nyi ma la gnas pa'i hU~M gi mthar sngags phreng g.yas su bkod pa g.yon du 'khor ba las 'od zer 'phros /
rgyal ba sras dang bcas pa mchod /
sems can gyi don byas /
byang chub sgrub pa'i bar chad bdud bgegs log 'dren thams cad tshar bcad /
snang srid thams cad khro mo rol pa'i dkyil 'khor chen por gyur par bsams la /
gzhung gsal sngags rnams gtso 'khor gyi 'gros dang sbyar te bzla zhing /
bum bzlas spro na spyi khyab ltar dang /
las bum sgrub pa /
stong tshigs /
bka' gter srung ma'i gtor 'bul bcas grub nas /
!
'bar ma me gdong can gyi mngon rtogs la 'jug ste /
raM yaM khaM/
rnam dag chos dbyings ngang nyid las //
rang byung mchod pa'i phung po ni //
kun bzang mchod pa'i sprin lta bu //
dpag yas nam mkha' gang bar gyur //
A+o~M sarba pU dza me g+ha sa ma ye AHhU~M gis byin gyis brlabs pa sngon du 'gro bas /
rang nyid yi dam lhar gsal mdun //
hU~M:
chos 'byung dmar nag bsnol ma'i dbus //
gtum chen khros ma me yi gdong :
zhal gcig phyag gnyis gri thod 'dzin :
'bar ba'i klong du gar sgyur ma :
chu srin seng ge'i gdong can gnyis :
dkar nag mdog can gri thod 'dzin :
ma mo mched gsum bka' sdod bcas :
mngon sum bzhin du bzhugs par bsam /
A+o~M ma ma dz+wa la dz+wa la nI tsaN+Di badzra sa ma ya dzaHsa spyan drangs /
dzaHhU~M baM hoH
tiSh+Tha lhan gyis brtan par bzhugs /
A+o~M badzra ar+g+haM sogs nas /
shab+da ma hA a mr-ita rak+ta ba liM ta pU dza hoHsa mchod /
hU~M/
ngo bo dbyings yum e ka dzAH
rnam pa khros ma me yi gdong //
mched gsum 'bar ba'i bka' sdod tshogs //
'khor dang bcas la phyag 'tshal bstod //
gtso mo'i thugs kar nyi ma la gnas pa'i b+h+yoHla sngags phreng gis bskor ba la bdag gi thugs ka'i 'od kyis reg pas phrin las ma lus pa sgrub par mos la /
A+o~M ma ma dz+wa la dz+wa la nI tsaN+Di hU~M phaTa?:
ces srog sngags bzlas mthar /
hU~M/
thun mong khyad par bla na med //
phyi nang gsang ba'i mchod sprin ni //
dngos bshams yid las byung ba dag
/nam mkha' gang bar spros te mchod //
A+o~M shrI badzra d+harma pa la sa pa ri wA ra ar+g+haM sogs /
shab+da rU pa shab+da gan+d+he ra sa spar+she pra tIts+tsha swA hA/
ma hA pany+tsa a mr-ita khA hi /
ma hA rak+ta khA hi /
ma mo'i ljags rdo rje'i sbu gus gtor ma'i bcud drangs te gsol bar bsam la /
rtsa sngags mthar /
i daM b+ha liM ta kha kha khA hi khA hi btags pa lan gsum gyis dbul /
dpal ye shes kyi ma mo 'bar ma me gdong ma 'khor dang bcas pas sangs rgyas kyi bstan pa srungs sogs nas /
phrin las mdzod cig
/hU~M:
gtum chen khros ma me yi gdong :
zhal gcig phyag gnyis gri thod 'dzin :
'bar ba'i klong du gar sgyur ma :
chu srin seng ge'i gdong can gnyis :
dkar nag mdog can gri thod 'dzin :
ma mo mched gsum bka' sdod bcas :
brgyan pa'i gtor ma 'di bzhes la :
gdug pa'i dgra bgegs thal bar rlogs :
zhes phrin las bcol lo //
!
//gter srung gshog rgod kyi mdun rten la dmigs nas /
sngar ltar mchod pa byin gyis brlab /
hU~M:
mthing nag gru gsum 'bar ba'i klong //
dbyings las skur bzhengs ma mo ni :
gtum chen mthing nag gri thod 'dzin :
gshog brgyang me yi klong na bzhugs :
rigs bzhi'i pho nya bzhi yis bskor :
dkar ser dmar ljang snying me long :
'dzin cing me klong gar thabs sgyur :
ma mo 'bum gyi 'khor gyis bskor :
mdun du mngon sum bzhugs par bsam //
A+o~M ma ma trag rak+sha ga ru DaHbadzra sa ma ya dzaHsa spyan drangs /
dzaHhU~M baM hoH
tiSh+Tha lhan gyis bzhugs su gsol /
ar+g+haM sogs nas /
shab+da ma hA a mr-ita rak+ta ba liM ta pU dza hoHsa mchod /
hU~M/
bde chen ye shes ma mo ni //
bstan srung rdo rje gshog rgod ma //
rigs bzhi'i pho nya sprul pa 'khor //
bsam mi khyab la phyag 'tshal bstod //
mdun gyi ma mo 'khor bcas kyi thugs kar nyi ma la gnas pa'i ma yig gi mthar sngags kyis bskor ba la bdag gi thugs ka'i 'od kyis reg pas phrin las thams cad sgrub par bsam la /
A+o~M ma ma trag rak+sha ga ru DaHhU~M phaTa?:
ces bzlas pa bya /
mchod pa gong ltar la /
rang sngags la gtor sngags btags pas dbul /
hU~M:
dbyings las skur bzhengs ma mo ni :
gtum chen mthing nag gri thod 'dzin :
gshog brgyang me yi klong na bzhugs :
rigs bzhi'i pho nya bzhi yis bskor :
dkar ser dmar ljang snying me long :
'dzin cing me klong gar thabs sgyur :
ma mo 'bum gyi 'khor gyis bskor :
'dir byon dam rdzas mchod gtor bzhes :
bcol ba'i phrin las 'grub par mdzod :
ces phrin las bcol lo //
!
//dam can gyi mdun rten la dmigs nas /
mchod pa sngar ltar byin brlabs rjes /
hU~M:
rang mdun pha waM long bu'i mkhar //
me rlung dmar nag 'tshubs ma 'khyil //
'brug sgra thog ser bu yug 'tshubs //
stobs ldan seng ge gzhon pa'i steng //
dbang gi sprul pa rdo rje legs :
dmar nag rdo rje dgra snying 'dzin :
dar gyi ber chen phyi nang gsol :
dbu skra gyen brdzes thod skam brgyan :
swag l+h+wam gsol zhing seng chen 'chibs :
btsan dmag zhub can stong gis bskor :
dgyes sde brtan ma bcu gnyis sogs :
yang zab bka' yi srung ma rnams :
mngon sum bzhin du bzhugs par bsam /
A+o~M tri shU la badzra sA d+hu sid+d+hi hU~M:
badzra sa ma ya dzaHsa spyan drangs /
dzaHhU~M baM hoH
tiSh+Tha lhan gyis bzhugs su gsol /
A+o~M badzra ar+g+haM nas /
shab+da ma hA pany+tsa a mr-ita rak+ta ba liM ta pU dza hoHsa mchod /
hU~M/
dam can dmar nag thig le rtsal //
phyag gnyis rdo rje dgra snying bsnams //
mched 'khor sum brgya drug cu sogs //
'khor dang sprul par bcas la bstod //
skyes bu chen po'i thugs kar nyi ma la gnas pa'i tri yig gi mthar sngags kyis bskor ba la bdag gi thugs ka'i 'od kyis reg pas phrin las thams cad sgrub par bsam la /
A+o~M tri shU la badzra sA d+hu sid+d+hi hU~M:
zhes srog sngags bzla /
mchod pa gong ltar la /
rang sngags la gtor sngags btags pas gtor ma 'bul /
hU~M:
dbang gi sprul pa rdo rje legs :
dmar nag rdo rje dgra snying 'dzin :
dar gyi ber chen phyi nang gsol :
dbu skra gyen brdzes thod skam brgyan :
swag l+h+wam gsol zhing seng chen 'chibs :
btsan dmag zhub can stong gis bskor :
dgyes sde brtan ma bcu gnyis sogs :
yang zab bka' yi srung ma rnams :
'dir byon dam rdzas mchod gtor bzhes :
sgrub pa po yi bsam pa sgrubs :
zhes phrin las bcol lo //
!
//de nas tshogs mchod dang rig me dor ba grub nas /
slob ma la khrus byas /
bgegs bskrad /
srung 'khor /
sems bskyed gsal gdab la /
mtshams sbyor gyi khyad par /
de la 'dir kun bzang khyab bdag he ru kaHyi tha tshig phog pa'i ye shes las dang 'jig rten gyi srung ma mtha' yas pa bzhugs pa las /
'dir ni ngo bo dbyings phyug khro mo'i spyi rje dpal chen po'i ye shes klong dgu'i khro rgyal he ru kaHrnams kyi gsang ba'i yum chen rnam pa dgu rnams /
zab chos gsang ba chen po'i gnyer 'dzin cing phrin las nus rtsal myur ba /
shes rab stong pa'i phyag rgyar gnyis min gnyis su snang ba'i srung ma'i dbang mo'i skur bstan pa dkyil 'khor gcig tu bsdus te sgrub pa 'di ni /
theg dgu'i rtse rgyal dam chos rdzogs chen sde gsum gyi gsang skor yi dam khro bo bka' brgyad rdzong 'phrang gi yum ka ye shes khros ma'i rgyal mo dbyings kyi rje btsan ma rnams dang /
zab gter bka' yi srung ma 'bar ma chen mo me yi gdong can /
rdo rje gshog rgod ma /
dam can skyes bu chen po rnams kyi bka' gtad rnams rim par bsgrub par bgyi ba la sogs kyis mtshams sbyar la maN+Dal phul /
bla ma dpal chen he ru kar gsal ba la gsol ba 'debs pa 'di'i rjes zlos mdzod /
e ma slob dpon dgongs su gsol //
bdag ni bstan pa srung ba'i phyir //
bde bar gshegs pas bka' bsgos pa //
dregs pa mthu yi dbang bskur zhu //
lan gsum rjes /
gsang ba mchog gi dkyil 'khor ye shes klong dgu'i rang bzhin rnam pa thams cad pa la phyogs dus kyi skyabs yul thams cad gdod nas rang chas su rdzogs pa la dbyings rig gnyis su med pa'i tshul gyis skyabs su 'gro ba dang /
rang byung rang gsal gyi ngang du sems bskyed pa dang /
gnas lugs don dam lta ba mjal ba'i dgongs spyod lhun 'byams chen po'i ngang du tshogs gsog pa 'di rnams kyi rjes zlos /
dbyings nyid rnam dag sogs skyabs 'gro /
e ma ho rang rig sogs sems bskyed /
nam mkha' lta bu'i bde gshegs sogs gsag sbyang /
spyi dang khyad par gyi dam tshig rnams srog bzhin du srung snyams pas 'di'i rjes zlos /
bde bar gshegs pa khyed ci 'dra :
de 'dra kho nar bdag gyur cig :
sprul sku'i ston pas bshad pa yi :
so so thar dang byang chub sems :
longs sku'i ston pas bshad pa yi :
rigs lnga'i sdom pa ma lus gzung :
khyad par he ru kaHdpal gyis :
nyi shu lnga dang bye brag tu :
sku gsung thugs kyi dam tshig rnams :
ji ltar bstan pa bdag gis bsrung :
srog gi phyir yang mi gtong na :
bde gshegs rigs mchog bstsal du gsol :
zhes khas blang du gzhug
/bka' srung rnams kyi dbang bskur ba'i sngon 'gro dam tshig rdo rje'i chu nan sbyin pa ni /
'di ni ngo bo dam tshig chu :
ye shes bskyed phyir sbyin pa yin :
dam bsrungs dngos grub 'dis thob byed :
ma bsrung lcags kyi sdig par 'gyur :
srog gcod dmyal ba chen por ltung :
dam srung rdo rje'i chu 'di thungs :
de ltar byin pa'i dam tshig rdo rje'i chu snying la bstims te mi 'da' bar rdo rje'i bro bor ba 'di'i rjes zlos /
A+o~M badzra sa ma ya i dan na ra kan :
dbang ni dkyil 'khor la brten nas thob kyang dbang srog dam tshig gis gzung dgos pa'i gnad kyis srung sdom chu nan sbyin pas gnad la bkar te /
dbang dngos kyi gzhi sgrub pa ye shes pa dbab pa la dmigs pa 'di bzhin mdzod /
snod bcud khrag 'thung rol pa'i dur khrod 'og min rdo rje btsun mo'i mkha' dbyings kyi dkyil 'khor chen po'i dbus /
byol song gtso brgyad pad nyi dregs pa lha chen khyo shug steng du rang sems hU~M yig yongs su gyur pa las 'khor lo'i dbang phyug rdo rje phag mo gnam zhal ma /
sku mdog mthing nag zhal gsum g.yas dkar g.yon dmar /
dbus mthing khro mo chen mo'i gtsug tu phag zhal ngur ba /
phyag drug g.yas gsum gri gug thod rnga rdo rje /
g.yon gsum thod khrag zhing dbyug dril bu 'dzin pa /
zhabs g.yas bskum g.yon brkyang gar stabs kyis rol zhing /
yab he ru kaHsbas tshul du bzhugs pa'i rdo rje'i kha T+wAM ga mchan g.yon du brten par gsal ba'i snying gar nyi ma'i gdan la hU~M/
slob dpon gyi thugs ka nas 'od zer 'phros /
rang bzhin gyi gnas nas ye shes pa'i tshogs spyan drangs te khyed rang rnams kyi sgo gsum la thim par gyur /
bsnyen sngags sham du /
dz+nyA na A be sha ya a A:
zhes drag tu brjod cing rol mo bya /
ye shes pa brtan par gyur cig
/tiSh+Tha badzra /
de dag gis dkyil 'khor du 'jug pa'i rim pa song nas /
dbang bskur dngos gzhi'i don du gsol ba 'debs pa 'di'i rjes zlos mdzod /
ho :
ye shes dgu yi dkyil 'khor 'dir :
zhugs kyang smin par mdzad du gsol :
smin cing grol ba mthar phyin zhing :
mi gnas klong du skyel bar mdzod :
lan gsum /
de nas dbang bskur ba dngos la bum gsang sher ye tshig gi dbang dang bzhi rnams rim par 'byung ba'i /
thog mar bum dbang rjes 'brel dang bcas pa la /
bum pa rang byung gi gzhal yas khang du ye shes klong dgu dbyings phyug khro mo rnam dgu'i lha tshogs bzhugs pa'i sku las byang chub sems kyi chu rgyun byung bas sgrib pa'i 'ching ba gtor zhing ye shes kyi bcud blug par mos shig
/hU~M:
dbyings kyi bum par rig pa'i bcud :
zung 'jug ye shes klong dgu'i lha :
gnyis med mnyam sbyor bdud rtsi mchog :
ye shes chu yi dbang bskur ro :
ka la shaHa b+hi Shiny+tsa hU~M:
de ltar bum pa bzang po las byung ba'i ye shes bdud rtsi'i chu rgyun gyis dbang bskur pas /
lus kyi nang thams cad gang /
dug lnga'i dri ma thams cad dag
/ye shes lnga mngon du gyur pa'o //
de nas rjes 'brel sku phyag rgya'i dbang bskur ba la mdun bskyed dbyings phyug khro mo rnam dgu'i sku las ye shes kyi snang brnyan gnyis pa re 'phros te khyed rang rnams kyi gnas rnams su thim par mos shig
/khro mo rnam dgu'i sku tsaka so sos dbang bskur te /
hU~M:
chos kyi dbyings las skur bzhengs pa :
rdo rje phag mo gnam zhal ma :
yab yum 'khor dang bcas rnams kyis :
rigs kyi bu la dbang bskur ro :
A+o~M ma hA kro d+hI shwa rI badzra b+hA ra hi hU~M phaTa?:
sarba sa ma ya a b+hi Shiny+tsa A+o~M:
hU~M:
me long ye shes las bzhengs pa'i :
badzra kro d+hI shwa rI ma :
yab yum 'khor dang bcas\u0f8e
rigs kyi bu la dbang\u0f8e
A+o~M badzra kro d+hI shwa rI hU~M phaTa?:
sarba sa ma ya a b+hi Shiny+tsa A+o~M:
hU~M:
mnyam nyid ye shes las bzhengs pa'i :
yum chen ma mo bai tA li :
yab yum 'khor\u0f8e
rigs kyi bu\u0f8e
A+o~M rat+na bai tA li hU~M phaTa?:
sarba sa ma ya a b+hi Shiny+tsa A+o~M:
hU~M:
sor rtog ye shes las bzhengs pa'i :
yum chen pad+ma gzi ldan ma :
yab yum 'khor\u0f8e
rigs kyi bu\u0f8e
A+o~M pad+ma kro d+hI shwa rI hU~M phaTa?:
sarba sa ma ya a b+hi Shiny+tsa A+o~M:
hU~M:
nan tan ye shes las bzhengs pa'i :
yum chen 'khor lo rgyas 'debs ma :
yab yum 'khor\u0f8e
rigs kyi bu\u0f8e
A+o~M dip+ta tsakra hU~M phaTa?:
sarba sa ma ya a b+hi Shiny+tsa A+o~M:
hU~M:
klong gyur ye shes las bzhengs pa'i :
yum chen nyid gzhi mu kha le :
yab yum 'khor\u0f8e
rigs kyi bu\u0f8e
A+o~M gu h+ya dz+nyA na kro d+hI shwa rI satwaM satwa hU~M phaTa?:
sarba sa ma ya a b+hi Shiny+tsa A+o~M:
hU~M:
phyag chen ye shes las bzhengs pa'i :
mkha' 'gro las kyi dbang mo che :
yab yum 'khor\u0f8e
rigs kyi bu\u0f8e
A+o~M ma hA DA ki nI hU~M phaTa?:
sarba sa ma ya a b+hi Shiny+tsa A+o~M:
hU~M:
dbyings grol ye shes las bzhengs pa'i :
yum chen khams gsum spyi 'dul ma :
yab yum 'khor\u0f8e
rigs kyi bu\u0f8e
A+o~M ma hA tsaN+Di sarba duSh+TAn hU~M phaTa?:
sarba sa ma ya a b+hi Shiny+tsa A+o~M:
hU~M:
mtha' grol ye shes las bzhengs pa'i :
srid pa'i rgyal mo 'byung lnga'i bdag :
yab yum 'khor dang bcas rnams kyis :
rigs kyi bu la dbang bskur ro :
A+o~M badzra tsaN+Da kro d+hI shwa rI hU~M phaTa?:
sarba sa ma ya a b+hi Shiny+tsa A+o~M:
slar yang rnam bum thogs la /
bka' sdod kyi dbang bskur ba ni /
hU~M:
snod bcud yongs rdzogs bka' sdod bum pa ru :
dbang mo nyer brgyad gtsor gyur bye ba 'bum :
bsam gyis mi khyab yongs rdzogs dbang bskur bas :
phrin las sna tshogs lhun gyis 'grub par shog :
A+o~M badzra sarba yak+Sha hU~M sa ma ya hU~M phaTa?:
sarba a b+hi Shiny+tsa hU~M:
gsung bzlas pa'i lung gi slad du dkyil 'khor lha tshogs rnams kyi thugs ka nas sngags kyi phreng ba gnyis pa 'phros te zhal nas thon /
khyed rang rnams kyi zhal du zhugs /
thugs srog hU~M yig gi mthar 'khod pa'i mos pas sngags 'di rnams kyi rjes zlos //
yum dgu dang bka' sdod drag sngags spyi dril rnams lan gsum gsum rjes zlos byar gzhug
/mthar sngags phreng lag tu gtad la /
khro mo rnam dgu'i gsung dang mnyam :
bzlas brjod sngags kyi nus pa rnams :
nus ldan mi nyams 'phel ba yi :
gsung gi dbang mchog rdzogs par shog :
A+o~M badzra kro d+hI sarba wA ka a b+hi Shiny+tsa A:
thugs phyag mtshan rdo rjes dbang bskur bas dbyings rig gnyis su med pa'i dgongs pa rang gsal ngang gis rdzogs par mos shig
/dbyings kyi stong cha thugs kyi ngang :
phyag mtshan rig pa lu gu rgyud :
dbyings rig dbyer med gsal stong thugs :
ma bcos lhug par dbang bskur ro :
A+o~M badzra kro d+ha sarba tsit+ta a b+hi Shiny+tsa hU~M:
khyad par ye shes sems dpa' rgyal ba yum lnga'i sku gnas lngar bstims pas bde stong rdo rje dbyings kyi dbang chen rab 'byams rdzogs par mos shig
/yum lnga'i sku snying gar bzhag ste /
hU~M:
chos dbyings kun tu bzang mo dang :
rdo rje snyems ma glu ma dang :
gsang ba ye shes sgrol ma sogs :
rgyal ba yum lngas dbang bskur bas :
rang rig byang chub sems rtogs shog :
badzra tsit+ta bo d+hi tsit+ta gIrtI d+hU ma g+ha ye Ar+Ya tA re a b+hi Shiny+tsa hU~M:
ho :
bkra shis bum pa 'khor dang bcas pa'i dbang bskur pas :
slob ma thams cad lha ru 'gyur zhing lha thams cad snang stong gi ye shes su rtogs par gyur cig :
gsang thod kyi bdud rtsi sbyin la /
hU~M:
dbyings kyi b+han+d+ha yangs pa ru :
rig pa bde stong lha tshogs sbyor :
zung 'jug bde chen bdud rtsi'i dbang :
bde chen yongs su bskyed phyir bskur :
bo d+hi tsit+ta a b+hi Shiny+tsa hU~M:
ho :
bde ba chen po byang chub sems kyi bdud rtsis dbang bskur pas phung khams thams cad lhar dag ste bde gsal ye shes mngon du 'bar bar gyur cig :
sher dbang ni /
rig ma'i gzugs brnyan nam dril bu gtad la /
hU~M:
bkra shis mtshan ldan gzungs ma 'di :
bsten na bde ba chen po rtogs :
'di spangs sangs rgyas thob 'dod min :
bde chen ngal med rtag tu rol :
ma hA su kha a b+hi Shiny+tsa hU~M:
ho :
bde skyed yum gyi dbang bskur pas rtog tshogs thams cad bde ba chen por dag ste :
bde chen ye shes klong du 'bar bar gyur cig :
shel rdo bstan la /
hU~M:
sems nyid ma bcos ka nas dag :
stong gsal rang byung ye shes rtsal :
lhun gyis grub pa me long bzhin :
rig rtsal mchog gi dbang thob shog :
d+harma d+hA tu a b+hi Shiny+tsa A:
ho :
rdo rje sems dpa'i me long gi dbang bskur pas :
mi gnas ye shes kyi rtogs pa mngon du 'gyur bar gyur cig :
de rnams kyis dbyings phyug rdo rje btsun mo dpal gyi khro mo rnam dgu'i zab dbang rnams bcas yongs su grub pa'o //
'di la gter gzhung du /
yab bka'i dbang rnams tshul bzhin bskur :
zhes gsungs kyang cung zad 'byin 'jug ma byas na ha cang rgyas drags snyam nas snying po'i bcud bsdus pa'i khul yin pas 'os min dpyad dgos pa yod do ///
/
!
de nas bka' srung gsum gyi bka' gtad kyi bsham sgrub gong du song nas bka' gtad dngos la /
gter gzhung las /
yang zab snying po'i bka' srung gsum :
shin tu gnyan pas gsang bar gces :
bka' gtad bka' rgyas bsdam par gyis :
zhes gsungs pa ltar /
thog mar zab gter bka' yi srung ma ngo bo sngags srung e ka dzA Ti la rnam pa las kyi mkha' 'gro 'bar ma me gdong ma'i bka' gtad bgyi ba la maN+Dal phul /
gsol ba 'debs pa 'di'i rjes zlos /
rdo rje slob dpon dgongs su gsol //
sangs rgyas bstan pa bsrung ba'i phyir //
gtum chen khros ma me gdong ma'i //
bka' gtad zab mo bstsal du gsol //
lan gsum /
rgyud dag pa'i phyir rgyun bshags 'di'i rjes zlos /
rdo rje slob dpon sangs rgyas dpal //
sogs lan gsum /
bka' gtad rjes gnang dngos la /
gzhung las /
bka' gtad gtor ma slob bur gtad :
phrin las bcol zhing dam bsre 'o :
zhes gsungs pa ltar bya ba la /
slob dpon he ru ka'i snyems pas bka' bsgos pas mdun gyi ma mo mched gsum dngos su byon te /
khyed rang dpal chen po'i skur gsal ba la gus pa'i tshul gyis ji ltar 'dod pa'i phrin las thogs med du bsgrub par zhal gyis bzhes nas 'od kyi rnam pas lte bar thim par mos shig
/sku tsaka can gyi gtor ma gtad la /
hU~M/
gtum chen khros ma me yi gdong //
mthing nag gri gug thod khrag can //
'khor du chu srin seng ge'i gdong //
rigs kyi bu la dbang bskur ro //
A+o~M ma ma dz+wa la dz+wa la nI tsaN+Di hU~M phaT:
sarba sa ma ya rak+Sha /
bdud rtsis gtor ma la bran cing slob mar byin la /
A+o~M badzra sa ma ya hU~M rak+Shan+tu /
zhes brjod /
rdo rje slob ma'i mgor bzhag
/dzaHhU~M baM hoHsa bstim /
mdun gyi chos skyong gi thugs ka nas srog sngags byung slob ma'i snying gar thim par mos la sngags 'di'i rjes zlos /
A+o~M ma ma dz+wa la dz+wa la nI tsaN+Di hU~M phaTa?:
lan gsum /
phyag mtshan gtad la /
hU~M/
gzung 'dzin dbyings gcod gri gug dang //
bde chen bcud ldan b+han+d+ha ni //
bstan srung ma mo'i thugs kyi rten //
ye shes phyag rgyas dbang bskur ro //
tsit+ta sa ma ya hU~M/
gtor ma gtum chen khros ma me gdong ma 'khor bcas su gsal ba lag tu gtad de /
hU~M:
gtum chen khros ma me yi gdong :
zhal gcig phyag gnyis gri thod 'dzin :
'bar ba'i klong du gar sgyur ma :
chu srin seng ge'i gdong can gnyis :
dkar nag mdog can gri thod 'dzin :
ma mo mched gsum bka' sdod bcas :
brgyan pa'i gtor ma 'di bzhes la :
gdug pa'i dgra bgegs thal bar rlogs /
khyad par rdo rje slob ma la //
lus dang grib bzhin 'grogs nas kyang //
bcol ba'i phrin las 'grub par mdzod //
srog sngags mthar /
sa ma ya rak+Shan+tu /
zhes brjod pas dam tshig gcig tu 'dres par mos shig
/des 'bar ma me gdong ma'i bka' gtad grub nas /
!
slar yang ngo bo lha mo re ma ti sogs dang gnyis su med cing /
rnam 'gyur rdzogs pa chen po sde gsum gyi bka' yi gnyer 'dzin ma /
ma mo rdo rje gshog rgod ma'i bka' gtad kyi don du maN+Dal phul /
gsol ba 'debs pa 'di'i rjes zlos /
rdo rje slob dpon dgongs su gsol //
sangs rgyas bstan pa srung ba'i phyir //
lha mo rdo rje gshog rgod ma'i //
srog dbang dam pa bstsal du gsol //
lan gsum /
rgyun bshags 'di'i rjes zlos /
rdo rje slob dpon sangs rgyas dpal //
sogs rgyun bshags lan gsum rjes zlos byar gzhug
/bka' gtad dngos la /
bka' gtad slob ma ma mor bskyed :
sku gzugs phyag mtshan bstim par bya :
zhes gsungs pas /
slob ma rnams kyi phung khams thams cad stong par sbyangs la /
gru gsum mthing nag 'bar ba'i klong //
slob ma skad cig dran rdzogs su //
dbyings las skur bzhengs ma mo ni :
gtum chen mthing nag gri thod 'dzin :
gshog brgyang me yi klong na bzhugs :
rigs bzhi'i pho nya bzhi yis bskor :
dkar ser dmar ljang snying me long :
'dzin zhing me klong gar thabs sgyur :
ma mo 'bum gyi 'khor gyis bskor :
de ltar gsal ba la mdun bskyed las rang 'dra'i sku spros te khyed rang la thim par mos shig
/hU~M/
dbyings kyi ma mo gshog rgod ma //
rigs bzhi'i 'khor dang sprul pa bcas //
rgyal ba'i bstan pa srung mdzad pa'i //
lha mo'i sku yi dbang bskur ro //
ma ma trag rak+sha ga ru DaHhU~M phaTa?:
a b+hi Shiny+tsa A+o~M/
dzaHhU~M baM hos bstim /
de ni sku yi dbang bskur ro //
slob dpon yi dam gyi lhar gsal ba'i thugs ka nas 'od zer 'phros /
mdun bskyed rdo rje gshog rgod ma'i thugs kar phog pas thugs rgyud bskul /
ma mo'i thugs kar nyi ma la gnas pa'i ma yig gi mthar sngags kyis bskor ba las sngags phreng byung /
zhal nas thon /
khyed rang ma mor gsal ba'i zhal du zhugs /
snying gar nyi ma la gnas pa'i ma yig la thim pas gsung gi srog la dbang thob par mos la sngags 'di'i rjes zlos mdzod /
ma ma trag rak+sha ga ru DaHhU~M phaTa?:
lan gsum /
de ni gsung gi dbang bskur ro //
thugs phyag mtshan gyi rnam par spros te snying gar thim pas srog tu 'dres par mos shig
/ma ni stong pa dbyings kyi ma //
mo ni rig pa zang thal mo //
rdo rje 'gyur med yongs su grub //
gshog rgod thabs shes 'du 'bral med //
lha mo rang gi sems la rdzogs //
zhes brjod de mnyam par gzhag
/de ni thugs kyi dbang ngo //
gtor ma ma mo rdo rje gshog rgod ma 'khor bcas su gsal ba lag tu gtad la /
hU~M:
dbyings las skur bzhengs ma mo ni :
gtum chen mthing nag gri thod 'dzin :
gshog brgyang me yi klong na bzhugs :
rigs bzhi'i pho nya bzhi yis bskor :
dkar ser dmar ljang snying me long :
'dzin zhing me klong gar thabs sgyur :
ma mo 'bum gyi 'khor gyis bskor :
'dir byon dam rdzas mchod gtor bzhes :
gdug pa'i dgra bgegs thal bar rlogs /
khyad par rdo rje'i slob ma la //
lus dang grib bzhin 'grogs nas kyang //
bcol ba'i phrin las 'grub par mdzod //
srog sngags mthar /
sa ma ya rak+Shan+tu /
zhes tha tshig bsgrags pas ma mo 'khor dang bcas pa dgyes pa'i tshul gyis phrin las thams cad thogs med du bsgrub par zhal gyis bzhes pas dam tshig gcig tu 'dres par mos shig
/dzaHhU~M baM hoHsa /
lha tshogs rnams khyed rang la thim par gyur /
des ma mo rdo rje gshog rgod ma'i bka' gtad grub nas /
!
slar yang 'od gsal rdzogs pa chen po'i bka' srung khyad par can drag rtsal myur mgyogs kyi phrin las dang ldan pa 'di ni 'og min du sangs rgyas rnam par snang mdzad kyi spyan sngar ye shes kyi rdo rje legs pa /
ma la yar gsang bdag gi drung du dam tshig gi rdo rje legs pa /
rgya bod chos 'khor rnams su skyes mchog rdo rje legs pa sogs rnam 'phrul mtha' yas pa'i ngang tshul can /
yang zab rdzogs pa chen po sde gsum gyi bka' srung rdo rje legs pa'i rjes gnang gsan pa'i yon du maN+Dal phul /
gsol ba 'debs pa 'di'i rjes zlos /
rdo rje slob dpon dgongs su gsol //
sangs rgyas bstan pa srung ba'i phyir //
dam can rdo rje legs pa yi //
rjes su gnang ba bstsal du gsol //
lan gsum /
rgyun bshags 'di yi rjes zlos gnang ba zhu /
rdo rje slob dpon sangs rgyas dpal //
sogs lan gsum /
rjes gnang dngos la /
gzhung las /
bka' gtad rten mda' lag tu gtad :
phrin las ma lus sgrub par bsam :
tha tshig phrin bcol byas pas 'grub :
ces gsungs pa ltar bya ba la /
slob dpon dpal chen por gsal ba'i thugs ka nas 'od 'phros /
mdun gyi dam can la phog pas thugs rgyud bskul te slob ma'i mdun du byon nas rje la 'bangs kyis 'dud pa ltar phrin las sgrub pa la dgyes shing ngo thon du bzhugs par bsam /
sku gzugs gtad de /
hU~M hrIH
skyes mchog badzra thig le rtsal //
bran dang bka' nyan pho nya'i tshogs /
khyod kyi srung mar gtad par bya //
rtag tu mchod bstod brtson par gyis //
A+o~M tri shU la badzra sA d+hu sid+d+hi hU~M:
A be sha ya dzaHdzaH
dam can nyid dgyes shing chags pas rang 'dra dpag med spros te slob ma la thim par gyur /
de ni sku yi rjes gnang ngo //
yang slob dpon gyi thugs ka nas 'od zer 'phros /
mdun bskyed dam can gyi thugs rgyud bskul /
zhal nas sngags phreng thon /
slob ma'i snying ga'i hU~M gi zhabs kyu la thim par bsam la sngags 'di'i rjes zlos mdzod /
A+o~M tri shU la badzra sA d+hu sid+d+hi hU~M:
lan gsum /
de ni gsung gi rjes gnang ngo //
yang slob dpon gyi thugs ka nas 'od zer 'phros /
thugs ye shes kyi rnam pa phyag mtshan gyi tshul du byung nas snying ga'i hU~M la thim par mos shig
/phyag mtshan rdo rje tsit+ta gtad de /
hU~M/
pad+ma dbang gi sprul pa yi //
rdo rjes pho rgyud pho nyar 'gyed //
tsit+tas mo rgyud las la 'dzud //
thugs kyi dbang mchog thob par shog
/tsit+ta badzra sa ma ya hoH
de ni thugs kyi rjes gnang ngo //
mthar gtor ma dam can 'khor dang bcas par gsal la /
hU~M:
dbang gi sprul pa rdo rje legs :
dmar nag rdo rje dgra snying 'dzin :
dar gyi ber chen phyi nang gsol :
dbu skra gyen brdzes thod skam brgyan :
swag l+h+wam gsol zhing seng chen 'chibs :
btsan dmag zhub can stong gis bskor :
dgyes sde brtan ma bcu gnyis sogs :
yang zab bka' yi srung ma rnams :
'dir byon dam rdzas mchod gtor bzhes :
gdug pa'i dgra bgegs thal bar rlogs /
khyad par rdo rje'i slob ma la //
lus dang grib bzhin 'grogs nas kyang //
sgrub pa po yi bsam pa sgrubs :
A+o~M tri shU la badzra sA d+hu sid+d+hi hU~M:
sa ma ya rak+Shan+tu /
gtor ma la bdud rtsis bran te bshal chu slob ma la yang sbyin /
slar yang slob mas kyang gtor ma la bdud rtsi bran nas /
rten mda' dang gtor ma lag tu gtad de /
A+o~M badzra sA d+hu sa ma ya sid+d+hi pha la A be sha ya dzaHdzaH
shAn+tiM puSh+TiM wA shaM mA ra ya phaTa?/
ces brjod do //
de dag ni gter gzhung rtsa ba ha cang bsdus drags nas /
gter slob rat+na'i gsung dang gung spros te cung zad rgyas par bris pa gzu lum du gyur na lha dang DA kir bzod par gsol lo //
de ltar zab gter bka' yi srung ma'i dbang po rnams kyi dbang bskur dang bka' gtad legs par grub pa yin pas /
byin rlabs brtan cing gong 'phel du bya ba'i slad du rtsa gsum rgya mtshos bkra shis pa'i tshig gis dbugs dbyung bar gyur /
ces shis brjod ci rigs bya /
dbang bskur thob pa las byung ba'i rtsa ba dang yan lag gi dam tshig rnams la srung sdom bgyid snyam pas 'di'i rjes zlos /
gtso bos ji ltar sogs /
gtang rag maN+Dal dang lus 'bul dge bsngo bcas bya'o //

//rjes rim dkyil 'khor rjes kyi cho ga rnams mthar dbyung ngo //
kun dang mthun la kun las 'phags //
yongs su ma grags zab pa'i chos //
dga' rab pad 'byung bai ro yi //
thugs kyi thig le e ma hoH
bka' srung ye shes khro mo'i dbang dang 'jig rten dregs tshul bka' gtad gsum bcas nang gses bzhi can le tshan no ///
/

@#//
bcu drug pa sde gsum gter srung lha btsan klu gsum gyi bka' gtad la /
sbyor ba bsham sgrub ni mdun stegs su lha la 'bras bshos dkar zlum /
btsan la bshos dmar po zur gsum /
klu la bshos sngon po sbrul dkris can bcas gtsang zhing rgyan ldan so so'i sku tsaka dar gdugs mthun rdzas kyis brgyan pa snod so sor bshams pa'i mdun du nyer spyod phreng tshar bkod la /
raM yaM khaM/
rin po che'i snod yangs shing rgya che ba'i nang du mchod gtor kha dog dri ro phun sum tshogs pa bdud rtsi'i rgya mtsho chen por gyur /
A+o~M sarba pU dza me g+ha sa ma ya AHhU~M/
A+o~M AHhU~M ha ho hrIH
lan gsum gyis byin brlabs la /
mdun du a tri nAM gsum las //
dregs pa che gsum dkar dmar sngo //
lha btsan klu yi chas kun rdzogs //
dkar po lha yi sde dpon ni //
gser 'khor g.yas la chu shel g.yon //
gru g.yon mdung dar dkar po phyar //
rta dkar 'chibs shing lha gnas 'grim //
gsang mtshan rdo rje 'od gsal rtsal //
'khor bcas 'dir gshegs rten la bzhugs //
dmar po btsan gyi sde dpon ni //
mdung dmar g.yas la btsan zhags g.yon //
gdong las 'bar ba'i me 'od 'phro //
shangs nas sngo dmar nad rlung 'tshubs //
zhal nas dug gi kha chu 'dzag
/rta dmar la zhon stong gsum nyul //
gsang mtshan rdo rje me 'bar rtsal //
'khor dang bcas pa gshegs su gsol //
sngon po klu yi sde dpon ni //
klu rgyal gtsug na rin chen sras //
yid bzhin nor bu gter bum 'dzin //
dgos 'dod re skong 'bru char 'beb //
gzugs mdzes yid 'ong byis pa'i tshul //
g.yu sbrul mjug ma g.yas su 'khyil //
klu rta la zhon rgya mtshor rgyu //
gsang mtshan nor bdag gzi 'bar rtsal //
ma lus 'khor bcas gshegs su gsol //
ni d+hi pa tiHsa pa ri wA ra badzra sa ma dzaHsa spyan drangs /
snang gsum 'od las shar pa yi //
zab gter srung ma mched gsum la //
phyi nang gsang ba bla med pa'i //
ngo mtshar mchod sprin rgya mtshos mchod //
ni d+hi pa tiHsa pa ri wA ra ar+g+haM nas /
shab+da pra tIts+tsha swA hA/
ni d+hi pa tiHde wa rA dza shU la rA dza nA ga rA dza sa pa ri wA ra i daM ba liM ta kha kha khA hi khA hi /
lan gsum /
ma hA pany+tsa a mr-ita khA hi /
ma hA rak+ta khA hi /
zhes mchod pa dang sman gtor rak+ta 'bul /
zab gter srung ma'i dbang po lha btsan klu yi rgyal po 'khor dang bcas pa rnams kyis mchod pa dam pa 'di bzhes la sangs rgyas kyi bstan pa srungs sogs kyis phrin las bcol /
bstod phrin ni /
kyai :
lha yul de ni shel mkhar du :
gsal ba'i 'od las lha yi rgyal :
shel rmog shel khrab 'od du 'tsher :
dar 'phru dar mdung sprin ltar bskyod :
gser gyi 'khor lo nyi ltar shar :
chu shel nor bu zla ltar gsal :
gnam rta dkar po mgyogs 'gro 'chibs :
lha sman lha dmag 'bum gyis bskor :
'bras bshos rgyan ldan 'di bzhes la :
dkar phyogs skyong zhing bstan pa spel :
kyai :
btsan yul zangs thang dmar po na :
zangs ri rtse dgu'i pho brang nas :
btsan rgyal bskal pa'i me ltar 'bar :
mdung dmar zhags pa glog ltar 'khyug :
bswe khrab zangs rmog ya la la :
rta dmar rlung gshog dgong mo 'grim :
btsan dmag shan pa 'bum gyis bskor :
sha khrag dmar gyi gtor ma bzhes :
nag phyogs sgrol la bstan pa srungs :
kyai :
klu yul rgya mtsho steng sngon nas :
klu rgyal dkar la sngo ba'i mdangs :
yid 'ong khye 'u gzhon nu'i tshul :
dar gyi na bza' rin chen brgyan :
sbrul mjug g.yas 'khyil klu rta 'chibs :
yid bzhin nor bu gter bum 'dzin :
klu sman klu phran 'bum gyis bskor :
dkar gsum bdud rtsi'i gtor ma bzhes :
snying po'i rnal 'byor thams cad la :
longs spyod dngos grub char ltar phob :
bzlas dmigs ni /
mdun gyi lha btsan klu rgyal so so'i thugs kar zla nyi'i steng du a tri nAM gsum la rang sngags kyis bskor ba la bdag gi thugs ka'i 'od kyis reg pas phrin las thams cad sgrub par mos la /
a de wa rA dza :
tsa shU la tri dza :
nAM nA ga rA dzaHrat+na dza :
ci nus bzlas la /
A+o~M badzra ar+g+haM sogs nas /
shab+da sarba pU dza hoH
dus gsum rgyal ba'i bka' sdod dpa' bo che //
rig 'dzin kun gyi ci bgyi'i dam tshig can //
zab gter bstan pa srung bar dam nos pa'i //
gter gyi bdag po 'khor dang bcas la bstod //
zab gter srung ma'i dbang po lha rgyal gsal ba'i 'od ldan /
btsan rgyal bskal pa'i me 'bar /
klu rgyal nor 'dzin gzhon nu gter srung dam can rgya mtsho'i tshogs dang bcas pas mchod sbyin gyi gtor ma rgya chen po 'di bzhes la /
sangs rgyas kyi bstan pa srungs sogs kyis phrin las bcol bar bya'o //

//dngos gzhi bka' gtad dngos la /
slob ma khrus byas /
bgegs bskrad /
srung 'khor bsgoms rjes /
sems bskyed gsal btab la /
de yang gzhung las /
rang byung pad+ma slob mar bcas :
'dzom gyi gangs rar byon pa'i tshe :
lha klu btsan gyis zhabs tog phul :
zab mo gter gyi srung mar bskos :
tshangs pa dkar po'i rgyud las byung :
lha yi rgyal po 'od gsal rtsal :
yam shud dmar po'i rigs las byung :
btsan gyi rgyal po 'od 'bar rtsal :
gtsug na rin chen rang gi rgyud :
klu rgyal nor bdag gzi 'bar rtsal :
dregs pa gsum gyis srog snying phul :
bde ba'i nyams dang dmar lam las :
rang gzugs btsan gyi rgyal po shar :
gsal ba'i mdangs dang dkar lam las :
rang gzugs lha yi rgyal po shar :
mi rtog nyams dang nag lam las :
rang gzugs klu yi rgyal po shar :
de las gzhan du grub pa med :
lha srin stong srog lon pa 'o :
zhes gsungs pa ltar /
gangs ri'i khrod tsam na mngon par mtho ba'i rang byung pad+ma'i sgrub gnas kun gyi rgyal po smad shod 'dzom phu klong sems 'od gsal shel gyi phug pa ru /
'phags bod kyi dbang gi chu bo bzhi yi slob dpon sogs /
rig 'dzin lo paN rgya mtsho'i zab gter gyi bcud du gtams pa'i lo chen bai ro tsa na'i snying thig
/rdzogs pa chen po sde gsum gyi gter srung lha btsan klu yi rgyal po mched gsum gyi bka' gtad zhu ba'i ched du maN+Dal phul /
gsol ba 'debs pa 'di'i rjes zlos mdzod /
rdo rje slob dpon dgongs su gsol //
sangs rgyas bstan pa srung ba'i phyir //
zab gter srung ma rnam gsum gyi //
rjes su gnang ba bstsal du gsol //
lan gsum /
rgyud dag par bya ba'i phyir skyabs sems yan lag bdun pa 'di'i rjes zlos mdzod /
na mo /
mchog gsum rtsa ba gsum la skyabs su mchi //
'gro kun byang chub 'thob par sems bskyed do //
phyag 'tshal mchod 'bul sdig sgrib nyes ltung bshags //
dge la yi rang chos 'khor bskor du gsol //
grangs med bzhugs gsol dge tshogs 'gro la bsngo //
zhes lan gsum /
thog mar slob ma gnyen po stobs kyi lha kun bzang che mchog he ru kaHsmug nag dbu nyer gcig gi rtsa zhal ma gtogs zhal g.yas thams cad dkar /
g.yon dmar /
dbus mthing nag
/phyag bzhi bcu rtsa gnyis kyis zhi ba zhe gnyis 'dzin zhing /
zhabs brgyad brkyang bskum du bgrad pa dpal dang dur khrod rol pa'i chas kyis brjid pa'i yum gnam zhal dbyings phyug dbu dgu phyag bco brgyad kyis gri thod dang gnas yul ma mo bsnams pa dang sbyor bas /
'khor 'das zil gyis gnon pa'i bdag nyid can du gsal ba'i thugs ka'i hU~M las 'od zer 'phros pas rang bzhin gyi gnas nas ye shes pa'i tshogs spyan drangs te khyed rang gi sgo gsum la thim par gyur /
A+o~M badzra tsaN+Da sarba duSh+TAn ta ka ha na da ha pa tsa hU~M phaT:
dz+nyA na A be sha ya a AH
zhes btags pa drag tu brjod cing spos rol dang bcas pas dbab /
tiSh+Tha badzras brtan par bya /
de ltar khyed rang gnyan po stobs kyi lha'i nga rgyal dang ldan pa la lha rgyal gsal ba'i 'od ldan 'khor dang bcas pa bran dang pho nya'i tshul du gtad par mos shig
/lha yi gtor ma gtad de /
hU~M/
dkar po lha yi sde dpon ni //
gsang mtshan rdo rje 'od gsal rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam las ma 'da' sa ma ya //
gtor ma lag tu bzhag
/ces bka' bsgos te gtad pas lha rgyal gsal ba'i 'od ldan gyi thugs ka'i sa bon a las rang sngags dung gi phreng ba ltar byung nas khyed rang dpal chen po'i lte ba nas zhugs par mos la sngags 'di'i rjes zlos lan gsum mdzod /
a de wa rA dza :
lha rgyal gsal ba'i 'od ldan thig le dkar po'i rnam pas khyed rang la thim pas rig stong gsal ba'i dbyings dang dbyer med par mos shig
/slar yang btsan rgyal bskal pa'i me 'bar 'khor dang bcas pa khyed rang la bran dang pho nya'i tshul du gtad par mos shig
/btsan gtor thogs la /
hU~M/
dmar po btsan gyi sde dpon ni //
gsang mtshan rdo rje me 'bar rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam las ma 'da' sa ma ya /
gtor ma slob ma'i lag tu bzhag
/ces bka' bsgos te gtad pas btsan rgyal rdo rje me 'bar gyi thugs ka nas sa bon tri las rang sngags mgal me'i phreng ba ltar byung nas khyed rang dpal chen po'i lte ba nas zhugs par mos la sngags 'di'i rjes zlos lan gsum mdzod /
tsa shU la tri dza :
btsan rgyal rdo rje me 'bar thig le dmar po'i rnam pas khyed rang la thim pas rig stong bde ba'i nyams dang dbyer med par mos shig
/slar yang klu rgyal nor bdag gzi 'bar 'khor dang bcas pa bran dang pho nya'i tshul du gtad par mos shig
/klu gtor thogs la /
hU~M/
sngon po klu yi sde dpon ni //
gsang mtshan nor bdag gzi 'bar rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam las ma 'da' sa ma ya //
gtor ma slob ma'i lag tu gtad /
zhes bka' bsgos te gtad pas klu rgyal nor bdag gzi 'bar gyi thugs ka nas sa bon nAM las rang sngags bai DUr+Ya'i phreng ba ltar byung nas khyed rang dpal chen po'i lte ba nas zhugs par mos la sngags 'di'i rjes zlos lan gsum mdzod /
nAM nA ga rA dza rat+na dza :
klu rgyal nor bdag gzi 'bar thig le sngon po'i rnam par gyur te khyed rang la thim pas rig stong mi rtog pa'i ye shes dang gcig tu 'dres par mos la mnyam par zhog mdzod /
slar yang gtor ma gsum snod gcig tu bsdus pa slob ma'i lag par gtad de /
gtor ma 'di dag lha btsan klu yi dge bsnyen mched gsum 'khor dang sprul pa las byed pho nya dang bcas par gsal ba'i /
steng gi cha la rtsa brgyud kyi bla ma sangs rgyas byang sems dang bcas pa sprin gtibs pa bzhin bzhugs par mos mdzod /
a de wa rA dza :
tsa shU la tri dza :
nAM nA ga rA dza rat+na dza :
dam chos rdzogs pa chen po sde gsum gyi gter srung lha rgyal gsal ba'i 'od ldan /
btsan rgyal bskal pa'i me 'bar /
klu rgyal nor 'dzin gzhon nu rnam gsum so so'i 'khor g.yog pho nya las mkhan dang bcas pa rnams kyis /
o rgyan pad+ma saM b+ha la sogs pa'i rtsa brgyud bla ma rnams kyi bka' dang dam las ma 'da' bar rdo rje'i slob ma 'di rnams kyi srung ma dam pa mdzad nas /
lus dang grib ma bzhin du 'grogs te 'gal rkyen sol /
mthun rkyen sgrubs /
mchog dang thun mong gi dngos grub bde blag tu 'grub pa'i mgon skyabs dang dpung grogs mdzod cig
/ces bka' bsgos pas bla ma dang sangs rgyas byang sems rnams gter srung spu gri mched gsum la thim /
de gsum 'od du zhu nas slob ma la thim par dpon slob gnyis kas bsgom /
rjes dam tshig bsgrag cing khas blang yon 'bul dang //

//rje rim cho ga'i rjes las rnams spyi ltar bya'o //
srid na rnyed dka'i zab gter gyi //
yang zab nor bu'i sgrom chen po'i //
gter srung spu gri mched gsum gyi //
bka' gtad ngo mtshar phrin las gsos //
tshul 'di khyab bdag 'jam pa'i dbyangs 7d+harma ma ti'i dbang khrigs dkyus su mi bzhugs kyang /
gter chen mchog gis ched du bstsal pa'i brgyud pa bzhugs bzhin par mkhan chen rat+na'i khrigs bsdebs bcas ma nyams par bzhugs pa'i dgongs don 'dus gsal snying po'i tshul du zab lam gyi bstan pa'i rgyun la phan re'i lhag blos bris te dkyus su bzhugs su gsol ba'o //
gter srung lha btsan klu'i rgyal po gsum gyi bka' gtad pa'i le tshan no ///
/

@#//
bcu bdun pa mtha' rten 'chi med tshe yi dbang la gshom ni /
nang skor yi dam khro bo mngon rdzogs kyi dkyil 'khor ram /
ma 'byor na maN+Dal tshom bu lha grangs bkod pa'i khar /
bum pa so lnga'i bcud ldan /
g.yas su tshe ril /
g.yon du tshe chang /
mdun du tshe mda' dang phyi nang gi mchod pa /
tshogs kyi yo byad rnams bshams /
dngos gzhi'i sgrub pa ni /
nang skor klong sde'i khro bo'i byang bu khrigs bsdebs ltar bstod pa rdzogs kyi bar btang la /
bdag mdun mngon rdzogs rgyal po yi :
thugs kar rin chen zur brgyad pa :
sogs tshe lung rang gzhung ltar bzlas pa ci 'grub byas mthar /
thugs ka'i tshe dpag med pa yi :
thugs las mgyogs ma'i sogs nas /
skal ldan bdag la bstsal du gsol :
tshe dzapa? brjod cing tshe 'gugs bskul /
thun mthar stong tshigs /
las bum /
gtor bsngo /
tshogs mchod dang /
bdag 'jug rgyas bsdus ci rigs grub nas //

//tshe dbang dngos ni /
slob ma rnams la khrus bgegs bskrad srung 'khor bsgom pa sngon du 'gro bas /
sems bskyed gsal gdab la /
mtshams sbyor gyi khyad par /
de la 'dir rang re rnams kyi chos spyod bslab ldan gyi rten 'di ni yun ring por 'tsho ba'i thabs tshul lhur len dgos pa ni /
ma hA gu rus /
las rnams kun gyi thog mar ni :
'chi med tshe yi sgrub pa bya :
zhes gdams pa ltar /
tshe sgrub kyi gdams pa bka' gter dag snang gi rim pa kun las rmad du byung ba /
dus gsum kun mkhyen bai ro'i thugs bcud 'od gsal rdzogs pa chen po sde gsum gyi nang skor klong sde'i yi dam khro bo mngon rdzogs rgyal po'i cha lag
/'chi med bdud rtsi sman gyi tshe lung gi bkra shis tshe yi dbang bskur ba /
theg pa'i rtse rgyal zab mo rdzogs chen sde gsum chos skor gyi dbang bskur yongs rdzogs grub pa'i mtha' rten gyi tshul du bgyi ba la sogs kyis mtshams sbyar la maN+Dal phul /
mi phyed dad pas gsol ba 'debs pa 'di'i rjes zlos mdzod /
ho :
bdud rtsi sman gyi lha tshogs rnams :
bkra shis brtan pa tshe yi lung :
mi 'gyur mi shigs dngos grub che :
da lta nyid du bstsal du gsol :
lan gsum /
rgyud dag par bya ba'i slad du tshogs zhing rtsa gsum rgyal ba rab 'byams mngon sum bzhin du bzhugs pa'i spyan sngar rgyun bshags yan lag brgyad pa 'di'i rjes zlos /
rdo rje slob dpon sangs rgyas dpal //
sogs lan gsum /
de nas dbang gi gzhi sgrub pa'i slad du dmigs pa 'di ltar gsal thob mdzod /
gnyis su med pa'i lta ba klong yangs la :
chos sku thig le nyag gcig mngon par rdzogs :
kun nas gsal ba gang du'ang mi gnas shing :
phyogs kun la ni zhal phyag thal ler gsal :
de nyid zung 'jug ye shes gzugs kyi sku :
byol song pad+ma nyi zla'i gdan steng du :
rang rig rgyal po dpal chen mngon rdzogs ni :
smug nag sku ni nam mkha'i mtha' dang mnyam :
dbus zhal mthing nag bdun ni rngam pa'i tshul :
g.yas zhal dkar bdun g.yon zhal bdun dmar rnams :
'dzum zhing khro la chags pa'i nyams dang ldan :
rtsa ba'i phyag brgyad dang pos gri thod 'dzin :
de 'og zhing khams dang ni 'jig rten 'dzin :
gsum pas 'dod khams gzugs khams thig ler 'dzud :
lhag ma lnga rnams 'byung lnga phyag mtshan lnga :
yan lag phyag brgyas gri thod 'dzin pa 'o :
dpal chen rngam pa dur khrod rol pa'i chas :
rdo rje'i gshog brgyangs zhabs ni skyil krung bzhugs :
pang du ma rgyud lha mo kun gyi gtso :
mthing nag zhal dgu phyag ni bco brgyad kyis :
rdo rje dung khrag 'dzin pas yab la 'khyud :
kun gzhi bde gshegs snying po'i ngo bor gsal :
thugs kar rin chen zur brgyad pa :
mchong gur phub pa lta bu'i nang :
pad zlar hrIHlas tshe dpag med :
dkar po longs spyod rdzogs sku'i chas :
phyag g.yon mnyam gzhag tshe bum ni :
tshe yi bcud kyis gang rgyar bltams :
g.yas pas sna tshogs rdo rje yis :
g.yon pa'i tshe bum kha bkab ste :
rdo rje'i skyil mo krung gis bzhugs :
longs spyod rdzogs sku'i chas kyis spras :
thugs kar nyi zla'i gwa 'u nang :
nr-i yig ljang gu hU~M aHsa mtshan :
gnas gsum 'bru gsum mtshan pa dang //
slob dpon thugs ka'i 'od zer gyis //
rang 'dra'i ye shes spyan drangs gyur //
tshe dzapa? mthar ye shes dbab pa'i sngags brjod /
tiSh+Tha badzra /
slob dpon mdun bskyed dang bcas pa'i thugs ka nas tshe 'gugs pa'i lha mo mgyogs ma mkha' 'gro srog bdag shugs 'gro'i tshogs nyi zer gyi rdul 'khrigs pa ltar phros te tshe yar pa 'thor pa nyams chag tu gyur pa dang /
phyogs bcu brtan g.yo'i tshe bcud bsdus nas khyed rang rnams dang mdun gyi dngos grub kyi rdzas la thim par mos /
zhes gong ltar tshe 'gugs bskul /
de nas bum pa thogs la /
bum pa spyi bor bzung byas la :
nang du tshe bcud 'dus pa rnams :
ngo bo ye shes bdud rtsi la :
rnam pa mngon rdzogs rgyal po dmar :
zhal gcig phyag gnyis yum dang 'khril :
gnyis ka'i phyag gnyis tshe bum 'dzin :
de nyid rdo rje'i kha bkab bsam :
spyi bor rdor sems tshe dpag med :
thugs kar rtsa ba'i tshe lha bsgom :
'khor du lha mo bcu drug bsam :
sku las bdud rtsi cher babs pas :
spyi bo'i gtsug nas snying dbus zhugs :
lus gang dus min 'chi ba sbyangs :
tshe yi rig 'dzin thob par bsam :
hU~M:
bkra shis bum pa tshe yi lung :
dngos grub rgya mtsho'i srog dang ldan :
nam mkha' gang ba tshe yi mchog :
ye shes snang ba lam me ba :
bde ba chen po bdud rtsi'i lung :
da lta nyid du bstsal du gsol :
dus min 'chi ba sbyong ba dang :
lo brgya thub pa'i tshe thob shog :
A+o~M A yur+dz+nyA na tshe b+h+rU~M:
a b+hi Shiny+tsa hU~M:
zhes dbang bskur zhing bum chu sbyin /
tshe ril chang thogs la /
'chi med tshe yi bdud rtsi dang brtan g.yo'i dwangs bcud 'dus pa'i ril bu gsol bas rtsa a wa d+hU ti'i dbus /
srog chen po'i rlung gi bcud /
mi shigs thig le chen po'i zungs su bstims pas sku gsung thugs dbyer med rdo rje'i ye shes kyi tshe 'chi med rtag pa dam pa'i dngos grub la dbang bsgyur bar mos /
hU~M:
tshe yi dngos grub rgyud gsum po :
rtsa srog tsit+ta'i thig ler bstim :
mi phyed sku gsung thugs rdo rje'i :
dbang dang byin rlabs dngos grub stsol :
kA ya wA ka tsit+ta A yur+dz+nyA na sid+d+hi hU~M b+h+rU~M:
'chi med tshe yis lus gang nas :
mi 'gyur rtag pa'i sku thob shog :
tshe mda' spyi bor rgya gram du bzhag la /
'chi med tshe yi bdud rtsis lus gang /
tshe bcud dwangs ma thams cad snying gar nyi zla'i gwa'u'i bar tshe rten la thim pa dang 'od gsal gnyug ma'i ngang la mnyam par bzhag pas 'chi med rtag pa dam pa'i sku thob par mos mdzod /
hU~M:
tshe bcud snying dbus rten la thim :
rig 'dzin tshe yi dngos grub thob :
ye shes rdo rje'i phyag rgya yis :
rtag pa dam par rgyas gdab bo :
dz+nyA na badzra rak+Sha rak+Sha hU~M:
mtha' rten du 'chi med rtsa gsum tshe lha rab 'byams kyi zhal nas bkra shis kyi tshigs bcad brjod cing phyag gis me tog dkar po'i char 'khor yug tu bsnyil bas phyogs dus gnas skabs kun tu dge legs kyi snang ba chen pos khyab par gyur cig
/A+o~M ye d+harma sogs bkra shis ci rigs brjod /
mtha' rten bkra shis 'chi med tshe yi dbang bskur legs par grub pa'i dam tshig gi gnas rnams srog las gces par gzung snyam pas rjes zlos /
gtso bos ji ltar sogs /
dbang bskur grub pa'i bka' drin gtang rag gi yon du maN+Dal 'bul ba zhu /
zhing khams 'bul /
der ma zad lus longs spyod bla ma dang dkyil 'khor gyi gtso bo dbyer med pa'i drung du 'bul na cha shas nas longs spyad du gsol snyam pas rjes zlos /
deng nas brtsam ste sogs /
de dag rnams kyis zab gter bye ba phrag brgya'i yang snying /
7o rgyan mchog gyur bde chen zhig po gling pa'i gter byon rdzogs chen sde gsum gyi smin byed dbang bskur gyi rim pa dang /
grol byed khrid kyi byin rlabs dang zab khrid dngos /
mtha' rten 'chi med tshe yi lung gi dbang bskur bcas /
legs par grub pa'i dge tshogs rnams byang chub chen por yongs su bsngo ba'i mthu las /
sems can thams cad rang rig gdod ma'i gzhi klong du mngon par byang chub pa dang /
zab chos 'di nyid kyang dar zhing rgyas la smin pa dang grol ba'i phrin las nam mkha' dang mnyam par 'byung bar shog cig snyam pas /
bsngo ba dang smon lam gyi rim pa lhan cig tu gnang ba zhu /
bsod nams 'di yis sogs brjod la slob ma rang gnas su gtang ngo //

//rjes rim slob dpon gyis tshogs la rol /
lhag ma bsngo /
gtor skyong sogs rjes kyi rim pa rnams bya'o //
'chi med grub pa'i gdams zab kyi //
smin byed tshe yi bdud rtsi ni //
yid can kun la byin pa yis //
'chi med rdo rje'i srog thob shog
/'di ni nang skor mngon rdzogs khro bo'i yan lag sman gyi tshe lung yin yang /
brgyud pa'i phyag bzhed du sde gsum smin grol yongs rdzogs grub pa'i mtha' rten du sbyor ba'i le tshan te bcu bdun rgyud kyi grangs nges su bzhugs pa'o //
de dag gis zab chos rdzogs chen sde gsum gyi smin dbang gi phreng ba mtha' dag yongs su rdzogs pa'o //

//

slar smras pa /
'dir 'bad dge tshogs mkha' dbyings rjes 'gro ba //
srid pas dub pa'i 'gro ba yongs la bsngo //
rnam mkhyen sku bzhi'i go 'phang myur thob nas //
'jigs rung 'khor ba'i rgya mtsho dong sprugs shog
/'dir 'bad blo yi nyes pa ci mchis pa //
bla ma rtsa gsum rnams kyi spyan sngar bshags //
byang chub lam la sgrib par mi 'gyur ba'i //
dag tshangs ye shes mchog gi dbugs dbyung stsol //
mchog gsang sde gsum nyi zla'i 'od snang gi
/phrin las 'od zer srid mtha'i bar du khyab //
theg brgyad blo yi grub mtha' zil gyis gnon //
mchog bstan dar zhing rgyas pa'i bkra shis shog
/ces rdzogs chen sde gsum gyi dbang gi mdzes rgyan zin thun 'di yang gter chen mchog gyur gling pa'i rnam rol thugs rje bka' drin gyi dpal mgon dam par gyur pa /
nges don grub pa'i rdo rje'i bka' bstsal rin po che spyi bor bcings te 'bri gzhi'i shog bu sogs kyang gnang ba la brten /
'jam dbyangs blo gros rgya mtsho'am gtsug lag lung rigs nyi ma smra ba'i seng ge thub bstan bshad sgrub rgyal mtshan dpal bzang pos gnas brtan dgon gyi chos grwa gsang sngags rdo rje bkod pa'i pho brang gi dbu rtser /
smin zla'i tshes nyi shu nas dbu brtsam ste zla ba de'i dmar phyogs mkha' 'gro 'du ba'i tshes nyer lnga'i nyi ma 'char kha'i dus su yongs su grub par bgyis pa 'dis kyang /
zab chos rin po che'i bstan pa phyogs dus kun tu khyab pa dang /
yid can thams cad dpal ldan bla ma kun tu bzang po'i go 'phang 'thob pa'i rgyur gyur cig
/sarba mang+ga laM/
shu b+haM///
/

!
slad nas 'dir mi gsal ba'i brgyud 'dzin gter slob thun min mkhan chen rat+na'i gsung sde gsum gyi man ngag sgom khrid le'u tshan che chung rigs dang /
rtsa dkyil dpe'u ris /
zur rgyan khrigs zin skor bcas 'di nyid kyi rgyab rten skabs khong du chud pa gal che snyam 'phros su smros pa dang /
dbang zin 'di nyid kyi dgongs don la gsar spros cung zad spel ba po mchog gter dbon rgyud du skyes pa gter sras sprul ming pa dang /
bsam gtan rgya mtsho zung gis go bsdur zhus shing yi ge'i 'du byed nye gnas karma bdud 'dul nas bgyis pa 'dis kyang kun bzang thugs kyi bstan pa 'phel ba'i cha rkyen du gyur cig //
/

!
sprul pa'i gter ston grub thob yongs kyi rgyal po o rgyan mchog gyur bde chen zhig po gling pa'i zab gter gyi snying bcud lo chen rnam snang srung ba'i thugs tig
/bka' babs snying thig brgya rtsa'i yang tig
/rdzogs chen sde gsum gyi chos skor yongs su rdzogs pa'i dbang khrigs thams cad mkhyen gzigs 7'jam dbyangs chos kyi blo gros rin po ches mdzad pa 'di nyid /
smin grol gsan pa'i skabs der 'phral du bla ma'i bka' bzhin phyag bris gnang ba tsam las rjes nas dpyad zhus 'phri bsnan sogs gtan nas ma byung bas de rigs khyod kyis zhabs tog bsgrub par 'os zhes /
sbas yul 'bras mo ljongs nas bod yul dbus gyur 'chang du rlung phrin gyi lam nas gsung gi tha ma 'das rjes lta bur bstsal ba /
bla ma'i bka' sgrub pa dang rang 'dra'i blo rmongs la'ang phan sems kyis gter gzhung rdo rje'i tshig dang rigs mthun gyi yig cha la go bsdur zhib dpyad kyis /
bla mar gsol ba btab bzhin gus slob tha chung mang+ga la shrI b+hU ti'am 'od gsal rdo rje thugs mchog rtsal gyis lho mon shing lo'i tshal na yib pa'i skabs /
rang lo re gcig gi steng nor skyong gi lo gro bzhin zla ba'i tshes bcur rdzogs par bris te rje bla ma'i mchog sprul rin po cher smin grol tshang sprugs su phul bas /
rang gzhan gyi rgyud la sgrib pa'i rgyur mi 'gyur zhing theg mchog snying po'i bstan pa la bya ba mchog tu byed pa'i nyer len kho nar gyur cig
/sarba dA su shrI ye b+ha wan+tu ///
/[ <!TCC Tibetan character 4,37 undefined in unicode!> ]'dir gleng bar bya ba ni /
