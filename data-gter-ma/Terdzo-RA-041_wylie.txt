@#:
rta mgrin dregs pa kun sgrol gyi lhag ma dang bro rabs bzhugs so :
de nas lhag ma byin gyis brlab pa ni :
ma sUr+Ya maN+Da la hU~M:
zhes brjod pas phud gzhong nyi ma'i da lar gyur pa las :
gtor ma byang chub sems kyi rang bzhin :
hU~M gi tshogs 'phro bar bsam :
paM pad+ma maN+Da la hU~M:
zhes brjod pas lhag ma'i gzhong pa pad+ma 'dab brgyad du gyur pa la zhal zas ni byang chub sems kyi rang bzhin :
hrIH'bar ba 'phro zhing 'du bar bsam :
de nas skul tshig 'di skad gyer ro :
hU~M:
byang chub sems kyi sprin tshogs las :
'byung ba chu bo'i rgyun 'byung ba'i :
mkha' 'gro pad+ma'i gzhal yas su :
bde ba thugs kyi dkyil 'khor spros :
mkhar 'gro'i 'khor tshogs thams cad la :
dgyes mnyes mchog gi sbyin pas tshim :
zhes brjod la kha chu gdab bo :
dz+nyA na hU~M:
zhes brjod pas :
hU~M dang hrIHgnyis 'dres pa las 'dod yon du bsgyur nas phud dang lhag ma bsre'o :
'dod yon de las so so ci la dga' ba'i mchod sbyin du gyur par bsam nas :
yang 'di skad brjod par bya'o :
hU~M:
phud dang gtsang ma mi sbrags rgyu :
gar gyi dbang phyug phud kyi bdag :
de phyir phud dang gtsang mar sbrags :
lhag ma kha chus mi gdab rgyu :
khyed dang 'o skol dam tshig gcig :
bka' yi pha 'bab mi bstsal rgyu :
dbang phyug ma ni bran gyi tshul :
hU~M:
dbang chen pad+ma gser gyi gdan khri la :
gser gyi seng ge 'degs pa'i rngam tshul can :
kha rlangs hrIHyi 'od zer sna tshogs 'phro :
rtsal gyi rngam gyis 'khor ba'i 'bros khungs gcod :
stobs kyi rlabs kyis rgyal ba'i pho brang 'degs :
skad kyi gcom gyis gsang ba'i thugs dam bskul :
gser gyi 'od kyis ma rig mun pa sel :
he ru ma bdun phra men tshogs dang bcas :
phyag brnyan gtum chen khyung gi khra thabs thogs :
bskal pa me ri khyab pa'i rtse 'joms shing :
keng ro gsar rnying bcad 'dral khra la la :
tshar gsum lcang lo rak+ta'i rba klong 'khyil :
rngams pa'i zhal nas 'brug sgra gsung sgrog pas :
bod khams skyong ba'i brtan ma dam can rnams :
rnam dag yum gyi mkha' las bzhengs nas su :
bdud rtsi sman gyi phyag rgyas g.yab 'dor na :
glu dang spyugs pa'i brda yis mtshon nas kyang :
ma tshogs nang gi dam la btags so 'tshal :
bka' dang dam tshig bzhin du gshegs su gsol :
gsang sngags he ru ka dpal bka' bsgos pa'i :
dbang phyug ma dang brtan ma ging gi tshogs :
lhag ma'i mchod sbyin bzhes par dam bcas rnams :
dam tshig tshul bzhin mchod kyis gshegs su gsol :
hU~M:
thabs chen zla gsang thig le las :
yal gam can la rab dgongs pa'i :
'bum phrag yangs pa'i mkha' 'gro mched :
stong gsum ma lus dag byed pa'i :
bdag nyid chen mo gshegs su gsol :
byang gi 'brog chen 'khor 'dul ma :
glog phreng 'bar ba'i dkyil 'khor nas :
'jigs byed rngams pa'i tshul ston cing :
pho nya 'khor bcas gshegs su gsol :
dmar gyi ar+g+haM sbreng ba dang :
spyugs pa blang zhing g.yab 'dor na :
phra men mkha' 'gro ma lus kun :
sprin phung bzhin du gshegs su gsol :
mched la gdung ste gshegs su gsol :
dam la gnas te gshegs su gsol :
bcol ba'i phrin las 'grub par mdzod :
dam tshig dus la bab bo sa ma ya :
b+h+yo ma ma ma hA rak+sha sI sa ma ya dza dza :
zhes dbang phyug ma'i snying po bsgrang :
de nas gtor bskyang ni :
b+h+yo :
shar phyogs rig pa'i rgyal mo bdun :
srin mo g.yag dang tshangs pa sbrul :
khro mo gzig dang khyab 'jug sre :
gzhon nu pha wang dbang mo dred :
nag mo khu byug ral pa can :
rdo rje rigs kyi dbang phyug ma :
dam tshig tshul bzhin mchod par 'bul :
thugs dam bzhin du bzhes su gsol :
b+h+yo :
lho yi phyogs nas blon mo bdun :
dmar mo dbang mo bdud rtsi chu :
zla ba sdig pa be con khra :
srin mo wa dang za ba'i khyi :
ser mo ra dang zhags 'dren ma :
rin chen rigs kyi dbang phyug ma :
dam tshig tshul bzhin mchod par 'bul :
thugs dam bzhin du bzhes su gsol :
b+h+yo :
nub kyi phyogs nas dbang mo bdun :
dga' mo 'dod dang khrag 'thung rta :
gcig spyod byi la mdangs spel dang :
grub pa'i pu shud rlung mo spra :
bum rna seng mgo lcags sgrog ma :
pad+ma rigs kyi dbang phyug ma :
dam tshig tshul bzhin mchod par 'bul :
thugs dam bzhin du bzhes su gsol :
b+h+yo :
byang gi phyogs na g.yog mo bdun :
gsod byed skyin dang 'dod pa mo :
nag mo phag dang gshin rje glang :
sna tshogs glang dang rlung mo chu :
nag mo dred mgo dril 'khrol dgyes :
las kyi rigs kyi dbang phyug ma :
dam tshig tshul bzhin mchod par 'bul :
thugs dam bzhin du bzhes su gsol :
ces lhag ma bskyang ngo :
de nas bshal chus brtan ma bskyang ba ni :
b+h+yo :
brtan ma skyong ma ma dang sring :
dpal ldan ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn ting dpal :
klu mo gzi 'bar la sogs te :
brtan ma bcu gnyis bshal chu bzhes :
mi mthun gnod pa'i rkyen rnams zlog :
chos dang mthun pa'i don rnams sgrubs :
bcol pa'i phrin las grub par mdzod :
de nas chad mdo ni las gtor la bya'o :
b+h+yo :
sngon gyi 'das dus bskal pa dang po la :
'og min chos kyi dbyings kyi pho brang du :
dpal chen pad+ma gar gyi dbang phyug des :
srid pa ma mo dam la btags pa'i tshe :
ke rI la sogs gnas kyi ma mo brgyad :
siM ha la sogs yul gyi phra men brgyad :
rta gdong la sogs sgo ma bzhi rnams kyis :
so so'i gzugs bstan dam la btags nas kyang :
bka' yi gtor ma blang bar ma chad dam :
rnal 'byor sku tshe bsring bar ma chad dam :
bcol ba'i las rnams bya bar ma chad dam :
sngon tshe zhal bzhes dam la ma 'da' bar :
ba ling rgyan gyi gtor ma 'di bzhes la :
sgrub mchog bcol pa'i phrin las 'grub par mdzod :
dus bskal 'das pa de yi 'og tsam na :
rgya gar rdo rje gdan gyi dben gnas su :
slob dpon chen po dga' rab rdo rje yis :
rdo rje dbyings kyi dkyil 'khor zhal phyes tshe :
mkha' 'gro chen mo sum cu rtsa gnyis kyis :
so so'i gzugs bstan dam la btags nas kyang :
bka' yi gtor ma len par ma chad dam :
rnal 'byor sku tshe\u0f8e
bcol ba'i las rnams\u0f8e
sngon tshe zhal bzhes\u0f8e
ba ling rgyan gyi\u0f8e
sgrub mchog bcol pa'i\u0f8e
dus dang bskal pa de yi 'og rol du :
slob dpon chen po nam mkha'i snying po yis :
lho brag mkhar chu gnyan gyi dben gnas su :
rdo rje gzhon nu'i dkyil 'khor zhal phyes nas :
gnam lcags phur pa brag la btab pa'i tshe :
ma bdun sring bzhi 'khor dang bcas rnams kyis :
so so'i gzugs bstan\u0f8e
bka' yi gtor ma\u0f8e
rnal 'byor sku tshe\u0f8e
bcol ba'i las rnams\u0f8e
sngon tshe zhal bzhes\u0f8e
ba ling rgyan gyi\u0f8e
sgrub mchog bcol pa'i\u0f8e
dus skabs 'das pa de yi 'og rol du :
spa gro stag tshang seng ge'i yang phug tu :
slob dpon chen po rlangs chen dpal seng gis :
yang dag grub pa'i dkyil 'khor zhal phyes tshe :
dbang phyug chen mo nyi shu rtsa brgyad kyis :
so so'i gzugs bstan dam la btags nas kyang :
bka' yi gtor ma blang bar ma chad dam :
rnal 'byor sku tshe bsring bar ma chad dam :
bcol ba'i las rnams bya bar ma chad dam :
sngon tshe zhal bzhes dam la ma 'da' bar :
ba ling rgyan gyi gtor ma 'di bzhes la :
sgrub mchog bcol pa'i phrin las 'grub par mdzod :
dus skabs 'das pa de yi 'og tsam du :
slob dpon gnyags kyi dz+nyA na ku mA ras :
yar mo lung gi gad pa'i phug ring du :
phun sum tshogs pa'i dkyil 'khor zhal phyes tshe :
dam sri rnam gsum rdul du brlag pa'i dus :
lce spyang nag mo 'khor dang bcas rnams kyis :
so so'i gzugs bstan\u0f8e
bka' yi gtor ma\u0f8e
rnal 'byor sku tshe\u0f8e
bcol ba'i las rnams\u0f8e
sngon tshe zhal bzhes\u0f8e
ba liM rgyan gyi\u0f8e
rnal 'byor bcol pa'i\u0f8e
dus skabs 'das pa de yi phyi rol du :
slob dpon chen po pad+ma 'byung gnas kyis :
brag dmar bsam yas ar+Ya pa gling du :
man ngag lta ba'i phreng ba bshad pa'i tshe :
bod khams skyong ba'i brtan ma bcu gnyis kyis :
so so'i gzugs bstan\u0f8e
bka' yi gtor ma\u0f8e
bcol ba'i las rnams\u0f8e
sngon tshe zhal bzhes\u0f8e
do nub rgyan gyi gtor ma 'di bzhes la :
rnal 'byor bcol pa'i las rnams 'grub par mdzod :
bdag cag rig 'dzin sngags 'chang gi :
lo kag zla kag bzlog tu gsol :
'khor srungs rkyen zlog bar chad sol :
tshe srings nor spel bsam pa sgrubs :
las dang 'bras bu mchis par mdzod :
ces chad mdo bya'o :
de nas bro dang tshas kyis dgra bgegs mnan pa ni :
hU~M:
nub phyogs snang ba mtha' yas zhing khams na :
dbang gi zla gam gdengs pa'i gzhal yas su :
gzi ldan 'bar ba'i dkyil 'khor chen po ru :
gdug pa'i klu brgyad brtsegs pa'i khri steng nas :
las la mnga' mdzad pad+ma he ru ka :
khrag 'thung khro bo rab 'byams dbyings nas bzhengs :
hU~M:
'dzum pa'i mdangs kyis mchod pa 'bul :
dgyes pa'i tshul gyis mchod par bzhes :
che mchog badzra he ru ka :
phyi mchod rdo rje'i glu drug bro :
glu yang drug la bro yang drug :
glu drug gsang ba'i dbyings dang sbyor :
bro drug 'dul ba'i las dang sbyor :
glu drug dbyangs su blang ba ni :
tshangs pa'i glus ni zhing khams sbyong :
dpal gyi glus ni 'phro 'du gsal :
khro bo'i glus ni bdud bzhi 'dul :
gdung ba'i glus ni ma sring bsten :
hU~M sgra'i glus ni 'phro 'du 'khrugs :
dbu ma'i glus ni dgongs rgyud gsal :
'di yan glu drug go :
dbang gi glus ni srin po 'dul :
las kyi glus ni pho nya 'gyed :
glu drug rdzogs par ldan par bshad :
bro drug rdzogs par ldan par brdung :
khro bo'i bro brdung dregs pa 'joms :
dpal gyi bro brdung bdud bzhi 'dul :
ma sring bro brdung gdug pa 'dul :
dbang gi bro brdung srin po 'dul :
las kyi bro brdung pho nyar 'gyed :
rnal 'byor bro brdung thugs dam bskul :
'di ni dpal gyi thugs dam yin :
'di ni yum gyi gsang tshig yin :
'di ni ma sring dngos grub yin :
'di ni pho nya'i longs spyod yin :
'di ni rnal 'byor lta ba'i bro :
dgra ni thal bar brlag pa'i bro :
bdud ni phye mar gtong ba'i bro :
rgyud drug gnas su sbyong ba'i bro :
'gro drug g.yang sa gcod pa'i bro :
'jigs pa'i bdud bzhi 'dul ba'i bro :
gsang ba'i dgra gsum gsod pa'i bro :
ting 'dzin dgongs rgyud dag pas brdung :
da ni mar la dgra bgegs tshar gcod pa'i bro brdung ba ni :
hU~M:
'jig rten drug gi yul drug nas :
'khor yug dur khrod chen po na :
ma traM ru dra bsgral ba'i tshe :
nga ni ya mAn+ta ka yin :
che ba zil gyis gnon pa'i tshe :
nga ni che mchog he ru ka :
dus gsum sangs rgyas brgyud pa'i tshe :
nga ni rigs lnga'i sangs rgyas yin :
khams gsum dbang du sdud pa'i phyir :
nga ni rta mgrin rgyal po yin :
chos sku 'gyur ba med pa'i phyir :
nga ni rdo rje gzhon nu yin :
dgra bgegs rdul du brlag pa'i phyir :
nga ni phyag na rdo rje yin :
hU~M:
stong gsum stong gi 'jig rten na :
shar phyogs stong gi 'jig rten na :
zhe sdang rdo rje 'khor bcas kyis :
rdo rje'i rigs kyi bro brdungs pas :
dgra ni thal bar brlag pa'i bro :
bdud ni phye mar btang ba'i bro :
dngul lam dkar po'i shing dag la :
mgo bo rgya mdud rtse zlum po :
logs la zhi ba'i lha bsgoms nas :
btab na thams cad zhi bar mdzad :
zhi mdzad lha la phyag 'tshal bstod :
bdag cag dge sde grwa tshan gyi :
dgra bgegs 'byung po zhi bar mdzod :
zhi bar gyur cig shAn+ting ku ru ye swA hA:
hU~M:
stong gsum stong gi 'jig rten na :
lho phyogs stong gi 'jig rten na :
nga rgyal rin chen 'khor bcas kyis :
rin chen rigs kyi bro brdungs pas :
dgra ni thal bar brlag pa'i bro :
bdud ni phye mar btang ba'i bro :
gser ram ser po'i shing dag la :
mgo bo rgya mdud rtse gru bzhi :
logs la rgyas pa'i lha bsgoms nas :
btab na thams cad rgyas par mdzad :
rgyas mdzad lha la phyag 'tshal lo :
bdag cag dge sde grwa tshan gyi :
tshe dang longs spyod rgyas par mdzod :
rgyas par gyur cig puSh+TiM ku ru ye swA hA:
hU~M:
stong gsum stong gi 'jig rten na :
nub phyogs stong gi 'jig rten na :
'dod chags pad+ma 'khor bcas kyis :
pad+ma rigs kyi bro brdungs pas :
dgra ni thal bar brlag pa'i bro :
bdud ni phye mar btang ba'i bro :
zangs sam dmar po'i shing dag la :
mgo bo rgya mdud rtse zla gam :
logs la dbang gi lha bsgoms nas :
btab na thams cad dbang du mdzad :
dbang mdzad lha la phyag 'tshal bstod :
bdag cag dge sde grwa tshan gyi :
dgra bgegs 'byung po dbang du sdus :
dbang du sdus shig pa shaM ku ru ye swA hA:
hU~M:
stong gsum stong gi 'jig rten na :
byang phyogs stong gi 'jig rten na :
phrag dog phrin las 'khor bcas kyis :
las kyi rigs kyi bro brdungs pas :
dgra ni thal bar brlag pa'i bro :
bdud ni phye mar btang ba'i bro :
lcags sam drag po'i shing dag la :
mgo bo rgya mdud rtse zur gsum :
logs la drag po'i lha bsgoms nas :
btab na thams cad brlag par mdzad :
bdag cag dge sde grwa tshan gyi :
dgra bgegs 'byung po brlag par mdzod :
brlag par gyur cig a mu kaM mA ra ya phaT:
phrin las rnam bzhi'i bro rabs rdzogs so :
:
