@#:
:tshe sgrub lcags sdong ma'i them byang bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
rgya gar skad du :
in+d+ra A yuHd+ha ra na ha na ma :
bod skad du :
mgon po tshe dpag med la phyag 'tshal lo :
bdag 'dra pad+ma 'byung gnas kyis :
tshe sgrub lcags kyi sdong po 'di :
las can phyi ma'i don du bzhag :
ma 'ongs lnga brgya tha ma la :
tho co ras chod 'phyor khyer mkhan :
log lta 'gran sems skyon 'dzin mkhas :
sdig can dam nyams dar ba'i tshe :
nga yi man ngag zab mo rnams :
zog po kun gyis spyad dogs nas :
o rgyan yul gyi mkha' 'gro ma :
nyi 'od 'bar ba dung mdog can :
phyag na bdud rtsi'i bum pa bsnams :
pad+ma 'byung gnas gsang ba'i yum :
gsang mtshan lha mo tsan+d+ha lI:
byon nas mkha' 'gro'i brda yig la :
pad+ma 'byung gnas snying thig bkod :
byang phyogs tho yor nag po'i yul :
brag ri dug sbrul spungs 'dra'i rked :
bse sgrom smug po'i nang du sbed :
nam zhig snyigs ma lnga bdo'i dus :
ri bo bkra bzang shar mdun du :
rig 'dzin rgod kyi ldem 'phru can :
las can sbas pa'i rnal 'byor 'byung :
gter 'di nges par de yis spyod :
e ma ho las can pad+ma'i sras :
phyi sgrub lcags kyi sdong po la :
phyi nang gsang ba'i sgrub thabs gsum :
dbye na chos tshan bcu gcig yod :
phyi sgrub rin chen bum pa la :
bdud rtsi bcud kyi snying po yod :
kha rgyan dpag bsam sdong po yod :
nang sgrub lcags kyi sdong po la :
'od lnga bcud kyi yal ga yod :
'chi med rdo rje'i 'bras bu yod :
gsang sgrub nam mkha'i rdo rje la :
rang gsal 'od kyi sgron ma yod :
rgyun chad med pa'i chu bo yod :
dmus long mig 'byed lde mig yod :
las tshogs rin chen char 'beb yod :
sa ma ya :
rgya rgya rgya :
!
tshe sgrub lcags kyi sdong po las :
phyi sgrub rin chen bum pa bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88 ]o rgyan skad du :[ \u0f88\u0f88\u0f88\u0f88\u0f88\u0f88\u0f88 ]bod skad du :
rig 'dzin tshe'i sgrub thabs :
mgon po tshe dpag med la phyag 'tshal lo :
ri bo bkra bzang shar 'dabs su :
las can sbas pa'i rnal 'byor pa :
rgod kyi ldem 'phru can gcig 'byung :
tshe sgrub lcags kyi sdong po 'di :
skal ldan bu yis nyams su longs :
thugs rje'i gdul bya mthar phyin shog :[ \u0f88\u0f88\u0f88\u0f88\u0f88\u0f88 ]dang po phyi yi sgrub pa ni :
sa rdo rtsi shing me tog gi :
dwangs ma lnga dang bdud rtsi bzhi :
gso byed rdzas dgu'i bdud rtsi sbyar :
rigs lnga rgyal ba'i sngags 'di gdab :
badzra satwa hU~M:
rat+na mu dra trAM:
a mi d+he wa hrI:
karma badzra hA:
bai ro tsa na oM:
byang chub sems kyi spro bsdu bya :
'di zos yon tan brjod mi lang :
lo bcu thub pa brgya 'tshor 'gyur :
'chi ba drug ka bslu bar 'gyur :
'byung ba rgas pa gzhon nur 'gyur :
seng ge glang chen rma bya khyung :
bkrag mdangs me tog pad+ma 'dra :
rig 'dzin ma mo mkha' 'gro yis :
dngos su byin gyis rlob par 'gyur :
bdud rtsi 'di yi yon tan gyis :
tshe la dbang ba'i rig 'dzin 'grub :
o rgyan pad+ma 'byung gnas kyis :
'di bsgrubs tshe yi rig 'dzin grub :
tshe sgrub man ngag bsam yas kyang :
o rgyan thugs tig 'di nyid yin :
brag ri dug sbrul spungs 'dra'i rked :
bse sgrom smug po'i nang du sbas :
nam zhig snyigs ma lnga bdo'i dus :
rgod kyi ldem 'phru can gyis thon :
gdul bya smin cing grol bar shog :[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 ]pad+ma 'byung gnas bdag gis kyang :
yi dam lha yi lung yang zhus :
DA ki rnams la gsol ba btab :
tshe yi sgrub thabs 'di nyid zhus :
dang po sngon du 'gro ba ni :
yar ngo bkra shis dus bzang tshe :
sngo ngad khrag dang rul sung spang :
chu bskol btung zhing rtsa sbubs sbyang :
zas kyang bcud ldan chung bar bza':
srog bslu sman gyi sbyin pa btang :
de nas dngos gzhi'i rim pa ni :
'chi med bdud rtsi 'di nyid do :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sa yi dwangs ma brag zhun bre phyed la :
rdo yi dwangs ma cong zhi bre gang gis :
so'u skye zhing rus pa mkhregs par byed :
shing gi dwangs ma bu ram bre do la :
rtsi yi dwangs ma 'bri mar bre bzhi sbyar :
stobs che bcud rnams rgyas shing 'phel bar byed :
me tog dwangs ma sbrang rtsi bkrag gi gsos :
shug pa 'dab ma rgyas dus ba lu me tog rgyas dus mkhan pa 'dab ma rgyas dus mtshe sngo gzhi thim dus dang bzhi :   de rnams rang rang gi khan da 'don pa yin /
dus bzhir bcud ldan bdud rtsi bzhi yin pas :
de bzhi'i bcud bsdus khan da khyor gang grogs :
sbyar ba'i thabs ni cong zhi bre gang tshad :
chu bre drug la rtsig ma bre gang dbyung :
snying po bre gang song tshe bdud rtsi bzhi :
brag zhun mar dang 'o ma nyis 'gyur bsre :
ma 'dres bsdus la chu de chod pa dang :
sbrang dang bu ram mar dang legs par bsre :
mtshan ldan thod pa lngar blugs dal la bkod :
yig 'bru lnga la rigs lnga yab yum bskyed :
rang bzhin gnas nas spyan drangs dzaHhU~M baM ho :
brtan par bzhugs gsol mchod pa rgya cher 'bul :
gong ltar snying po bzlas shing ting 'dzin bsgom :
rigs lnga yab yum sbyor mtshams byang chub sems :
bcud kyi bdud rtsi babs pas thod pa gang bar bsam :
de ltar zhag bdun bsgrubs nas dngos grub blang :
tho rangs lto gong dus su rtag tu spyad :
ma zhu bar la kha zas gzhan rnams spang :
tshe ni nyi zla'i tshad dang mnyam par 'gyur :
'chi ba drug po slu bar byed par nges :
rims dang rkyen dang 'byung ba'i dar gud dang :
rgas dang 'du ba rnam bzhi'i nad las thar :
brgyad cu lon tshe skra dkar gnyer ma dang :
sha skam lus stobs chung dang mig mi gsal :
sems 'thib rgas pa'i skyon rnams 'byung mi 'gyur :
gzhon nu bcu drug lon pa lta bur 'gyur :
grub rtags stobs dang gyad dang mdangs dang 'gros :
seng ge glang chen rma bya rta ltar 'gyur :
rtag tu spyad na sha rgyas gnyer ma med :
so skye dbang po gsal la lus sems bde :
tshe ni nyi zla mgyogs pa rlung ltar 'gyur :
rig 'dzin mkha' 'gros bu bzhin bskyang bar 'gyur :
bdud rtsi'i bcud len tshe yi sgrub thabs so :
gong ltar sbyar te sgrub pa ma byung yang :
skabs su spyad na yon tan bsam mi khyab :
spyod lam drag shul rngul thon las mi bya :
'byongs dus kha zas rnams kyang bsrung mi dgos :
lnga brgya tha ma shar bas tshe tshad thung :
nad mang longs spyod chung zhing bar chad mang :
dam pa'i don yang mi 'grub yi re chad :
de phyir pad+ma 'byung gnas nyams myong 'di :
lnga brgya tha ma dus ngan 'byung dus su :
las can nga yi bu dang 'phrad gyur nas :
sangs rgyas bstan pa yun du gnas par shog :
rdo rje legs pa khyod kyis gter 'di srungs :
snyigs ma'i dus su las can bu la gtod :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88 ]brag ri dug sbrul spungs 'dra'i rked /
lho gser mdzod ser po'i nang nas rig 'dzin rgod kyi ldem 'phru can gyis bton pa'o /
!
/nang sgrub lcags kyi sdong po bzhugs so :[ \u0f88\u0f88\u0f88\u0f88\u0f88\u0f88\u0f88\u0f88  \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bdag 'dra pad+ma 'byung gnas kyis :
ma 'ongs bstan pa tha ma la :
tshe thung nad mang longs spyod dbul :
dam pa'i don yang mi 'grub pas :
sdug bsngal 'khor lo rgyun ring dus :
thugs rje'i las 'phro yod pa'i phyir :
tshe sgrub lcags kyi sdong po 'di :
las can bu yi don du bzhag :
brag ri dug sbrul spungs 'dra'i rked :
bse sgrom smug po'i nang du sbed :
dus ngan snyigs ma lnga bdo'i tshe :
rig 'dzin rgod kyi ldem 'phru can :
nga yi gter dang 'phrad par 'gyur :
thugs rje'i gdul bya mthar phyin shog :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88 ]tho rengs skya rengs dang po la :
bde ba'i stan la 'dug nas kyang :
byang chub mchog tu sems bskyed do :
dang po stong pa'i ngang nyid las :
lcags kyi pad+ma 'dab brgyad gdan :
de steng bdag nyid 'od dpag med :
sku mdog dmar po skyil krung bzhugs :
sprul sku'i cha byad dar chos mnabs :
phyag gnyis mnyam gzhag tshe bum 'dzin :
sku che yan lag hrag pa'i tshad :
phrag pa g.yas g.yon nyi zla 'char :
dwangs ma 'od lnga'i rgyab yol can :
khong pa'i nang gnas bag chags kyi :
snyigs ma gdos bcas thams cad sbyangs :
'chi med tshe yi bdud rtsis gang :
rA ga dmar po'i mdog can bsam :
spyi bo'i gtsug nas gsang gnas bar :
lcags kyi srog rtsa snyug dong tsam :
ka ba btsug pa lta bur bsam :
nang ni stong pa 'od gsal dwangs :
kha dog lngar gsal 'od zer 'bar :
srog rtsa'i phyi na sngags kyi 'bru :
dung mdog zil pa lta bur bsam :
bde ba can nas ye shes sems :
rang 'dra spyan drangs mkha' la bzhugs :
bum pa'i nang nas tshe bcud lud :
bdag gi tshangs bug nang du babs :
dbang bskur lha dang dbyer med gyur :
lha dang srog rtsa'i bdud rtsi las :
'od 'phros gsal 'tsher mdangs dang ldan :
tho rangs sngags 'di brgya rtsa bzla :
oM AHhU~M:
na mo b+ha ga ba te :
a pa ri mi ta A yur+dz+nyA na :
su bi nish+tsi ta te dzo rA dza ya :
ta thA ga tA ya :
ar+ha te samyak+saMM bud+d+hA ya :
tad+ya thA:
oM sarba saM skA ra pa ri shud+d+he :
d+harma te ga ga na sa mud ga te :
swa b+hA ba bi shud+d+ha :
ma hA na ya pa ri wa re swA hA:
nr-i b+h+rU~M badzra A yu She A yur+dz+nyA na si ti AHb+h+rU~M:
ting 'dzin sngags kyi 'od zer ni :
lcags kyu lta bus snod bcud gang :
sangs rgyas byang chub sems dpa' yi :
thugs rje'i byin rlabs si ti bsdus :
phyogs skyong mkha' 'gro sde brgyad kyi :
rdzu 'phrul tshe srog gzi mdangs 'phrog :
ri rab gling bzhi gling phran dang :
gser gyi ri bdun rol mtsho dang :
rtsi shing nags tshal rat+na'i tshogs :
'byung ba lnga yi dwangs ma bsdus :
lha klu mi yi dbang thang bsdus :
bsod nams dngos grub thams cad bsdus :
bdud rtsi'i 'od zer char ltar babs :
thams cad ma lus bdag la bstim :
bdag lus bdud rtsis gang bar bsam :
stong gsal 'od kyi gong bur bsgom :
rjes la smon lam 'di ltar brjod :
hU~M:
skye shi gnyis med bde ba chen po'i ngang :
mi 'gyur tshe yi dngos grub bdag la stsol :
'byung ba lnga 'dus gsal 'tsher brtan pa'i sku :
thun mong tshe yi dngos grub bdag la stsol :
A yur+dz+nyA na b+hin du b+h+rU~M:
nr-i b+h+rU~M badzra A yu She hU~M AH[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]mgon po tshe dpag med la phyag 'tshal lo :
yar ngo dus dang gza' skar bzang po la :
sa gtsang bkra shis dben pa'i gnas btsal la :
'bru spos rat+na sman dang snying po lnga :
rgyun chad med pa'i chu yis bum pa dgang :
gtsang ma'i gos dkris dpag bsam sdong pos brgyan :
gong ltar sngags dang ting 'dzin rgyas par bya :
bdud rtsi'i bcud bsdus bum pa'i nang du bstim :
rang las 'od 'phros tshe yi dngos grub bsdus :
ting 'dzin gsal bas tshe yi phrin las ni :
bcom ldan mgon po ye shes tshe dpag med :
'byung ba lnga la dbang sgyur lha mo'i tshogs :
rnal 'byor bdag gi tshe dang g.yang spel cig :
steng 'og phyogs bcu snod kyi 'jig rten la :
bros dang 'khyams dang yar ba'i tshe khug cig :
stong phrag brgyad cu bgegs kyi tshogs rnams kyis :
brkus dang phrogs dang gzhom pa'i tshe khug cig :
'byung ba dgra gshed 'khrugs pa'i las sbyor gyis :
nyams dang zad dang 'thor ba'i tshe gsos shig :
yed kyis dngangs dang had kyis brgyal ba dang :
'ud kyis 'drogs pa'i tshe dang g.yang gsos shig :
tshe khug g.yang skyobs dngos grub bdag la stsol :
'byung ba 'od lnga 'bar ba'i tshe bcud stims :
'chi med tshe yi dngos grub bdag la stsol :
zhes brjod tshe bum spyi bo'i gtsug tu bzhag :
gong gi snying po gsum gyis dngos grub bstim :
bdag gi tshangs bug brgyud nas bdud rtsi babs :
khog pa gang zhing dngos grub thob par bsam :
bcom ldan mgon po rdo rje tshe dpag med :
'khor lo brgyud de bdag gi snying gar thim :
'chi med tshe yi dngos grub thob par bsam :[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]tshe sgrub lcags kyi sdong po 'di :
tho rangs snga dro dang po la :
ting 'dzin gsal bas brgya rtsa bzla :
tshe zad mtha' la thug pa yang :
'di sgrub lo brgya nges par thub :
dus gsum rgyal ba'i gdung 'dzin nges :
'di yi yon tan brjod mi lang :
pha rol phyin bcu sa lam bgrod :
bde ba can gyi zhing du skye :
e ma hoHbskal pa tha ma'i dus :
snyigs ma lnga yi rtags rnams 'byung :
pad+ma 'byung gnas thugs rje yis :
shAkya'i bstan pa mtha' rgyas phyir :
'gro ba 'ga' zhig smin cing grol :
de phyir tshe sgrub zab mo 'di :
las can bu dang 'phrad par shog :
rig 'dzin rgod kyi ldem 'phru can :
tshe sgrub zab mo nyams su longs :
nga yi gdul bya mthar phyin 'gyur :
!
tshe sgrub lcags kyi sdong po las :
nang sgrub hrIHgcig ma bzhugs so :[ \u0f88\u0f88\u0f88\u0f88\u0f88 ]phyi nang dbang lung man ngag rdzogs :
dad brtson shes rab snying rjer ldan :
las dang ldan pa'i rnal 'byor pas :
gnas la nges med gang yang rung :
lus gnad nges med gang bder bya :
skyabs 'gro sems bskyed snying rje bsgom :
dwangs pa'i chu la nya ldang ltar :
chu las chu lbur rdol ba bzhin :
skad cig dran pa'i snang ba la :
ngag tu hrIHzhes brjod pa yis :
bdag nyid pad+ma tshe dbang rtsal :
zhal gcig phyag gnyis sku mdog dmar :
pad+ma'i gdan la skyil krung bzhugs :
phyag gnyis bdud rtsi'i thod pa 'dzin :
za 'og ber dmar sku la gsol :
thor tshugs dbu rgyan cod pan can :
zhal 'dzum mkha' 'gros bskor bar bsgom :
thugs kar pad+ma 'dab bzhi yi :
lte bar nyi ma'i dkyil 'khor dbus :
hrIHdmar tsheg drag ldan par bsgom :
rang lus bla mar gsal ba yin :
mngon byang lnga dang rdo rje gsum :
cho ga bzhi yis bskyed mi dgos :
yig 'bru mi bskyed rang byung sku :
skad cig ma la kun gsal bstan :
skye shi rang dag dri ma med :
'khor dang gzhal yas snang srid kun :
ye nas ma bcos lhun grub yin :
ye shes dgug gzhug dbang bskur dang :
rgyas 'debs mchod pa'i bye brag rnams :
ye nas spros med dmigs pa bral :
khyung chen mkha' la lding ba ltar :
rten med sa le hrig ge ba :
bskyed rim lha yi 'phro 'du yis :
sa ler zhog cig lha sku la :
bsgom med phyal bar ma gtang bar :
thun med yengs pa med par zhog :
bskyed rim rtsol ba med pa la :
'gag med dran snang rang shar ba :
sgyu ma'i sku la grags stong ngag :
hrIHdmar grangs med ci nus bgrang :
lus kyi g.yo 'gul gang snang yang :
bla ma'i sku ru ma yengs blta :
dbugs dbyung ngag gi sbyor ba kun :
hrIHdmar 'phro 'du bgrang bar bya :
yid kyi 'du 'phro gang shar yang :
ma bcos ye gdal chen por bzhag :
lus ngag sgyu ma'i rol pa ru :
ma yengs hrIHdmar ci nus bgrang :
ma yengs zhag bdun bgrangs pa na :
ye shes mkha' 'gro dngos su 'du :
'chi nges pa yang lo brgya thub :
lus sems bde gsal gre lce bde :
dgos 'dod longs spyod char du 'bab :
ma yengs rgyun du bgrangs pa na :
bla ma rig 'dzin byin rlabs kyis :
'khor ba'i chos kun sgyu mar go :
zhen chags 'dod sred spros dang bral :
rang 'dod bdud kyis bcings pa grol :
zas skom 'dod sred zhen pa chung :
bde drod rang byung lus la 'bar :
ngag snyan kun gyis bsgo ba nyan :
rang sems 'chi med ye shes rtogs :
skye 'gag snang ba chos skur shar :
'di phyi'i spang blang rang sar grol :
re dogs 'dzin pa gnyis dang bral :
'byung bzhi'i sgyu lus ma spangs bar :
mchog gi dngos grub thob par 'gyur :
ma yengs sgra skad yid la sogs :
rgyun du hrIHbgrang byin rlabs kyis :
rang lus snang stong bla mar 'gyur :
pad+ma thod phreng dngos su mthong :
rang ngag dam chos dngos su 'chad :
mi dge sdig sgrib kun dang bral :
dus gsum sangs rgyas sems las rnyed :
rang sems chos skur blo thag chod :
phyag rgya chen po'i rig 'dzin thob :
ma yengs hrIHla gnas par bgyi :
hrIHyig skyo sun ngal dub med :
bgrang du med kyi bzang rtsis bral :
bzhag tu med kyi sal le ba :
dngos po med kyi phya le ba :
dngos med ma yin hrig ge ba :
bsgom du med de zhen pa thong :
ji ltar snang ba ma 'gags hrIH
bsam yul 'grub tu med do hrIH
blang dor dgag sgrub med do hrIH
'jigs bya gnyen po med do hrIH
tha snyad brjod du med do hrIH
brda dpe bstan du med do hrIH
rig 'dzin snying po'i thugs sgrub 'di :
ye nas spros med lhun grub yin :
las can kun gyis de ltar rtogs :
sgyu lus mi 'dor rig 'dzin thob :
las can gcig dang 'phrad par shog :
pad+ma thod phreng rtsal gyi tshe dbang thugs sgrub :
hrIHgcig ma 'di la rnam rtog thol te byung ba dang :
hrIHzhes pas gtad med lhun grub tu phyal phyal gtong ba dang :
hrIHyi sgra skad ci rigs pa yid kyis kyang ma yengs par 'grang ngo :
rtog bral ye shes chen por 'dug na hrIHbgrang mi dgos so :
gzhag bya 'jog byed med do :
thun mtshams med do :
hrIH'di'i rnal 'byor dang ma bral na :
sgyu lus 'di ma spangs par rig 'dzin gyi sa non par the tshom med do :
las can gcig dang 'phrad par shog :
kun la ma spel snod ldan gcig la sbyin :[ \u0f88\u0f88 \u0f88\u0f88 ]brag ri dug sbrul spungs 'dra'i rked nas /
rig 'dzin rgod kyi ldem 'phru can gyis bton pa'o /
!
/tshe sgrub lcags kyi sdong po las :
yang gsang nam mkha'i rdo rje bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]mgon po tshe dpag med la phyag 'tshal lo :
bar chod thams cad bsrung ba'i phyir :
bdag nyid rta mgrin sku mdog dmar :
zhal gcig phyag gnyis mda' gzhu bsnams :
rta mgo ljang gu rngog ma smug :
dur khrod chas kyis rab tu brgyan :
bskal pa'i me 'bar klong du bskyed :
de yi thugs kar tshe dpag med :
zhi ba'i tshul la mnyam gzhag phyag :
sku mdog pad+ma rA ga dmar :
zhi ba'i rgyan gyis mdzes par brgyan :
de yi thugs kar thig le mdog :
'od lnga'i zer dang bcas pa bsgom :
srung ba'i sngags 'di bzlas par bya :oM b+h+rU~M badzra A yu She hU~M A:
AHb+h+rU~M badzra A yu She hU~M A:
hU~M b+h+rU~M badzra A yu She hU~M A:
dkar dang dmar dang mthing dang gsum :
sngags kyi 'od du 'phros pa las :
bsrung bstims bag chags sgrib pa sbyangs :
rdo rje lu gu rgyud du gsal :
gzhan gyis mi tshugs go cha bgo :
oM badzra yak+Sha kA wA tsi hU~M b+h+rU~M:
'di nyid srung ba'i mchog tu 'gyur :
nyi ma dmar thag chod ka dang :
skya rengs dang po shar dus gnyis :
srung ba 'di nyid lan re bya :
tshe sgrub kun gyi sngon 'gro yin :
mgon po tshe dpag med kyis gsungs pa rdzogs so :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88 ]o rgyan pad+ma 'byung gnas ngas :
tshe dpag med kyi spyan sngar phyin :
tshe yi sgrub pa bsam yas zhus :
kun la sngon 'gro dngos gzhi dang :
rjes kyi cho ga gsum du bshad :
phyi ltar srung ba'i 'khor lo bsgom :
gsang ba rlung gi bcud len bya :
ma hA gu ru drag po rtsal :
gsang mtshan bla ma'i sgrub pa las :
gsang sgrub nam mkha'i rdo rje zhes :
shin tu gsang nas gab pa yang :
sgrub thabs 'di ru gsal bar bkod :
phyi rabs rnal 'byor sgrub pa po :
man ngag 'di dang 'phrad nas kyang :
thugs rje'i gdul bya mtha' rgyas shog :
rgya rgya rgya :
mgon po tshe dpag med la phyag 'tshal lo :
tshe sgrub par 'dod pa yis :
dang po skyabs 'gro sems bskyed bya :
de nas rang gi lte ba'i 'og tu yi ge raM zhig bsgom :
de las me 'bar bas khog pa'i nang gi nad dang gdon dang sdig sgrib thams cad bsregs sbyangs par bsgom :
sna bug nas rlung gi dug lan gsum dbyung :
chos thams cad stong pa nyid du bsgom :
de'i ngang las nyi zla pad+ma'i gdan bsam :
de'i steng du sems nyid hU~M du gyur pas :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas tshe dang ye shes rnam par nges pa'i gzi brjid kyi rgyal po zhes bya ba :
sku mdog dkar po zhal gcig phyag gnyis mnyam gzhag gi phyag rgya can :
rin po che'i rgyan sna tshogs pas brgyan pa :
zhal 'dzum bag dang bcas pa bsgom :
yang dbugs kyi dug lan gsum dbyung :
de nas rlung la tshe sgrub pa ni :
dang po sems can gyi lus rtsa la bskyed pa'i dus su :
rlung khug pa drug srog rtsa ru song ba la srog gi rlung zhes bya ba yin te :
srog gi rlung de gsos pas tshe ring bar 'gyur ba yin no :
dngos gzhi ni :
lus skyil krung bcas te lag pa mnyam gzhag phyag rgya bcas la :
nam mkha' mthong ba'i sar nam mkha' la bltas te :
kha nas rngubs nas mchil ma dang bcas pa mid de :
dmigs pa ni :
phyi'i 'byung ba nam mkha' thams cad bdag gi lte bar 'dus par bsam :
thub tshad bzung mi thub pa dang dal bus gtang :
phyi ru nam mkha' yang chod song bar bsam :
de ltar lan gsum byas pas :
srog rlung ma bu 'phrod pa'i rtags sgregs pa chil yong ste :
de ltar nyi ma re la lan re byas na :
tshe zad pa'i 'chi ba'ang bslu'o :
rgyun du ma chag na tshe nyi zla dang mnyam par 'gyur ro :
bya ba'i dus ni dro gang tho rangs dang :
dgong mo zas rnying pa zhu :
gsar pa ma zos pa la bya'o :
rjes kyi cho ga ni sems can gyi srog mi bcad :
tshe dang khams la gnod pa'i zas mi za'o :
tshe dpag med kyi sgrub pa ni :
o rgyan pad+ma 'byung gnas kyis :
phyi rabs las can don phyir du :
bse sgrom smug po'i dbus su sbas :
las can gcig dang 'phrad par shog :
sa ma ya :
rgya rgya rgya :
tshe sgrub 'di dang bcud len gyi ril bu rgyun du bcangs na :
srog mi lo brgya'i bar du 'tsho bar 'gyur ro :
lha mo tsan+d+ha lI'i bka' 'o :
sa ma ya :
rgya rgya rgya :
zang zang lha brag gi rked nas rig 'dzin rgod kyi ldem 'phru can gyis spyan drangs pa'o :
ma phyi gcig na /
'chi med bdud rtsi bzhi ni :
shug pa'i bdud rtsi mkhal ma'i gsos :
ba lu'i bdud rtsi snying gi gsos :
mkhan pa'i bdud rtsi glo ba'i gsos :
mtshe yi bdud rtsi mchin pa'i gsos :
rgyu gnyis rkyen gsum bdud rtsi bzhi :
spyad na yon tan bsam mi khyab :
ces pa'ang 'dug go /[ \u0f80]atsha :

!
tshe'i 'khor lo bri thabs bzhugs so :
o rgyan pad+ma thod phreng gis :
ma 'ongs 'gro la phan gdags phyir :
tshe yi 'khor lo bri thabs bstan :
spyir du 'gro drug sems can dang :
khyad par lha dang mi lus la :
shin tu gces pa srog yin te :
de la bar chad 'ong ba yi :
'byung ba 'khrugs pa'i bar chad dang :
pha mes tshe thung srog gi sri :
bya nyes bcos log bar chad dang :
yi dwags gdon gyis bar du bcad :
sngon gyi las ngan la sogs pa :
tshe srog 'bral ba'i rkyen rnams kun :
bzlog phyir man ngag mang du bshad :
de yang tshe gzungs tshe 'khor dang :
tshe sgrub gsum du bstan par bya :
'di gsum ldan na bdud bzhi grol :
mos gus byas pas byin rlabs 'byung :
kun la ma bstan gsang bar bya :
las 'phro yod na bstan par bya :
tshe 'khor 'bri ba'i rim pa ni :
ras sam gro ga rgya shog la :
mtho gang sor bzhi gru bzhi la :
mu khyud bdun du bskor bar bya :
dang po dbus kyi lte ba la :
bum pa legs par bri bar bya :
de'i dbus su yi ge nr-i :
ljang gu 'od zer 'phro ba bri :
de yi phyi rim mu khyud la :
rgyas byed shing lo ris kyis bskor :
shing lo'i nang du hU~M bcu bri :
de yi phyi rim mu khyud la :
bsod nams skyed byed me lce ris :
rdo rje rtse lnga bcu yis bskor :
rdo rje'i lte ba re re la :
yi ge hU~M re gsal bar bri :
de yi phyi rim mu khyud la :
bsam pa 'grub byed rin po che :
bcu drug phreng ba ltar du bri :
na mo rat+na tra yA ya :
sngags kyang de yi skabs su bri :
de yi phyi rim mu khyud la :
tshe srog brtan byed rdo rje'i rwa :
puN+ye'i sngags kyis bskor ba bri :
de yi phyi rim mu khyud la :
mi brgyud ring phyir chu bo bri :
saM skA ra yi sngags bcas bri :
de yi phyi rim mu khyud la :
sngags kyi go cha 'khor lo ni :
rtsibs bcur rang 'dra'i sngags bcas bri :
mtha' mar bum pa rnam pa brgyad :
rten 'brel snying po spel ba bri :
de mthar sku gsung thugs kyi rtags :
dar gyi mdud pa bcu gsum bri :
zur bzhir rdo rje rgya gram bri :
'khor lo de yi phyi rgyab tu :
rgyas gdab rdo rje rgya gram bri :
de nas maN+Dal legs pa'i steng :
nas dkar bre gsum dbus su blug :
mtha' mar me tog tshom bu bya :
mchod pa'i bye brag mang du bsham :
bgegs bskrad 'khor lo dbus su bzhag :
de steng bstan gtso 'jam dpal dang :
pad+ma 'byung gnas gsum gyi sku :
bzhugs sam yang na dmigs pas bsgom :
phyag 'tshal mchod pa 'bul ba dang :
phrin las gzhung bsrang dzapa? bstod dbul :
tshe dpag med gyi lha tshogs rnams :
spyan drangs mchod la me tog dor :
dbang bskur bkra shis cho ga bya :
de nas mgul du gdags par bya :
mi dmigs pa yi rgya yis gdab :
de nyid lus la btags pa de :
lo bcu thub pa'ang brgya thub 'gyur :
de sogs yon tan bsam mi khyab :
ces gsungs so :
tshe'i 'khor lo bri thabs rim pa rdzogs so :
byang zang zang lha brag nas rig 'dzin rgod kyi ldem 'phru can gyis gter nas spyan drangs pa'o ///
/
