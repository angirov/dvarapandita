@#//
dpal rdo rje sems dpa' thugs kyi sgrub pa'i cho ga'i yan lag sAts+tsha rab gnas dang sgrub pa'i ngag 'don snying por dril ba bzhugs so //
na mo gu ru badzra satwa ya /
'dir dpal rdo rje sems dpa' thugs kyi sgrub pa'i cho ga'i yan lag sAts+tsha'i rab gnas dang /
sgrub pa mdor bsdus bya ba'i ngag 'don gyi rim pa la gnyis /
rab gnas dang /
sgrub pa'o //
dang po ni /
bdag bskyed bzlas pa bcas sngon du 'gro bas /
las bum du skad cig gis bdud rtsi 'khyil pa gsal ba'i sku las bdud rtsi'i rgyun babs pas bum pa gang bar gyur /
oM badzra a mr-ita kuN+Da lI ha na ha na hU~M phaT/
ces ci nus bzlas mthar /
lha 'od du zhu ba las bum pa'i chu nus pa dang ldan par gyur par bsam /
sAts+tsha rnams stegs bu'i khar legs par bkod pa'i mdun du mchod pa ci 'byor dang /
sbyong chas sogs dgos pa'i yo byad rnams bsham /
bgegs sbyong ba'i tshig gnas lung gi dkyus ltar la /
mi 'dra ba'i khyad par /
bden pa chen po'i byin gyi rlabs kyis rab tu gnas pa'i cho ga bsgrub pa la bar du gcod pa'i gdon bgegs sogs sbyar /
ji ltar bltams pa sogs /
'di ni khrus mchog sogs /
rgyal ba'i sku gsung thugs mchog la //
nyon mongs dri ma mi mnga' yang //
bdag gzhan sgo gsum sgrib sbyang phyir //
gtsang ma chab kyis sku khrus gsol //
oM sarba ta thA ga ta a b+hi She ka ta sa ma ya shrI ye hU~M/
zhes khrus gsol /
de dag sku la mtshungs pa med pa'i gos //
gtsang la dri'i rab bgos pas sku phyi 'o //
oM hU~M trAM hrIHAHkA ya bi sho d+ha na swA hA/
zhes sku phyi /
a mr-itas bsang /
oM ma hA shUn+ya tA dz+nyA na badzra swa b+hA wa At+ma ko\u0f85 haM:gis sbyang /
stong pa'i ngang las seng ges btegs pa'i rin po che'i khri sna tshogs pad+ma dang zla ba'i gdan gyi steng du oM las 'khor lo dkar po oM gyis mtshan pa /
de las 'od zer 'phros 'dus yongs su gyur pa las rnam par snang mdzad sku mdog dkar po byang chub mchog gi phyag rgya can /
dar dang rin po ches brgyan pa /
zhabs rdo rje'i skyil mo krung gis bzhugs pa'i gnas gsum du oM AHhU~M gis mtshan pa las 'od zer 'phros pas rang 'dra'i ye shes pa dbang lha dang bcas pa badzra sa mA dzaH
dzaHhU~M baM hoH
gnyis su med par thim /
dbang lhas dbang bskur /
sku gang /
dri ma dag
/chu'i lhag ma yar lud pa las rdo rje sems dpas dbur brgyan /
oM sarba ta thA ga ta ar+g+haM sogs kyis mchod /
phyag byar 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal bstod //
ces bstod /
rdo rje rtse lnga pa'i phyag rgyas spyan dbye ba'i tshul dang bcas /
kun mkhyen ye shes spyan ldan skyon bral kyang //
gus pas 'phags pa'i spyan ni dbye bgyis pas //
nam mkha'i mtha' gtugs gyur pa'i sems can rnams //
sangs rgyas ye shes spyan ni thob par shog
/oM tsak+Shu tsak+Shu sa man+ta tsak+Shu bi sho d+ha ni swA hA/
zhes brjod /
slar yang mchod cing bstod la /
bskyed pa'i lha yongs su gyur pa las rten rang gi rnam par gyur /

'dir ni rten dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
oM su pra tiSh+Tha badzre swA hA/
zhes dang /
oM ye d+harmA he tu pra b+ha bAH
he tun+te ShAn+ta thA ga te h+ya ba dat+ta /
te ShAny+tsa yo ni ro d+ha /
e waM bA dI ma hA shra ma NaHswA hA/
zhes mang du bzlas pa'i me tog 'thor /
me tog dam pa sogs kyis mchod /
phyag byar 'os pa sogs kyis bstod /
shis brjod rgyas par bya'o //
!
//gnyis pa sgrub pa'i cho ga ni /
rab tu gnas pa'i sAts+tsha rnams kyi mdun du mchod pa rgya cher bsham /
bdag bskyed sngon du 'gro bas mchod pa rnams /
raM yaM khaM/
oM badzra ar+g+haM sogs /
shab+da AHhU~M/
badzra s+pha ra Na khaM gis byin brlab /
de nas sAts+tsha rnams bsang sbyang /
stong pa'i ngang las pad zla'i steng du rin po che'i mchod rten yangs shing rgya che ba sAts+tsha'i grangs dang mnyam pa'i bum pa'i dbus su /
sna tshogs pad+ma 'dab ma brgyad pa ze'u 'bru'i phreng bas bskor ba'i lte ba dang bcas pa'i dbus su /
seng+ge brgyad kyis bteg pa'i rin po che'i khri bkod pa phul du byung ba'i steng du pad+ma dang zla ba'i gdan la hU~M dkar po /
de yongs su gyur pa las rdo rje dkar po rtse lnga pa sogs nas /
ye shes lnga mngon du gyur /
ces pa'i bar cho ga'i dkyus ltar bya /
oM:
dpag med nam mkha'i khams sogs nas /
ma hA pU dza pra tIts+tsha ho :
zhes pa'i bar gyis mchod /
oM:
bla ma dpal ldan sogs tshigs gcad gsum gyis bstod /
rang rdo rje sems dpar gsal ba'i zhal nas sngags kyi sgra dbyangs sgrog bzhin pas /
dmigs yul dang sems can thams cad kyi sdig sgrib sbyang du gsol snyam pa'i yid kyis gsol ba btab pas /
mdun bskyed kyi lha'i zhal nas sngags kyi sgra dang thugs rje'i 'od zer dkar po bsam gyis mi khyab pa 'phros /
dmigs yul gtso bor gyur pa'i sems can rnams la phog pas sdig sgrib thams cad sbyangs /
rdo rje sems dpa'i go 'phang la bkod par gyur /
ces dmigs la /
oM badzra satwa A:ci nus /
oM badzra satwa sa ma ya :
ma nu pA lA ya :
badzra satwa twe no pa tiSh+Tha dr-i D+ho me b+ha wa su to Sh+yo me b+ha wa su po Sh+yo me b+ha wa a nu rak+to me b+ha wa sarba sid+d+hi m+me pra yats+tsha sarba karma su tsa me tsit+taM shre yAMHku ru hU~M:
ha ha ha ha hoH
b+ha ga wAna? sarba ta thA ga ta badzra mA me muny+tsa badzrI b+ha ba ma hA sa ma ya satwa AHhU~M phaT:
ces yi ge brgya pa gtso bor bzlas pa'i bar mtshams ci rigs par /
oM da ha da ha sarba na ra ka ga te he tuM hU~M phaT/
oM pa tsa pa tsa sarba pre ta ka ga te he tuM hU~M phaT/
oM ma tha ma tha sarba tir+Ya ka ga te he tuM hU~M phaT/
ces dang /
tshe las 'das pa che ge mo zhes bgyi ba'i sdig sgrib bag chags dang bcas pa thams cad shAn+tiM ku ru swA hA/
zhes pa'i spel tshig sbyar /
thun mthar mchod bstod dang /
oM:
dpal ldan rdo rje sems dpa' sogs kyis gsol ba gdab /
nongs pa bshags /
mchod rten lha dang bcas pa zhu ba las sAts+tsha'i rnam pa ji lta bar gyur /
slar yang gong gi rab gnas skabs ltar mchod bstod dang /
brtan bzhugs bya /
rang gi snying ga'i sogs bdag bskyed kyi mjug gi nyer bsdu dang /
lhar ldang /
bsngo smon /
shis brjod dkyus ltar bya'o //
de lta bu'i rim pas sngags yi ge brgya pa 'bum phrag gcig gam /
gnyis sam /
mchod rten las 'od 'bar ba la sogs pa'i rtags ma mthong gi bar du bzla bar gsungs so //
de ltar tshur bzhin bsgrubs pa'i sAts+tsha ni /
mchog phal gang gi yin yang rten gyi nang du gzhug pa dang /
khang bu brtsegs pa'i mchod rten sogs bgyis kyang rung mod /
mchog rnams la de rnams ci rigs pa dang /
phal pa la gnas dben par bkur sti dang bcas te bzhugs pa'am /
rgya mtshor 'bab pa'i chu klung chen por de bzhin gshegs pa'i rdul phra rab tu bsam la smon lam dang bcas te legs par spyan drang bar bya'o //
cho ga'i rim pa 'di bzhin rjes su bsgrubs pa'i phan yon yang /
rgyud las /
des ni nges par dmyal gnas nas //
de byas pas ni grol bar 'gyur //
yi dwags byol song sdug bsngal las //
grol te lha yi gnas su skye //
zhes sogs rgya cher bsngags pa la yid ches pa'i dad pa brtan pos 'bad par bya bar rigs pa nyid do //
zhes pa'ang ngag 'don kho na snying por dril te tshad ldan gyi gzhung gi dgongs pa ji lta bar nyer mkho'i yan lag tu many+dzu g+ho Shas so ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
