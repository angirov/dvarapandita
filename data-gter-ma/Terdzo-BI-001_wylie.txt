@#//
ser ba zlog pa'i khro rgyal rdo rje mchu'i las byang rdo rje'i gur chen bzhugs //
'di ser ba srung ba'i tshe chag med bya /
sngon 'gro rgyun du mi dgos /
bsnyen pa rgyun khyer dang dgong mo tshogs dang gtor 'bul bya /
gshegs gsol bsdu rim skya mchod bar mi bya'o //
\u0f88\u0f88\u0f88\u0f88
gu ru d+he wa d+hA ki ni :
na mo dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
ka dag klong nas sprul pa yi :
gnam sa gang ba'i mchod pa'i sprin :
sman gtor rak+ta lha mor bcas :
zad med gyur cig pU dza ho :
rin chen snod du gtor ma ni :
bdud rtsir gyur cig oM AHhU~M:
gnyug gnas glo bur lhags pa yi :
gnas bdag gzhi bdag 'byung po'i tshogs :
'dir 'dus mchod sbyin gtor ma bzhes :
gnas 'dir gsang sngags sgrub pa la :
ru nga phrag dog ma mdzad par :
dkar phyogs sdongs grogs mthun rkyen sgrubs :
nag phyogs bgegs rigs gzhan du dengs :
gal te mi 'gro 'tshe byed na :
ye shes khro bos brlag par 'gyur :
de bas bsgo ba'i bka' la nyon :
oM sarba lo ka pA la i dam ba lin ta khA hi khA hi :
sarba big+h+nAn gats+tsha gats+tsha :
sa ma yA:
rgya rgya rgya :
kha thaM g+hu h+ya :[ \u0f88\u0f88\u0f88\u0f88 ]ces pa sprul sku mi 'gyur rdo rje dgung lo bcu gsum bya lo chu stod zla ba'i tshes gsum la blo ldan mchog sred kyis dngos su gsungs so ///
/[ \u0f01\u0f83]:[ \u0f88\u0f88\u0f88 ]gu ru d+he wa d+hA ki nI sarba sid+d+hi hU~M:
rtsa gsum spyi yi las byang gzhung srong ni :
sta gon rim pa spyi dang mthun par byas :
de nas 'don sgom sbrags la 'di ltar ro :
hU~M:
nga ni khro bo rdo rje mchu :
bgegs dang log 'dren nga la nyon :
nga yi bka' las 'da' ma byed :
nga yi bka' las 'da' byed na :
bdag nyid nga rgyal thugs khros te :
thal ba rdul du brlag par byed :
de bas da lta phyir dengs shig :
oM sum+b+ha sogs /
hU~M:
nga ni khro bo rdo rje mchu :
thugs kar gser gyi gwa'u nang :
bdag nyid dpon slob bsrung bya tshud :
steng 'og rdo rje'i gur khang gyur :
oM rak+Sha rak+Sha hU~M:
hU~M:
ma 'grub bar du dkyil 'khor mi gtang na :
rdo rje mchu yi lha tshogs ma lus rnams :
srog la babs kyang bdag gis gzung bar bgyi :
bdag gis dam tshig gtang bar mi bgyid do :
hU~M:
rdo rje mchu yi lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan bdag la dbang mchog skur :
log 'dren tshe yi bar chad bsal du gsol :
oM badzra A be sha ya A:
oM AHma hA pany+tsa a mr-ita hU~M hrIHtha :
oM ma hA ba lin+ta hU~M hrIHtha :
oM AHma hA rak+ta hU~M hrIHtha :
oM AHbadzra puSh+pe sogs /
shab+da a hU~M:
hU~M:
bla ma yi dam khro bo rdo rje mchu :
chos skyong nor lha kun gyi thugs dang ni :
'gal bar gyur pa ma lus ci mchis pa :
bdag gis gnong zhing 'gyod pas mthol lo bshags :
badzra sa ma ya shud+d+he a :
chos rnams thams cad rang gi sems las byung :
sems nyid ye nas stong pa nyid kyi ngang :
sems can kun gyis de don ma rtogs pas :
'khor bar 'khyams pa'i sems can snying re rje :
chos rnams thams cad rten 'brel rgyu las byung :
hU~M ni rgyu yi sa bon nyid du gsal :
de las raM yaM khaM gsum 'phros pa yi :
raM gyi mes bsregs yaM gi rlung gis gtor :
khaM gi chus bkrus stong pa nyid du brdal :
e yaM khaM gsum b+h+rU~M gyi yi ge yis :
rang byung 'byung ba chen po lnga chags te :
mkha' rlung chu dang ri rab gser gyi ri :
de steng b+h+rU~M gyi yi ge las bskyed pa'i :
gzhal yas khang ni sgo gru rta babs rdzogs :
gdugs tog chos 'khor ri dwags pad 'dab mtshan :
rdor ra ye shes lnga yi me dpung 'bar :
b+h+rU~M bi shwa bi shud+d+he e dz+nyA na tsakra maN+Dal b+h+rU~M:
de nas lha rnams so sor bskyed :
!
gu ru d+he ba d+hA ki ni hU~M:
rdo rje mchu yi sgrub pa ni :
dkyil 'khor med cing gtor ma med :
bdag mdun khro bo rdo rje mchu :
sku mdog mthing nag zhal dgu pa :
phyag ni bco brgyad phyag kun gyi :
g.yas pa thams cad me dpung la :
g.yon pas rlung gi 'tshub ma 'dzin :
me rlung 'tshubs pa'i dbus na bzhugs :
de yi spyi bor bya khyung ni :
sku mdog nag po zhal dgu pa :
phyag ni bco brgyad rtsa phyag gnyis :
sbrul ni dkar nag gnyis gsol ba :
de lhag g.yas brgyad me dpung la :
g.yon pa brgyad ni rlung 'tshub bo :
gnas gsum 'bru gsum hU~M khroM las :
'od 'phros ye shes spyan drangs bstim :
hU~M:
sku gsum rtsa brgyud bla ma spyan 'dren no :
khro bo rdo rje mchu dang khyung nag dang :
yi dam lha tshogs ma lus spyan 'dren no :
mkha' 'gro tshogs kun ma lus spyan 'dren no :
chos skyong nor lha grogs mdzad spyan 'dren no :
badzra sa ma ya dza dza :
hU~M:
sna tshogs pad+ma nyi zla'i gdan steng du :
rtsa brgyud bla ma ma lus bzhugs su gsol :
pad+ma nyi zla brjid pa'i gdan steng du :
yi dam rdo rje mchu nyid bzhugs su gsol :
bdud bzhi dregs pa bsnol ba'i gdan steng du :
sprul pa khyung nag 'bar ba bzhugs su gsol :
sna tshogs rin chen pad+ma'i gdan steng du :
mkha' 'gro dpa' mo rgya mtsho bzhugs su gsol :
pad+ma nyi zla bam ro'i gdan steng du :
chos skyong srung ma thams cad bzhugs su gsol :
badzra sa ma ya tiSh+Tha lhan :
hU~M:
bla ma yi dam mkha' 'gro thams cad dang :
rdo rje mchu dang khyung chen 'bar ba dang :
chos skyong nor lha dam can rgya mtsho la :
bdag gis rab tu gus dang dad pa yis :
lus ngag yid gsum dwangs bas phyag 'tshal lo :
a ti pU ho :
hU~M:
bla ma yi dam khro bo rdo rje mchu :
khyung nag 'bar ba dam can thams cad la :
mchod yon zhabs bsil me tog bdug spos dang :
mar me dri chab zhal zas rol mo dang :
gzugs mdzes sgra snyan dri zhim ro mngar dang :
reg bya 'jam pa dag gi mchod pa 'bul :
ye shes lnga yi bdud rtsi chen po dang :
b+ha ling gtor ma'i zhal zas brjid pa dang :
khams gsum bsgral pa rak+ta'i mchod pa 'bul :
sku gsung thugs kyi rig ma dkar dmar mthing :
shin tu mdzes pa lta na sdug pa la :
rin chen dar zab mang po'i rgyan gyis brgyan :
bla ma yi dam rgyal ba rgya mtsho dang :
rdo rje mchu dang khyung nag 'bar ba sogs :
rtsa ba gsum la bdag gis mchod pa 'bul :
log 'dren dgra bgegs bstan la gnod byed rnams :
chos kyi dbyings su bdag gis bsgral byas te :
bla ma yi dam mkha' 'gro chos skyong dang :
rdo rje mchu dang khyung chen zhal du 'bul :
ar+g+haM sogs /
shab+da 
rU pa /
shab+da /
gan+d+he /
ra sa /
spar+she /
a mr-ita ba liM rak+ta ma TaM ru tra pra we sha ya kha kha khA hi khA hi :
hU~M:
dad ldan bu la byin rlabs char 'beb pa'i :
bla ma'i lha tshogs kun la bstod par bgyi :
dngos grub ma lus lhun gyis grub mdzad pa'i :
khro bo rdo rje mchu dang khyung nag 'bar :
yi dam kun la bdag gis bstod par bgyi :
'gro ba snang srid dbang du sdud mdzad pa'i :
mkha' 'gro'i tshogs la bdag gis bstod par bgyi :
bstan pa srung ba'i las la rab tu brtson :
chos skyong kun la bdag gis bstod par bgyi :
dgos 'dod re ba skong bar byed pa yi :
nor lha'i tshogs la bdag gis bstod par bgyi :
bstan la gnod byed sgrol bar mdzad pa yi :
dam can tshogs la bdag gis bstod par bgyi :
hU~M:
bla ma rnams la 'byor tshogs chung ba bshags :
yi dam lha la spong len byas pa bshags :
mkha' 'gro rnams la gsang ba bsgrags pa bshags :
chos skyong rnams la mchod gtor chung ba bshags :
tshangs pa chen po'i dngos grub bstsal du gsol :
de nas so sor dzapa? bsnyen bya :
sa ma ya rgya rgya rgya :
bdag mdun thugs kar nyi ma'i steng :
hU~M mthar sngags phreng g.yas su 'khor :
de las 'od zer 'phros pa yis :
lcang lo can gyi gnas mchog dang :
dpag bsam shing gi rtse mo nas :
rdo rje mchu dang khyung nag tshogs :
kha ba bu yug 'tshub bzhin byon :
bdag mdun sgrub rdzas rnams la thim :
byin rlabs me ltar 'bar bar gyur :
oM badzra dun to i ka ni kon :
tsa la ma la ti li swA hA:
zhes pa'i bsnyen pa ci 'grub bya'o //
de nas tshogs kyi rim pa ni //
tshogs bran la 'di skad do :
hU~M:
rang nyid lha yi thugs ka nas :
raM las me 'phros dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
raM yaM khaM:
oM AHhU~M:
oM AHhU~M gsum 'od du zhu :
bdud rtsi dkar dmar mthing dkar gyur :
hU~M:
sku gsum rtsa brgyud bla ma rnams :
tshogs la spyan 'dren gshegs su gsol :
rdo rje mchu dang khyung nag sogs :
yi dam lha tshogs ma lus pa :
tshogs la spyan 'dren gshegs su gsol :
mkha' 'gro'i tshogs rnams ma lus kun :
tshogs la spyan 'dren gshegs su gsol :
chos skyong srung ma ma lus kun :
tshogs la spyan 'dren gshegs su gsol :
nor lha dam can rgya mtsho rnams :
tshogs la spyan 'dren gshegs su gsol :
tshogs gtor 'di la byin gyis rlobs :
rnal 'byor bsam pa sgrub tu gsol :
rdo rje mchu dang khyung nag sogs :
rtsa ba gsum gyi lha tshogs la :
zhal zas tshogs kyi mchod pa 'bul :
dgyes pa'i tshul gyis bzhes su gsol :
bzhes nas dbang dang dngos grub stsol :
thugs dang 'gal bar gyur pa bshags :
dam sri gnod byed zhal du bstab :
gu ru d+he wa d+hA ki nI g+ha Na tsakra pU dza khA hi :[ \u0f88\u0f88 \u0f88\u0f88\u0f88\u0f88\u0f88 ]raM yaM khaM:
oM AHhU~M:
hU~M:
rang nyid khro bo rdo rje mchu :
thugs nas yi ge rnam gsum 'phros :
raM yaM khaM gsum me rlung chus :
dngos 'dzin rtog pa'i dri ma sbyangs :
raM yaM khaM:
oM AHhU~M:
tshogs dang mchod rdzas dang re spro :
tshogs 'di mchod pa'i gnas rnams ni :
pad+ma 'byung gnas rje 'bangs rnams :
dbu skra thor tshugs ldems se ldem :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
longs sku thugs rje chen po'i tshogs :
rigs lnga'i dbu rgyan khra la la :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
gu ru zhi ba drag po'i tshogs :
me yi phung po 'tshubs se 'tshub :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
tshe dpag lha tshogs yi dam lha :
thams cad phyag cha rubs se rub :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
bka' brgyad dgongs 'dus phur pa'i tshogs :
mche ba zangs yag gtsigs se gtsigs :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
khro bo chen po rdo rje mchu :
spyi gtsug ye shes khyung bcas la :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
rnam sras la sogs nor lha rnams :
rin chen rgyan cha si li li :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
dpal mgon ma ning dam can sogs :
dbu skra gyen du zings se zing :
'bul lo 'bul lo tshogs 'di 'bul :
bzhes shig bzhes shig tshogs 'di bzhes :
bdag 'dzin ru tra sde gsum 'di :
gsol cig rol cig kha raM khA hi :
gu ru d+he ba DA ki nI sarba d+harma pA la g+ha Na tsakra pU dza kha kha khA hi khA hi :
zhes tshogs phud phul /
bar pas skong bshags ni /
hU~M:
rdo rje mchu dang khyung nag la :
bkra shis rdzas rtags rin chen bdun :
bdag cag 'khor dang bcas pa yis :
mchod pa 'bul lo thugs dam bskang :
hU~M:
rdo rje mchu dang khyung nag la :
'khor ba'i ma rig 'khrul pa yis :
ma shes thugs dang 'gal gyur to :
mthol lo bshags so sa ma ya :
de nas tshogs spel /
slob dpon la 'dren cing /
hU~M:
rdo rje slob dpon dgongs su gsol :
'di la the tshom bya mi rung :
khyi phag gdol pa bram ze gsum :
de gsum gcig tu dgongs te rol :
de nas slob dpon gyis /
a la la ho :
zas la 'di 'dra mthong ma myong :
yi dam lha yi gsol lhag yin :
'di 'dra'i zas ni ngo mtshar can :
bdag cag 'di la skyabs su zhu :
zhes brjod do //
de nas lhag ma la mkha' gsang phyag rgyas kha phru btab la /
oM AHhU~M:
ma mo mkha' 'gro sha za dur bdag mo :
lhag la dbang ba'i so sor gtor len rnams :
lhag ma 'di bzhes gnod byed dgra bgegs rnams :
thams cad rdul du brlag pa'i phrin las mdzod :
u tsiSh+Ta b+ha lin+ta kha kha khA hi khA hi :
oM AHhU~M:
lhag la dbang bsgyur ma mo mkha' 'gro ni :
sman mo bdud mo gnod sbyin dregs pa'i tshogs :
lhag ma 'di bzhes dgra bgegs myur du sgrol :
he ru ka'i mdun dam bcas ma g.yel bar :
rtags dang mtshan ma thams cad myur du ston :
DA ki nI du se na b+ha lin+ta kha raM khA hi :
zhes lhag ma phul lo :
de nas dmar gtor gnyis dang dkar gtor bsham /
chu gtsang bran la 'di nyid gyer bsgom bya /
A+o~M gyis gtor ma mi gtsang stong par sbyangs :
A las drag po'i thod snod rgya che bar :
hU~M las gtor ma sha ri khrag mtshor gyur :
hoHyis zag med ye shes bdud rtsir bsgyur :
dmar la dga' ba thams cad tshim byed gyur :
b+h+rU~M las rin chen snod mchog rgya che bar :
oM las gtor ma dkar gsum bdud rtsir gyur :
oM AHhU~M gis ro brgya nus pa stong :
dkar la dga' ba thams cad tshim byed gyur :
dmar gtor khyung dang rdo rje mchu la bsngo'o :
hU~M:
sangs rgyas kun gyi mthu stobs gcig bsdus pa :
phyag na rdo rje shin tu khros pa'i sku :
dbu dgu tho brtsegs zhal gdangs mche ba gtsigs :
dbu yi gtsug na khyung nag dbu dgu pa :
me yi gshog pa rkyong bas nam mkha' khyab :
kriM kriM sgra sgrog gza' klu'i snying du 'dar :
khyung dang khro bo gnyis ka cha lugs mtshungs :
g.yas brgyad me dpung ser ba bzhu zhing bsregs :
g.yon brgyad rlung 'tshub ser sprin phyogs bcur gtor :
khro bo'i chas rdzogs gar gyi nyams dgur ldan :
zhabs kyis sde brgyad dregs pa'i tshogs rnams mnan :
steng 'og phyogs mtshams khro bcu'i ngo bo la :
rnam pa rang dang 'dra ba'i khro bo bcu :
phyogs mtshams gdon gnon sku las me chen 'bar :
phyogs bcu'i ser lam gcod pa'i phrin las mdzod :
ser gta' rnams kyang rang 'dra'i khro chung re :
sprul pa'i khyung dang khro bo'i tshogs rnams kyis :
gnam sa bar snang gang zhing sngags sgra sgrog :
snye ma rnams kyang khro chung re re ste :
nas 'bru rnams kyang hU~M yig re rer gsal :
bcom ldan khro bo'i rgyal po rdo rje mchu :
khyung nag 'bar ba sprul pa yang sprul bcas :
sha khrag dmar gyi gtor ma 'di bzhes la :
bdag cag mi nor gnas khang bcas pa la :
gza' klu'i gdon dang thog 'khyug gnod pa srungs :
bdag gis srung ba'i lo thog thams cad la :
ser ba'i gnod pa ma gtang thub par srungs :
khro rgyal khyung dang bcas la skyabs zhus pas :
skyob par mdzod cig badzra sa ma ya :
oM badzra dun to i ka ni kon :
tsa la ma la ti li :
ma hA b+ha lin+ta khA hi khA hi :
ma hA mAM sa :
ma hA rak+ta khA hi :
de nas chad mdo ni :
sngon tshe da lta tha ma'i bskal pa la :
ma rungs snyigs ma rtsod ldan lha mi'i gnas :
snang ba mtha' yas longs sku spyan ras gzigs :
sprul sku pad+ma 'byung gnas rnams kyis ni :
dkyil 'khor re re'i zhal phyes de yi tshe :
dregs pa re re'i gzugs bstan srog snying phul :
dam la ma 'da' bdag gi phrin las mdzod :
bstan pa srung ba'i dus la ma babs sam :
mgon skyabs byed pa'i dus la ma babs sam :
gtor ma len pa'i dus la ma babs sam :
dam bca' dran pa'i dus la ma babs sam :
rtags mtshan ston pa'i dus la ma babs sam :
oM d+he wa rak+Sha sI b+hi b+ha lin+ta kha kha khA hi khA hi :
hU~M:
sngon tshe ser bdag gdol pa bA su tas :
thog ser rlung nag 'tshubs mas 'dzam gling gang :
thub pas rdo rje mchu yi rgyud gsungs nas :
dam btags srog snying phul nas khas blangs ltar :
dam rdzas yid mthun dkar dmar gtor ma bzhes :
bdag gis bsrung bya'i lo tog thams cad la :
ser ba'i gnod pa ma gtang thub par srungs :
rdo rje mchu yi dam las ma 'da' zhig :
thog ser bdag po khyab 'jug rA hu la :
sprul pa'i gza' brgyad gdong mo bzhi dang bcas :
rigs gsum mgon pos dam la btags pa'i tshe :
bstan pa bsrung zhing gang bcol phrin las bsgrub :
sngags pas mchod na mgon par khas blangs ltar :
dam rdzas dmar gyi gtor ma 'di bzhes la :
bdag gis bsrung bya'i lo thog thams cad la :
ser ba ma gtang srung skyob las mdzod cig :
ser bdag klu rgyal gzhon nu gtum po yis :
lo grangs bcu gnyis bar du ser ba brgyabs :
sog ma'ang med par byas pas sog ma med :
de tshe thub dbang dang ni gsang bdag gis :
'khor tshogs drug khri bcas pa dam la btags :
sngags 'chang bka' bzhin bsgrub par khas blangs ltar :
dam rdzas dkar gsum gtor ma 'di bzhes la :
bdag gis bsrung bya'i lo thog thams cad la :
ser ba ma gtang srung ba'i las mdzod cig :
sngon gyi dam la ma 'da' sa ma yA:
sngon tshe slob dpon pad+ma 'byung gnas kyis :
thang lha ser bdag bco brgyad dam btags pa'i :
kha gnon rdo rje mchu yi sgrub thabs mdzad :
de tshe bod yul ser bdag thams cad kyis :
ji ltar khas blangs dam bcas ma 'da' bar :
dam rdzas dkar gyi gtor ma 'di bzhes la :
bdag gis bsrung bya'i lo tog thams cad la :
ser ba ma gtang bsrung ba'i sdongs grogs mdzod :
khams kyi seng ge brag tu slob dpon gyis :
zla rgyas 'bri dbang la sogs khams phyogs kyi :
gzhi bdag ser bdag thams cad dam la btags :
de tshe ci ltar khas blangs dam bcas bzhin :
dam rdzas dkar gyi gtor ma 'di bzhes la :
bdag gis bsrung bya'i lo tog thams cad la :
ser ba ma gtang bsrung ba'i grogs mdzod cig :
gu ru rdo rje gro lod skur bzhengs nas :
lha 'dre gcig kyang ma lus dbang du bsdus :
dam la btags shing srog snying phul ba'i tshe :
slob dpon pad+ma'i mtshan tsam 'dzin pa yis :
ci gsung bka' nyan bsgrub par ma byas na :
lha srin de yi mgo 'gas snying tshig cing :
dmyal bar ltung ba'i dmod bor dam bcas pa :
dam tshig gnyan po rjes su dran par mdzod :
dam rdzas so so'i yid mthun gtor ma bzhes :
bdag gis bsrung ba'i lo tog thams cad la :
ser ba ma gtang ser ba thub par srungs :
sngags 'chang bcol pa'i phrin las grub par mdzod :
nA ga rA tsa rA hu la a ya ma du ru tsa sha na i daM ba lin+ta kha kha khA hi khA hi :
hU~M:
sngon tshe slob dpon pad+ma yis :
lha srin dam la btags pa rnams :
sngon gyi dam bca' ma g.yel bar :
rgyan gyi gtor ma 'di bzhes la :
rnal 'byor bcol pa'i phrin las sgrub par mdzod :
ma ma hring hring ba lin+ta kha kha khA hi khA hi :
ser lam gnam gyi sgo yin phyir //
gtor ma nub byang mtshams su 'bul //
de nas bkra shis ni :
hU~M:
dus gsum rgyal ba kun gyi sku gsung thugs :
dpal ldan bla ma rnams kyi bkra shis shog :
dngos grub ma lus gtan la 'beb mdzad pa'i :
yi dam rdo rje mchu yi bkra shis shog :
bsam pa thams cad yid bzhin 'grub mdzad pa'i :
sprul pa khyung nag 'bar ba'i bkra shis shog :
gnod byed dgra bgegs thams cad bsgral mdzad pa'i :
chos skyong dam can rgya mtsho'i bkra shis shog :
hU~M:
sku gsum bla ma rnams kyi bkra shis shog :
yi dam rdo rje mchu yi bkra shis shog :
khyung nag 'bar ba nor lha'i bkra shis shog :
gter srung dam can rgya mtsho'i bkra shis shog :
de nas bshags pa ni :
hU~M:
bla ma yi dam bya khyung dgongs :
bdag ni ma shes rmongs pa'i las dbang gis :
bla ma rnams la ngan dang smad pa btang :
de yang ma shes rmongs pa'i las dbang lags :
mthol lo bshags so tshangs pa'i dngos grub stsol :
yi dam lha la gshe dang bskur pa btab :
de yang ma shes rmongs pa'i las dbang lags :
mthol lo bshags so tshangs pa'i dngos grub stsol :
mkha' 'gro rnams la gtor ma lo zlar 'gyangs :
de yang ma shes rmongs pa'i las dbang lags :
mthol lo bshags so tshangs pa'i dngos grub stsol :
chos skyong rnams la mchod bstod rgyun chag shor :
de yang ma shes rmongs pa'i las dbang lags :
mthol lo bshags so tshangs pa'i dngos grub stsol :
ces bshags so :
de nas gshegs gsol ni :
hU~M:
ser gta' rnams la bstims pa yi :
khyung dang khro bo'i lha tshogs dgongs :
bdag cag 'khor dang bcas pa la :
dgos 'dod dngos grub thams cad stsol :
khro bo khyung gi tshogs rnams kyang :
rang gnas gshegs sam ci bder bzhugs :
gal te rang gnas gshegs gyur na :
slar yang mchod bstod byed pa'i tshe :
'byon par zhu 'o sa ma ya :
de nas bsdu ba ni :
snang srid ma lus rang gi sku la bsdu :
rang nyid thugs ka'i sngags 'khor la thim nas :
de yang dbus kyi hU~M dang hrIHla thim :
hU~M dang hrIHyang mi dmigs nam mkha' ltar :
ces brjod de yi ngang la mnyam par gzhag :
sa ma ya :
rgya rgya rgya :
kha thaM:
gu h+ya :
h+ya ma ha :
ces pa 'di sprul sku mi 'gyur rdo rje dgung lo bcu gsum gser 'phyang cho 'phrul chen po'i zla'i tshes bdun nyin /
thugs rje chen po rgyal ba rgya mtsho'i zhal gzigs te rtsa gsum spyi'i las byang 'di nyid dngos su bka' bstsal pa'o //
zhes pa la rdo rje mchu'i sgrub thabs las byang sbyar zhing /
tshig sgyur 'os cung zad bsgyur /
chad mdo gsar du brtsams te rgyas par byas te gter blon rA ga a s+yas bsgrigs pa'i yi ge pa ni dge slong brtson 'grus te /
'di la nyes 'gal mchis na chos bdag srung ma'i tshogs la bshags shing /
ma 'ongs rtsam zan gyi mi rnams la mi 'jigs skyabs kyi sbyin pa chen por gyur cig
/mang+ga laM//
A+oM g+hu hu ra hu sa he 'a dza la d+ha thA:
sngags 'di bris la dung ngam dril bu la btags la dkrol ba'am bus na thog mi 'ong ngo :[ \u0f88\u0f88\u0f88\u0f88\u0f88\u0f88]
