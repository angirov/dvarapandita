\u0f01\u0fad\u0f83:
thugs rje chen po don gsal sgron me las :
las byang rin chen phreng ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
oM AHhU~M:
chos dbyings rnam par dag pa'i dkyil 'khor du :
dus gsum rgyal ba ma lus kun 'dus pa'i :
tshad med thugs rjes 'gro la bu ltar brtse :
mgon po spyan ral gzigs la phyag 'tshal lo :
oM ma Ni pad+me hU~M hrI:
bdag nyid pad+ma 'byung gnas ngas :
ma 'ongs skal ldan don phyir du :
bla med don gsal sgron me yi :
lam khyer las byang bstan par bya :
de yang chog khrigs rim pa la :
skyabs 'gro sems bskyed bgegs gtor gtang :
bka' bsgo mtshams bcad mchod byin brlab :
pho brang gzhal yas lha tshogs bskyed :
spyan 'dren bzhugs gsol phyag 'tshal bya :
phyi nang gsang mchod dzapa? bsnyen dang :
bstod pa tshogs mchod lhag ma gtang :
thugs dam bskul dang chad mdo bdar :
brtan skyong dbang gi bro brdung zhing :
bsdu chog byas la smon lam gdab :
bde legs kun 'byung bkra shis brjod :
'di ltar las rim nyi shu gsum :
ma 'ongs skal ldan don du bkod :
thog mar skyabs su 'gro ba ni :
oM AHhU~M:
ma bcos lhun grub rang byung klong yangs su :
gnas lugs brjod bral 'od gsal snying po'i don :
ji bzhin mngon gyur spyan ral gzigs dbang la :
'dzin med rang grol chen por skyabs su mchi :
zhes lan gsum brjod :
gnyis pa sems bskyed pa ni :
thugs rje ma 'gags rang gsal dkyil 'khor du :
thabs shes 'khril sbyor gtso 'khor yongs rdzogs lha :
longs spyod rdzogs sku rgyal ba'i dkyil 'khor du :
gnyis 'dzin 'khrul snang bsgral bar sems bskyed do :
zhes lan gsum brjod :
gsum pa bgegs gtor gtang ba ni :
changs bu bslang ba gcig la changs bu bzhis bskor ba sha khrag gis brgyan pa bshams nas :
oM swa b+hA wa shud+d+haHsarba d+harmA swa b+hA ba shud+d+ho\u0f85 haM:
zhes brjod pas stong par sbyang :
oM AHhU~M gis byin gyis brlabs nas 'di skad do :
hU~M:
gzung 'dzin 'khrul pa'i gnod byed bgegs kyi tshogs :
lan dang bu lon chags pa'i 'byung po rnams :
'dod yon lnga ldan gtor ma 'di bzhes la :
rnal 'byor sgrub mchog 'khor dang bcas pa la :
gnod 'tshe'i bsam pa zhi nas rang gnas su :
bar chad rtsom byed gdon bgegs khyod song zhig :
ces brjod la gtor ma phyir bskyal lo :
bzhi pa bka' bsgo ba ni :
rang rta mgrin du bskyed la 'di skad do :
hrI:
nga ni dpal chen khros pa'i sku :
gsang sngags zab mo'i dkyil 'khor 'dir :
bar chad rtsom byed gdon bgegs rnams :
thal ba'i rdul bzhin brlag par byed :
oM sum+b+ha ni sum+b+ha ni hU~M:
gr-ih+Na gr-ih+Na hU~M:
gr-ih+NA pa ya gr-i+-ih+NA pa ya hU~M:
A na ya ho b+ha ga wAn :
badzra bid+yA rA dza ya hU~M phaT:
ces brjod la rol mo sgrog cing thun gyis brab :
drag po'i rdzas bsreg go :
lnga pa tshig don gsal bas mtshams bcad pa ni 'di skad do :
rang nyid dpal chen thugs ka nas :
mtshams gcod 'od zer phyogs bzhir 'phros :
'od zer dkar po 'phros pa las :
steng 'og phyogs mtshams rdo rje'i gur :
rdo rje 'bar bas mtshams chod la :
dri za'i gdon tshogs bsrung du gsol :
badzra kro d+ha rak+Sha rak+Sha hU~M phaT:
'od ze+er ser po 'phros pa las :
steng 'og phyogs mtshams rin chen gur :
rin chen 'bar bas mtshams chod la :
gshin rje'i gdon tshogs bsrung du gsol :
rat+na kro d+ha rak+Sha rak+Sha hU~M phaT:
'od zer dmar po 'phros pa las :
steng 'og phyogs mtshams pad+ma'i gur :
pad+ma 'bar bas mtshams chod la :
klu dbang gdon tshogs bsrung du gsol :
pad+ma kro d+ha rak+Sha rak+Sha hU~M phaT:
'od zer ljang gu 'phros pa las :
steng 'og phyogs mtshams ral gri'i gur :
ral gri 'bar bas mtshams chod la :
gnod sbyin gdon tshogs bsrung du gsol :
karma kro d+ha rak+Sha rak+Sha hU~M phaT:
drug pa mchod pa byin gyis brlab pa ni :
yi dam lha yi thugs ka nas :
mchod rdzas dri ma sbyang ba'i phyir :
raM yaM khaM gsum 'phros pa yis :
ma dag dri ma bsregs gtor bkrus :
yi dam lha yi thugs ka nas :
mchod rdzas byin gyis brlab pa'i phyir :
oM AHhU~M gsum 'phros pa yis :
phyi nang gsang ba'i mchod pa rnams :
bzang zhing rgya che zad mi shes :
ye shes bdud rtsi'i rgya mtshor gyur :
oM ma Ni pad+me hU~M hrI:
bdun pa gzhal yas khang bskyed pa ni :
hrI:
rang rig hrIHlas 'od 'phros pas :
rgyal ba mchod cing 'gro don byas :
tshur 'dus rang la thim par gyur :
rang gi rig pa hrIHdkar ni :
brjod med blo 'das de bzhin nyid :
de bzhin nyid la 'phel 'grib med :
oM shUn+ya tA dz+nyA na badzra swA b+hA wa At+ma ko\u0f85 haM:
byang chub sems kyi ngo bo la :
gzung 'dzin mtshan mas ma gos kyang :
thugs rje 'gag med kun la khyab :
stong nyid snying rje'i snying po ni :
rang rig hrIHdkar 'od zer 'bar :
de las 'od 'phros rdo rje ni :
dkar po rtse lnga pa ru bsgom :
de las 'od 'phros 'byung lnga stong :
stong nyid bsam brjod mtha' bral klong :
rgyal ba'i thugs rje las grub pa :
dag pa'i 'byung lnga bskyed pa yi :
sa bon yi ge 'bru bdun shar :
e yaM raM khaM suM ra keM:
e las nam mkha' mthing 'od 'bar :
yaM las rlung gi dkyil 'khor g.yos :
raM las ye shes me dpung 'bar :
khaM las chu yi dkyil 'khor khol :
suM las zhing lpags gser mdog steng :
ra las rak+ta dmar nag dbus :
keM las rus pa'i ri rab khar :
pad+ma 'dab stong mdzes pa'i steng :
b+h+rU~M las rin chen gzhal yas khang :
khyams dang gru chad shar dkar la :
lho ser nub dmar byang ljang ba'i :
rtsigs pa mthing nag dkar ser dmar :
ljang ba'i rnam pa lnga dang ldan :
'dod snam pha gu drwa phyed dang :
mda' yab pu shu sgo bzhi dang :
rta babs bzhi dang ldan pa'i steng :
chos 'khor gdugs dang rgyal mtshan dang :
pad+ma dur khrod rdor ra dang :
me ri la sogs gzhal yas kyi :
phyi nang bkod pa phun sum tshogs :
yongs su rdzogs pa gsal bar bskyed :[ \u0f88\u0f88\u0f88\u0f88\u0f88\u0f88 ]brgyad pa lha bskyed pa ni :
rang byung lhun grub dkyil 'khor dbus :
thabs shes zla gam dkar dmar mthar :
pad 'dab phyi nang mdzes pa'i khar :
glang chen rta mchog rma bya dang :
shang shang bsnol ba'i khri steng du :
pad+ma nyi zla brtsegs pa'i steng :
rang rig hrIHyig dmar por bsam :
de las 'od 'phros don gnyis byas :
tshur 'dus slar yang hrIHla thim :
hrIHyig yongs su gyur pa las :
bcom ldan mgon po 'od dpag med :
zhal gcig phyag bzhi sku mdog dmar :
zhabs gnyis rdo rje skyil krung la :
rtsa phyag dang po mnyam gzhag steng :
'chi med tshe yi bum pa bsnams :
phyag gnyis g.yas kyi 'og ma na :
mu tig dmar po'i phreng ba 'dzin :
g.yon 'og pad+ma dmar po bsnams :
yum mchog bde chen dbyings phyug ma :
sku mdog dmar gsal mdangs dang ldan :
phyag g.yas rdo rje thugs kar bsnams :
g.yon pa dril 'dzin yab la 'khyud :
'khril sbyor bde stong ldan par bskyed :
zla gam dkar po'i steng du ni :
oM las bud+d+ha spyan ral gzigs :
zhal gcig phyag bzhi sku mdog dkar :
zhabs gnyis skyil krung bzhugs pa la :
rtsa phyag dang po rdor dril bsnams :
phyag gnyis g.yas kyi 'og ma na :
me tog dkar po'i phreng ba 'dzin :
g.yon 'og pad+ma dkar po bsnams :
yum mchog bud+d+ha mkha' 'gro ma :
dkar gsal mdangs dang ldan pa la :
phyag g.yas rdo rje thugs kar bsnams :
g.yon pas dril 'dzin yab la 'khyud :
'khril sbyor bde stong ldan par bskyed :
shar phyogs pad 'dab mthing ga'i steng :
hU~M las badzra spyan ral gzigs :
zhal gcig phyag bzhi sku mdog mthing :
zhabs gnyis skyil krung bzhugs pa la :
rtsa phyag dang po rdor dril bsnams :
phyag gnyis g.yas kyi 'og ma na :
me tog sngon po'i phreng ba 'dzin :
g.yon 'og pad+ma sngon po bsnams :
yum mchog rdo rje mkha' 'gro ma :
mthing gsal mdangs dang ldan pa la :
phyag g.yas rdo rje thugs kar bsnams :
g.yon pa dril 'dzin yab la 'khyud :
'khril sbyor bde stong ldan par bskyed :
lho phyogs pad 'dab ser po'i steng :
trAM las rat+na spyan ral gzigs :
zhal gcig phyag bzhi sku mdog ser :
zhabs gnyis skyil krung bzhugs pa la :
rtsa phyag dang po rdor dril bsnams :
phyag gnyis g.yas kyi 'og ma na :
me tog ser po'i phreng ba 'dzin :
g.yon 'og pad+ma ser po bsnams :
yum mchog rin chen mkha' 'gro ma :
ser gsal mdangs dang ldan pa la :
phyag g.yas rdo rje thugs kar bsnams :
g.yon pa dril 'dzin yab la 'khyud :
'khril sbyor bde stong ldan par bskyed :
nub phyogs pad 'dab dmar po'i steng :
hrIHlas pad+ma spyan ral gzigs :
zhal gcig phyag bzhi sku mdog dmar :
zhabs gnyis skyil krung bzhugs pa la :
rtsa phyag dang po rdor dril bsnams :
phyag gnyis g.yas kyi 'og ma na :
me tog dmar po'i phreng ba 'dzin :
g.yon 'og pad+ma dmar po bsnams :
yum mchog pad+ma mkha' 'gro ma :
dmar gsal mdangs dang ldan pa la :
phyag g.yas rdo rje thugs kar bsnams :
g.yon pa dril 'dzin yab la 'khyud :
'khril sbyor bde stong ldan par bskyed :
byang phyogs pad 'dab ljang gu'i steng :
a las karma spyan ral gzigs :
zhal gcig phyag bzhi sku mdog ljang :
zhabs gnyis skyil krung bzhugs pa la :
rtsa phyag dang po rdor dril bsnams :
phyag gnyis g.yas kyi 'og ma na :
me tog ljang gu'i phreng ba 'dzin :
g.yon 'og pad+ma ljang gu bsnams :
yum mchog las kyi mkha' 'gro ma :
ljang gsal mdangs dang ldan pa la :
phyag g.yas rdo rje thugs kar bsnams :
g.yon pas dril 'dzin yab la 'khyud :
'khril sbyor bde stong ldan par bskyed :
de yi phyi rim 'dab brgyad kyi :
shar du oM las lha yi ni :
thub pa brgya byin sku mdog dkar :
pi wang bsnams pa bzhengs thabs bskyed :
shar lho mtshams kyi pad 'dab la :
ma las lha min thub pa ni :
thags bzang rgyal po sku mdog ljang :
go mtshon bsnams pa bzhengs thabs bskyed :
lho yi phyogs kyi pad 'dab la :
Ni las mi yi thub pa ni :
shAkya thub pa sku mdog ser :
gseg shang lhung bzed bsnams par bskyed :
lho nub mtshams kyi pad 'dab la :
pad las byol song thub pa ni :
seng ge rab brtan sku mdog mthing :
pusti bsnams pa bzhengs thabs bskyed :
nub kyi phyogs kyi pad 'dab la :
me las yi dwags thub pa ni :
kha 'bar rgyal po sku mdog dmar :
sgrom bu bsnams pa bzhengs thabs bskyed :
nub byang mtshams kyi pad 'dab la :
hU~M las dmyal ba'i thub pa ni :
chos kyi rgyal po sku mdog nag :
me chu bsnams pa bzhengs thabs bskyed :
byang gi phyogs kyi pad 'dab la :
ma las khro rgyal sme ba brtsegs :
g.yas pa me dpung g.yon khrus chu :
mtshams dang khrus kyi las mdzad bskyed :
byang shar mtshams kyi pad 'dab la :
a las rnam 'joms sku mdog ljang :
g.yas pa khrus bum g.yon me long :
nad gdon sdig sgrib sel mdzad bskyed :
oM ma Ni pad+me hU~M:
bla med dkyil 'khor shar sgo ru :
bi las khro bo rnam par rgyal :
zhal gcig phyag gnyis sku mdog dkar :
g.yas pa rdo rje g.yon dril bu :
gar dgu'i nyams dang ldan par bskyed :
bla med dkyil 'khor lho sgo ru :
ya las khro bo gshin rje gshed :
zhal gcig phyag gnyis sku mdog ser :
g.yas pa dbyug to g.yon zhags pa :
gar dgu'i nyams dang ldan par bskyed :
bla med dkyil 'khor nub sgo ru :
hrIHlas khro bo rta mchog dpal :
zhal gcig phyag gnyis sku mdog dmar :
g.yas pa gri gug g.yon thod khrag :
gar dgu'i nyams dang ldan par bskyed :
bla med dkyil 'khor byang sgo ru :
a las khro bo bdud rtsi 'khyil :
zhal gcig phyag gnyis sku mdog ljang :
g.yas pa rgya gram g.yon sdigs mdzub :
gar dgu'i nyams dang ldan par bskyed :
dkyil 'khor chen po'i steng 'og dang :
'khor yug phyogs mtshams thams cad la :
dpa' bo mkha' 'gro chos skyong rnams :
'ja' tshon 'khrigs pa lta bur bskyed :
oM AHhU~M:
oM ma Ni pad+me hU~M hrI:
dgu pa spyan 'dren pa ni :
hrI:
'od gsal mkha' dbyings dag pa nas :
mchog thun dngos grub kun gyi bdag :
o rgyan pad+ma la sogs pa'i :
bka' brgyud bla ma spyan 'dren no :
ye shes lnga ldan klong yangs nas :
dbang dang byin rlabs kun gyi bdag :
spyan ral gzigs dbang rigs lnga sogs :
yi dam lha tshogs spyan 'dren no :
stong nyid snying rje'i dkyil 'khor nas :
thabs mkhas 'gro ba 'dren mdzad pa :
bcom ldan thub drug la sogs pa :
sprul pa'i sku rnams spyan 'dren no :
chos kyi dbyings nas khro tshul ston :
bar chad 'byung po tshar gcod pa'i :
rnam rgyal gshin rje la sogs pa :
khro bo'i tshogs rnams spyan 'dren no :
phyogs bzhi mtshams brgyad gzhal yas nas :
dpa' bo mkha' 'gro chos skyong dang :
gter srung dam can rgya mtsho sogs :
srung ma'i tshogs rnams spyan 'dren no :
oM AHhU~M gu ru de wa DA ki nI ma hA kA la badzra sa ma ya dza dza :
bcu pa bzhugs su gsol ba ni :
hrI:
dbyings rig dbyer med thugs rje las :
grub pa'i dkyil 'khor chen po 'dir :
bla ma yi dam 'khor dang bcas :
skyon bral dag pa'i khri la bzhugs :
oM AHhU~M gu ru de ba DA ki nI pad+ma ka ma lA ya satwaM:
bcu gcig pa phyag 'tshal ba ni :
hrI:
mi 'jig 'gyur med rdo rje'i sku :
'gag med tshangs dbyangs chos kyi sgras :
'gro ba'i mun pa sel mdzad pa'i :
bla ma rnams la phyag 'tshal lo :
ma bcos mtha' bral chos kyi sku :
mtshan dpe yongs rdzogs yab yum 'khril :
spyan ral gzigs dbang rigs lnga sogs :
yi dam lha la phyag 'tshal lo :
phyi nang gsang ba'i mkha' dbyings nas :
bde stong sgyu ma'i gar la rol :
dngos grub stsol zhing phrin las sgrub :
dpa' bo mkha' 'gror phyag 'tshal lo :
lung rtogs dam chos dkyil 'khor du :
bstan pa srung zhing gdon bgegs 'dul :
ye shes mgon po la sogs pa'i :
srung ma rnams la phyag 'tshal lo :
a ti pU ho :
pra ti dza ho :
bcu gnyis pa mchod pa 'bul ba ni :
hrI:
dkyil 'khor lha tshogs 'khor dang bcas pa la :
phyi nang gsang ba'i mchod pa 'bul ba ni :
ho :
dag cing gtsang ba'i yid 'ong dung chos nang :
yan lag brgyad ldan chu yis rab bkang nas :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra ar+g+haM pra tIts+tsha hU~M swA hA:
dwangs shing gsal la rnyogs pa med pa'i chu :
dri zhim ngad ldan zhabs bsil dam pa 'di :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra pA d+yaM pra tIts+tsha hU~M swA hA:
u dum puN+Da pad+ma gser chen sogs :
'jig rten khams kyi me tog ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra puSh+pe pra tIts+tsha hU~M swA hA:
a kar rgya spos spang spos si la sogs :
'jig rten khams kyi bdug spos ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra d+hU pe pra tIts+tsha hU~M swA hA:
nyi zla nor bu sgron me la sogs pa :
'jig rten khams kyi snang gsal ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra A lo ke pra tIts+tsha hU~M swA hA:
ga pur tsan dan dzA ti gur gum sogs :
'jig rten khams kyi dri mchog ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra gan+d+he pra tIts+tsha hU~M swA hA:
nas 'bras gro dang til dkar la sogs pa'i :
'jig rten khams kyi zhal zas ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra nai bid+ya pra tIts+tsha hU~M swA hA:
rnga dang sil snyan pi wang gling bu sogs :
'jig rten khams kyi sgra snyan ji snyed kun :
spyan ral gzigs dbang 'khor dang bcas la 'bul :
oM sarba ta thA ga ta lo ke shwa ra sa pa ri wA ra shab+da pra tIts+tsha hU~M swA hA:[ \u0f88\u0f88\u0f88\u0f88\u0f88 ]kun bzang thugs las sprul pa'i ye shes lnga :
dug lnga sel phyir bdud rtsi sman gyi mchog :
dza gad phud la sbyar ba'i a mr-i ta :
spyan ral gzigs dbang 'khor dang bcas la 'bul :
dz+nyA na pany+tsa a mr-ita la khA hi :
zag med bde ba'i mkha' dbyings klong chen du :
'dod chags rnam dag bde stong mchod pa'i sprin :
dug gsum bsgral ba'i rak+ta dam pa 'di :
spyan ral gzigs dbang 'khor dang bcas la 'bul :
ma hA rak+ta sarba pU dza la khA hi :
rang byung spros bral chos dbyings ka pA lar :
snang srid 'dod yon bza' bca' dpag med sbyar :
rig pa rang gsal mchog gi gtor ma 'di :
spyan ral gzigs dbang 'khor dang bcas la 'bul :
oM AHhU~M:
ma hA ba liM ta khA hi :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bcu gsum pa 'dzab bsnyen ni :
oM AHhU~M:
mi mngon chos dbyings gnas mchog nas :
kun bzang bde bar gshegs pa'i gsung :
'gro ba'i don du chos sgra sgrog :
oM ma Ni pad+me hU~M hrI:
oM ma Ni pad+me hU~M hrI:
oM ma Ni pad+me hU~M hrI:
po ta la yi gnas mchog nas :
spyan ral gzigs dbang bde gshegs gsung :
'gro ba'i don du chos sgra sgrog :
oM ma Ni pad+me hU~M hrI:
oM ma Ni pad+me hU~M hrI:
oM ma Ni pad+me hU~M hrI:
zangs mdog dpal ri'i gnas mchog nas :
o rgyan pad+ma bde gshegs gsung :
'gro ba'i don du chos sgra sgrog :
oM ma Ni pad+me hU~M hrI:
oM ma Ni pad+me hU~M hrI:
oM ma Ni pad+me hU~M hrI:
klong yangs chos sku'i gzhal yas nas :
las 'gro gling pa bde gshegs gsung :
'gro ba'i don du chos sgra sgrog :
oM ma Ni pad+me hU~M hrI:
oM ma Ni pad+me hU~M hrI:
oM ma Ni pad+me hU~M hrI:
oM AHhU~M:
yi dam spyan ral gzigs dbang ni :
dus gsum sangs rgyas kun 'dus pa'i :
sku gsung thugs kyi ngo bo nyid :
bdag gi lus ngag yid gsum la :
byin gyis brlab par mdzad du gsol :
lus ngag yid gsum sgrib dag nas :
sku gsung thugs kyi dngos grub stsol :
oM AHhU~M:
kA ya sid+d+hi oM:
oM ma Ni pad+me hU~M hrI:
oM AHhU~M:
wA ka sid+d+hi A:
oM ma Ni pad+me hU~M hrI:
oM AHhU~M:
tsit+ta sid+d+hi hU~M:
oM ma Ni pad+me hU~M hrI:
bcu bzhi pa bstod pa bya ba ni :
hrI:
chos sku dbyer med blo 'das pa'i :
longs sku gsal stong 'od kyi sku :
'od dpag med mgon yab yum la :
dbyings rig dbyer med phyag 'tshal bstod :
'gro drug sems can thams cad kyi :
kun gzhi'i bag chags sbyong mdzad pa :
chos dbyings ye shes ngo bo nyid :
bud+d+ha spyan ral gzigs la bstod :
'gro drug sems can thams cad kyi :
yid kyi bag chags sbyong mdzad pa :
me long ye shes ngo bo nyid :
badzra spyan ral gzigs la bstod :
'gro drug sems can thams cad kyi :
lus kyi bag chags sbyong mdzad pa :
mnyam nyid ye shes ngo bo nyid :
rat+na spyan ral gzigs la bstod :
'gro drug sems can thams cad kyi :
ngag gi bag chags sbyong mdzad pa :
sor rtog ye shes ngo bo nyid :
pad+ma spyan ral gzigs la bstod :
'gro drug sems can thams cad kyi :
sgo lnga'i bag chags sbyong mdzad pa :
bya grub ye shes ngo bo nyid :
karma spyan ral gzigs la bstod :
'gro drug sems can thams cad kyi :
'byung ba lnga yi phung po ni :
yum gyi b+ha ga'i klong du sgrol :
yum mchog lnga la phyag 'tshal bstod :
mgon po spyan ral gzigs dbang gi :
sprul pa tshad med thugs rje can :
'gro drug rgyud lnga'i bag chags sbyong :
thub pa drug la phyag 'tshal bstod :
thugs rje chen po'i chu rgyun gyis :
'gro ba'i tsha gdung sel mdzad pa'i :
khro bo sme brtsegs rnam par 'joms :
khrus kyi lha la phyag 'tshal bstod :
chos sku mtshan ma'i yul 'das kyang :
gzugs sku khro bo'i skur bstan nas :
dkyil 'khor sgo srung gdug pa 'dul :
khro rgyal bzhi la phyag 'tshal bstod :
bco lnga pa tshogs las ni :
rang nyid spyan ral gzigs dbang thugs ka nas :
raM yaM khaM gsum tshogs la phog pas sbyangs :
raM yaM khaM:
rang nyid spyan ral gzigs dbang thugs ka nas :
oM AHhU~M gsum 'phros pas bdud rtsir gyur :
oM AHhU~M:
tshogs phud 'bul ba ni :
ho :
skyon bral thabs shes dngos grub mchog gi rdzas :
gsang sngags bla med bdud rtsi'i tshogs mchod 'di :
bla ma rnams dang dkyil 'khor lha la 'bul :
oM AHhU~M gu ru de wA DA ki nI ma hA kA la ga Na tsakra pU tsa la khA hi :
zhes brjod la :
rdo rje slob dpon la tshogs 'dren pa ni :
slob mas lag pa g.yas g.yon du :
bza' ba dang btung ba thogs la 'di skad do :
ho :
ston pa rdo rje slob dpon dgongs su gsol :
thabs shes zung 'jug bla med mchod pa'i rdzas :
nyes skyon kun bral dag pa'i bdud rtsi 'di :
dgyes par rol te dngos grub bstsal du gsol :
zhes 'bul zhing :
bla mas lan gsung pa ni :
rgyal bas gnang ba'i bcud ldan tshogs mchod 'di :
bla ma yi dam dgyes pa'i tshogs su rol :
zag med bcud kyis bde stong rgyud la skye :
a la la ho ye shes tshogs la rol :
zhes brjod :
bcu drug pa tshogs lhag ni :
lhag gnyis bsdus la nang mchod bran la 'di skad do :
ho :
gsang sngags bla med dkyil 'khor gyi :
bka' nyan lhag sdud gtor len ma :
sprul sgyur sna tshogs rdzu 'phrul can :
lhag gtor 'di bzhes bstan pa srungs :
bcol ba'i phrin las rnam bzhi sgrubs :
oM uts+tshiSh+Ta b+hi ta ha ri te b+h+yo swA hA:[ \u0f88\u0f88\u0f88\u0f88\u0f88\u0f88\u0f88 ]bcu bdun pa thugs dam bskul ba ni :
hrI:
rnam dag chos dbyings gzhal yas nas :
chos sku 'od dpag med mgon yang :
'gro ba'i don du thugs dam bskul :
dbang skur byin gyis brlab tu gsol :
rang byung 'od gsal gzhal yas nas :
longs sku spyan ral gzigs dbang yang :
'gro ba'i don du thugs dam bskul :
dbang skur byin gyis brlab tu gsol :
rtsal snang thugs rje'i gzhal yas nas :
sprul sku bcom ldan thub drug kyang :
'gro ba'i don la thugs dam bskul :
dbang skur byin gyis brlab tu gsol :
me rlung 'khrugs pa'i gzhal yas nas :
sgo srung khro rgyal dam can yang :
'gro ba'i don la thugs dam bskul :
'gal rkyen bar chad sel bar mdzod :
sa ma ya hU~M:
bco brgyad pa chad mdo bya ba ni :
hU~M:
bskal pa dang po chos dbyings gnas mchog tu :
'od dpag med kyis bla med rgyud gsungs tshe :
ma mo mkha' 'gros srung mar zhal bzhes mdzad :
bka' bzhin mchod gtor bzhes la phrin las sgrubs :
bskal pa bar mar bsam yas mchims phu ru :
gu ru pad+mas shog ser bris pa'i tshe :
brtan ma sde brgyad bka' yi srung mar bskos :
bka' bzhin mchod gtor bzhes la phrin las sgrubs :
bskal pa tha mar zangs mdog dpal ri'i rtser :
thod phreng rtsal gyis las 'phro gling la gsungs :
gter srung pho nyas phrin las sgrub par chad :
bka' bzhin mchod gtor bzhes la phrin las sgrubs :
bcu dgu pa brtan ma skyong ba ni :
b+h+yo :
bka' nyan las byed brtan ma'i tshogs :
rdo rje kun grags la sogs bdud mo bzhi :
sha med gangs dkar la sogs gnod sbyin bzhi :
kong btsun de mo la sogs sman btsun bzhi :
sngon gyi khas blangs dam bcas ji bzhin du :
sha khrag brgyan pa'i gtor ma 'di bzhes la :
phyi nang gsang ba'i phrin las grub par mdzod :
nyi shu pa rta bro brdung ba ni :
hrI:
chos dbyings rol pa'i dkyil 'khor du :
dpal chen rta mgrin khros pa'i bros :
gdon bgegs 'byung po rdul du rlog :
dbang gi rta skad tse re re :
zhabs kyis bro brdung khrigs se khrig :
gnyis 'dzin 'khrul snang 'gong po rnams :
chos dbyings klong du mnan par bya :
phyi nang gsang ba'i ru tra sarba laM nan sha trUM mA ra ya phaT:
nyer gcig pa bsdu chog ni :
hU~M:
'byung ba rim brtsegs pho brang gzhal yas khang :
dkyil 'khor lha tshogs ma lus yab dang yum :
chos sku spros bral 'gyur med ngang du bsdu :
chos sku'i rtsal las 'gro don mdzad pa'i phyir :
rang byung dbyings nas slar yang 'byon par mdzod :
oM AHhU~M:
badzra mu :
ye shes pa dbyings su gshegs :
dzaHhU~M baM ho :
dam tshig pa rang la bsdu'o :
sa ma ya :
oM ma Ni pad+me hU~M hrI:
nyer gnyis pa smon lam ni :
oM AHhU~M:
oM ma Ni pad+me hU~M hrI:
gsang sngags bla med dkyil 'khor 'di bsgrubs pas :
pha mas thog drangs sems can ma lus kun :
thog ma'i mgon po 'od dpag med pa dang :
spyan ral gzigs kyi go 'phang thob par shog :
nyer gsum pa bkra shis ni :
oM AHhU~M:
chos sku'i bkra shis 'gyur ba med :
lta ba rtogs pa'i bkra shis shog :
longs sku'i bkra shis gsal 'grib med :
sgom pa mthar phyin bkra shis shog :
sprul sku'i bkra shis 'gro ba 'dren :
dgos 'dod 'byung ba'i bkra shis shog :
bdag 'dra mkhar chen mtsho rgyal ngas :
bla med don gsal sgron me yi :
las byang rin chen phreng ba 'di :
o rgyan pad+ma'i gsung bzhin bris :
zab mo'i gnas su gter du sbed :
ma 'ongs dus kyi tha ma la :
'gro 'dul las 'phro gling pa zhes :
zab gter chos kyi bdag po 'byung :
gter bdag dregs pa'i tshogs rnams kyis :
de la gtod cig sa ma ya :[ \u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88]
