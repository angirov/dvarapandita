rang gi snying ga'i sa bon las 'od zer 'phros pas thugs rje chen po pad+ma gar dbang sgyu 'phrul drwa ba chen po'i dkyil 'khor gyi lha tshogs mdun gyi nam mkhar badzra sa mA dzaHsa skyabs yul gsal la /
na mo :
bdag dang mkha' mnyam sems can rnams :
bla ma yi dam spyan ras gzigs :
ston pa sangs rgyas dam pa'i chos :
rgyal sras byang sems dge 'dun dang :
mkha' 'gro dam can tshogs bcas la :
byang chub bar du skyabs su mchi :
skyabs yul dpang po'i tshul du bya :
ho :
sngon gyi rgyal ba thams cad kyis :
byang chub thugs ni bskyed pa ltar :
sems can kun gyi don bgyid phyir :
mgon po'i go 'phang thob par bya :
lus ni rdul snyed mchod pa'i tshogs rnams spros :
hU~M:
bla ma spyan ras gzigs dbang phyug :
rgyal ba rgya mtsho'i tshogs rnams la :
dad gsum lus kyis phyag 'tshal lo :
kun bzang mchod sprin rgya mtshos mchod :
thog med nas bsags sdig sgrib bshags :
bsod nams dge la rjes yi rang :
chos kyi 'khor lo bskor bzhin du :
mya ngan mi 'da' bzhugs gsol 'debs :
dge ba sems can yongs la bsngo :
thams cad sangs rgyas thob par shog :
de nas 'jug pa'i sems bskyed ni :
sems can sdug bsngal bdag la smin :
bdag gi bsod nams 'gro bas thob :
kun kyang bde las mi 'bral zhing :
chos kun btang snyoms rtogs par shog :

tshogs zhing thams cad 'od zhu rang la thim :
'khor ba'i sdug bsngal 'jigs las thar bar bsam :
zhes pa'ang thugs rje chen po'i chos spyod lam rim las phyungs pa dge'o //

//
