spyan ras gzigs dang 'jam dpal gyi sgo nas tshe tshad dang /
rmi lam brtag pa rat+na gling pa'i gter ma bzhugs /[ \u0f88\u0f88\u0f88\u0f88\u0f88\u0f88 ]mgon po thugs rje chen po dang ldan pa spyan ras gzigs la phyag 'tshal lo :
nges shes ldan pa'i rnal 'byor pas :
rang gi tshe tshad la sogs pa :
rmi lam brtag par 'dod pa na :
dben zhing gtsang ma'i gnas dag tu :
sha chang sgog tsong la sogs pa'i :
mi gtsang zas rnams rab spangs la :
thugs rje chen po'i sku dang ni :
byin rlabs ldan pa'i rten rnams bkram :
rnam lnga'i mchod pa maN+Dal sogs :
ci tsam 'byor pa'i mchod pa bsham :
khrus dang gtsang sbra gos sar gyon :
yan lag bdun sogs skyabs 'gro dang :
sems bskyed la sogs gus byas nas :
sku gzugs mgon po dngos su bsam :
bde ba'i stan la 'dug nas ni :
thal sbyar snying nas gsol ba btab :
lhag pa'i lha mchog thugs rje can :
bdag gis khyed la rab gus pas :
phyag 'tshal mchod 'bul gsol ba 'debs :
kun nas thugs rje'i spyan ldan pa :
bdag gi tshe tshad ring thung sogs :
khyed kyis bdag la bstan du gsol :
zhes pa'i gsol ba lan bdun btab :
de sogs rang gis gang 'dod pa'i :
don de la ni gsol ba btab :
de nas lha la sems gtad de :
ma yengs sngags 'di brgya rtsa 'am :
stong phrag gcig tu bzlas par bya :
oM mu tsi li swA hA:
mo hA ni swA hA:
mu kha le swA hA:
dan ti le swA hA:
rjes su mchod 'bul gsol ba btab :
ru rta'i phye la sngags bzlas nas :
sna bug gnyis su rlung gis rngub :
seng ge'i nyal stabs legs byas nas :
rtog 'phro gzhan gyis bar ma ni :
chod pa'i ngang la 'dun pa ni :
rtse gcig ngang la gnyid log go :
de tshe rtags kyi rim pa yang :
dge slong gzugs sam mi dkar pos :
rmi lam du ni lung ston cing :
yang na brda ru 'byung yang srid :
phyi ma gar skye brtag pa ni :
gang du skye ba'i gzugs ston srid :
lung du ston pa ma byung na :
gzugs dang brda la sogs pa yis :
brtag pa'i rim pa shes par bya :
bdag 'dra pad+ma 'byung gnas kyis :
ma 'ongs phyi ma'i dus kyi tshe :
las can gcig dang 'phrad par shog :
s+ya mya y+ya :
kha thaM:
rgya rgya rgya :
g+hu h+ya :
cho [ <!TCC Tibetan character 3,182 undefined in unicode!> \u0f88\u0f88\u0f88 ]bdag nyid pad+ma 'byung gnas kyis :
'jam pa'i dbyangs la gsol btab nas :
tshe yi tshad dang phyi ma yi :
gar skye brtag pa'i thabs bstan pa :
dben pa'i gnas su 'jam dbyangs dang :
thugs rje chen po'i sku dngos bsgom :
gtsang sbra sogs bya mchod pa bsham :
'jam dbyangs thugs rje chen po la :
'dod pa'i gsol ba yang yang btab :
rin po che yi snod dag tu :
chu gtsang khyor gang dag la ni :
srod kyi thun la sngags stong bzla :
oM b+hud d+ha tsu ru :
ma tsu ru kye swA hA:
chu la bzlas rjes 'thung nas kyang :
seng ge'i stabs kyis nyal nas ni :
'dod pa'i don la gsol ba btab :
do nub nges par rtags 'byung bsam :
rtog pa gzhan gyis bar ma chod :
dmigs pa rtse gcig dag tu nyal :
rtags ni lhang gis smra ba dang :
gar skye lus kyi snang ba 'char :
tshe tshad la sogs rtags gzhan yang :
gong ltar rig pas shes par bya :
ngag bcad gtsang sbra che na gsal :
don mang dus gcig ma yin te :
don ni re re dag nas brtag :
mi gsal ba na gsol 'debs bskyar :
mchod gtor rnams kyang bzang du 'bul :
de bskyar don ni gang la yang :
the tshom med par gsal bar 'gyur :
zab phyir gnam skas brag la sbas :
ma 'ongs phyi ma'i dus kyi tshe :
las can gcig dang 'phrad par shog :
zhes lang gro lo tsA nyid la gdams :
las 'phro can dang 'phrad par shog :
sa ma ya :
rgya rgya rgya :
kha thaM:
g+hu ya :
r+g+y+yar+g+y+yar+g+y+ya :[ \u0f88\u0f88\u0f88\u0f88\u0f88\u0f88\u0f88\u0f88]
