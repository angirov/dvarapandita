@#//
bdud gza' kha 'bar ral gcig gi bsnyen sgrub las gsum gyi gyer sgom gnam lcags spu gri zhes bya ba bzhugs so //
na mo gu ru badzra tsaN+DA ya /
stong nyid dbyings las rab 'bar rdo rje'i thog
/ma rungs 'joms mdzad kun tu 'beb pa'i stobs //
rang bzhin shugs ldan gsang bdag thod phreng rtsal //
spyi bor bsnyen la nus pa'i dbang mchog stsol //
mngon spyod las kyi sbyor ba la //
rno myur thog 'dra'i rtsal stobs can //
gza' bdud mon pa ke ta yi //
bsnyen sgrub phrin las bklag chog bsdeb //
'di la gsum /
dang po rdzas dang gtor ma la brten te bsnyen pa skyel ba /
gnyis pa 'khor lo dang ling+ga la brten te sgrub pa bya ba /
gsum pa rdza sbal la brten te las la sbyar ba'o //
dang po ni /
rdzas dang bca' gzhi gzhung ltar grub nas /
brgyud pa'i gsol 'debs ni /
ye shes mkha' 'gro chen mo nyi ma'i spyan //
bram ze sbu gu pad+ma thod phreng rtsal //
stag sde'i bon ston gu ru hU~M 'bar la //
gsol ba 'debs so mngon spyod las 'grub shog
/stag sde grags rgyal lha btsun byang chub dang //
klog ston dpa' dar khu lung jo bdud zhabs //
lha mgon zhang ston gangs pa shAka 'bum la //
gsol ba 'debs so mngon spyod las 'grub shog
/gnubs ston ye rgyam phyi ma glan 'jam seng //
kun dga' bkra shis rgyal sras chos rje dang //
legs pa dpal dang rin chen rgyal mtshan la //
gsol ba 'debs so mngon spyod las 'grub shog
/bdud 'joms rdo rje byang bdag yab sras dang //
yol mo sngags 'chang bstan 'dzin nor bu bzang //
chos dbyings rang grol 'gyur med rdo rje la //
gsol ba 'debs so mngon spyod las 'grub shog
/snyan brgyud gsang 'dzin rtsa brgyud bla ma dang //
yi dam zhi khro dpa' bo rnal 'byor ma //
chos skyong bstan srung dam can rgya mtsho la //
gsol ba 'debs so mngon spyod las 'grub shog
/brgyud ldan bla ma'i phyag bzhes man ngag gnad //
dmar khrid zhal gyi bdud rtsi las 'ongs pa'i //
ting 'dzin sngags dang phyag rgya'i 'phrul 'khor la //
brten nas zhing bcu'i dgra srog gcod par shog
/rang gzhan nyon mongs 'phrul pa'i drwa ba rnams //
rang rig ye shes rdo rje'i mtshon rnon pos //
bcad nas 'khor 'das gnyis med he ru ka'i //
go 'phang da lta nyid du thob par shog
/de nas bdag bskyed gshin rje'i gshed dam gsang bdag lta bu'i sgom bzlas byas la /
'od gsal du bsdu zhing thun mtshams kyi lhar ldang /
slar yang /
rdo rje slob dpon sogs rgyun bshags yan lag brgyad pa sngon du 'gro bas /
hU~M/
snang srid chos kun stong nyid bdag med dbyings //
ma rtogs 'gro la kun khyab snying rje brdal //
zung 'jug rang rig yi ge hU~M du shar //
de las 'gag med rang mdangs mkha' khyab tu //
'phros pas 'gro kun byang chub sgrub pa la //
bar du gcod pa'i dgra bgegs 'byung po rnams //
mon pa nag po'i bsnyen sgrub las sbyor gyis //
tshar bcad byang chub lam la 'god par bya //
skad cig hU~M las rang dang mdun gyi rten //
mon pa nag po zhal gcig phyag gnyis pa //
g.yas pa lcags kyus gang dmigs dgra bo ni //
'go ba'i lha lnga rgyab rten dpung bcas kyi //
lus ngag yid gsum bla tshe srog dbugs bcas //
dbang med bkug nas dmigs pa'i rten la stim //
g.yon pa 'ching byed zhags pa nag po yis //
dgra bo'i dbang po yan lag tshe bsod rnams //
dbang med bcings nas brub khung nang du skyur //
zhal gdangs mche gtsigs ljags 'dril rkan sgra rdeb //
gcer bu spyan mig stong gis khyab pa'i lus //
zhabs gnyis brkyang bskum dgra bgegs steng du bsgrad //
ral pa dmar nag sa gzhi khyab par khebs /
khrag 'dzag mi mgo'i do shal rgyan du byas //
yum chen mon mo khros ma 'jigs chen mo //
sngo skya zhal gcig phyag gnyis srin mo'i tshul //
g.yas g.yon gri thod 'dzin pas yab la 'khyud //
rgyan dang cha byad rdzogs dang gnyis med 'khril //
thugs ka'i hU~M las 'od zer 'phros pa yis //
rab 'jigs dur khrod phung lung nag po nas //
mon pa yab yum las mkhan gsum dang bcas //
dbang med bkug nas bdag dang rten la bstims /[  ]/rten gyi 'og gzhi k+Sha yig nag po las //
brub khung khams gsum 'khor ba'i btson khang ni //
nang du 'dod chags khrag gi rba klong 'khrugs //
phyi nag mun rub gti mug mun pa gtibs //
ngos la zhe sdang me 'bar mthil dang logs //
stag so gzeng 'dra mtshon cha bu yug 'tshubs /
kha dog mthil yangs thar med las kyi gnas //
de dbus nr-i yig yongs gyur dgra bo ni //
lus rid nyam thag yan lag sgrog tu bcug
/skyob pa'i lha srung dang bral 'dar phril le //
gnas pa'i kha khyer sprul pa'i pho nya rnams //
'gugs 'ching sdom myos las byed du mas gang //
'og bzhin dgug gzhug ci mang byas //
slar yang dgra bo'i steng du yaM sngo skya //
yongs gyur 'thor byed rlung nag rgya gram gtams //
de steng baM las mthing nag rgya mtsho ni //
phyogs bzhir g.yo ba'i rba rlabs rab tu 'khrugs //
de steng laM las sa gzhi gru bzhir brdal //
kiM las keng rus ri rab sngo skya'i steng //
gtor ma b+h+rU~M yig smug nag las byung ba'i //
gru gsum mthing nag thod skam phreng ba dang //
'khor lo rtsibs brgyad thod rlon phreng bas bskor //
dbus su gza' bdud mon pa yab yum la //
phyi rim zla gam gsum la las mkhan gsum //
rtsibs la sde brgyad tshogs rnams rang bzhin gnas //
gza' bdud yab yum sku las sprul pa dang //
yang sprul nying sprul nyi zer rdul bzhin 'khrigs //
yab yum thugs kar sa bon tri dang nr-i //
las mkhan gsum gyi thugs kar dzaHyig rnams //
gsal las 'od zer lcags kyu lta bu dang //
pho nya yang sprul bu yug 'tshubs pa ltar //
spros pas dgra bo skyob byed lha dang bcas //
srid rtse mnar med dmyal khams nyi zla'i bar //
chos bon srung ma'i skyabs 'og la sogs pa //
srid pa gsum gyi sa khongs gar gnas kyang //
'gugs byed lcags kyus snying phug nr-iHmig nas //
bzung zhing zhags pas ske bcings sgrog gis bsdams //
rgyob sod sgra yis sems myos dbang med du //
las rlung dmar po'i rtar bskyon snga phyi kun //
sprul pa'i pho nya bsam gyis mi khyab pas /
khang rul sgyogs dang ba mos me tog bzhin //
bcom nas rnam shes skyob pa'i lha srung bcas //
sbur ba bal gyis btums pa ji bzhin du //
'khrid nas brub khung nang gi ling gar bstims //
bden pa'i stobs brjod dmigs gnad yang yang gsal /
oM tring tring hA swA hA hA:
b+han+d+ha ya b+hu hud sad ta hring :
myags myags :
mugs sod :
mugs thibs :
hed byer sod :
rak+mo sham sham :
byer mugs thibs sod :
dgra bo bsam pa ngan pa byed pa 'di zhes bya ba dpon g.yog thibs sod :
mugs byer nyig ril :
zlog sod dzaHdza :
de ltar thun bzhi'i rim pas rtags mthong gi bar du bzla 'o //
rta nag zhon dang a tsar mon :
mi nag zhub can mtha' mi dang :
sgra 'od thug chom khang pa tsheg :
btsun pa mi shar pho mo 'byung :
de ni bsnyen pa'i ltas su rig :
zhes pa ltar gding khel nas brda' gtor 'bul ba sogs zhal las shes /
!
gnyis pa 'khor ling la brten nas sgrub pa bya ba ni /
rdzas dang bca' gzhi gzhung ltar la /
sgom rim ni /
dbang med bkug nas bdag dang rten la bstims //
zhes pa'i mtshams su thun gtor bshams /
rten gtor la sman raka bran nas /
nga rgyal drag pos 'di ltar bskul lo //
hU~M:
dug lnga las las grub pa'i mthu rtsal can :
gza' bdud nag po chen po mthu bo che :
pha ni gnam gyi bdud po thod phreng yin :
ma ni rgya mtsho'i klu mo pus 'gro ma :
'dod chags gdung bas shing khar 'tshogs pa'i bu :
gdug pa'i sgo nga gsum du byung :
dung sgong nang nas bya khyung byung :
mchong sgong nang nas khyab 'jug byung :
lcags sgong nang nas bdud gza' byung :
mun pa nag po'i klong na bzhugs :
skye 'gro yongs la dbang sgyur ba :
nyi zla gnyis kyi kha lo sgyur :
lha srin yongs la dbang sgyur ba :
sde brgyad ma lus bran du khol :
'jig rten gsum la dbang sgyur ba :
srid pa gsum gyi bdag po mdzad :
sku lus mthing nag gcer bu la :
ral pas khams gsum zil gyis gnon :
mi mgo'i do shal lus la brgyan :
skye 'gro dbang du sdud pa'i rtags :
lus la blta ba'i mig gis khengs :
khams gsum kun kyang sa ler gzigs :
srid gsum kun kyang zil gyis gnon :
mi ro rlon pa'i steng na bzhugs :
dgra bo dmyal thag gcod pa'i rtags :
zhal gdangs gdug pa ma lus 'brub :
g.yas pa lcags kyus dgra snying 'byin :
g.yon pa zhags pas log 'dren 'khyig :
zhe sdang yi ge hU~M las skyes :
dug lnga rgyas pa'i mthu rtsal can :
gza' bdud bu la mon pa'i lus :
lha mchog khyod la bdag bstod na :[  ]bdag la gnod pa'i dgra bgegs kyi :
snying thon ngag chings bsam ngan sgyur :
bka' yi gtor ma 'di longs la :
dam nyams dgra bo 'di rnams kyi :
gros dpung shigs la 'dun dpung gtor :
'dun dpung shigs la bsam ngan sgyur :
phung bar gyis shig nam mthar skyol :
rengs su chugs shig lkugs par gyis :
dam nyams myos shing hal du chugs :
dam nyams srog dbugs mchod par bzhes :
khyod kyi thugs dam dus la babs :
dus la bab bo sa ma ya :
ke ta ke ta tri b+h+yo :
che ge mo'i bla srog rnam shes la mA ra ya b+h+yo :
b+h+yo :
gza' mchog mon pa'i yum gcig ma :
mon mo khros ma 'jigs chen mo :
sku mdog sngo skya srin mo'i tshul :
ral pa kham nag 'khrugs pa yis :
khams gsum srid gsum zil gyis gnon :
mi mgo'i phreng bas lus la brgyan :
dgra bo dbang du sdud pa'i rtags :
mon mo zhal gcig phyag gnyis ma :
g.yas kyi phyag na gri gug bsnams :
dam nyams sgrol mdzad yab la 'khyud :
g.yon gyi phyag na thod khrag bsnams :
snying khrag za zhing yab la stob :
zas su dgra bo'i sha la za :
skom du dam nyams snying khrag 'thung :
sha khrag yang phud gtso la stob :
'khor du gza' bdud pho mos bskor :
sde brgyad ma lus bran du khol :
pho nya 'bum phrag bsam mi khyab :
lha srin ma lus pho nyar 'gyed :
lha mchog khyed la bdag bstod do :
bdag la gnod pa'i dgra bgegs kyi :
zhes pa'i tshig rkang bcu gnyis gong ma dang 'gre 'o //
nr-i b+h+yoHrak+mo rak+mo sham sham nr-i b+h+yo :
che ge mo'i bla srog rnam shes la mA ra ya b+h+yo :
b+h+yo :
'khor gyi las byed pho nya ni :
mi yi lus po chen po la :
ce spyang 'jigs pa'i mgo bo can :
phyag g.yas 'gugs byed lcags kyu thogs :
phyag g.yon sbrul zhags 'gugs shing 'ching :
nyams pa'i dgra bgegs khug la shog :
'gugs byed chen po dgra la b+h+yo :
rings par khug la myur du sgrol :
'gugs byed 'khor bcas dus la babs :
dus la bab bo sa ma ya :
b+h+yo :
'khor gyi las byed pho nya ni :
mon pa khros pa 'jigs chen po :
mi yi lus la bya khyung gshog :
'phar ba'i mgo can 'jigs pa'i gzugs :
phyag g.yas zhags pa nag po bsnams :
dgra bo 'ching zhing byad du 'jug :
g.yon pas sbrul nag zhags pa yis :
dam nyams dgra bo 'gugs shing 'ching :
gtong ba med par dam du sdoms :
'ching byed chen po dgra la b+h+yo :
bsam ngan sgyur la ngag rnams chings :
'ching byed 'khor bcas dus la babs :
dus la bab bo sa ma ya :
b+h+yo :
'khor gyi las byed pho nya ba :
seng chen lus la stag gi mgo :
phyag g.yas gsod pa'i mtshon cha bsnams :
g.yon pas dgra bo'i tsit+ta 'dzin :
las su dam nyams srog rtsa gcod :
mon pa srog zan dgra la b+h+yo :
zas su dgra bo'i sha la za :
skom du nyams pa'i khrag la 'thung :
sha zo khrag thungs srog rtsa chod :
dam nyams dgra bo slar la sgrol :
khyod kyi 'khor bcas dus la babs :
dus la bab bo sa ma ya :
gza' mchog mon pa'i pho nya gdug pa can :
yi ge dzaHyis thugs dam bskul :
dmar gyi gtor ma 'di longs la :
dam nyams ngag chings bsam ngan sgyur :
'dun gros shigs la srog rtsa chod :
bsam sbyor ngan pa slar la zlogs :
bcol pa'i phrin las grub par mdzod :
su rag pre sha pa la ya b+h+yo :
che ge mo'i bla srog rnam shes la mA ra ya b+h+yo :
gser skyems byin gyis brlabs la /
hU~M/
brgyud gsum rtsa brgyud bla ma dam pa dang //
brgyud drug theg dgu'i yi dam lha yi tshogs //
phyi nang bstan srung dam can rgya mtsho la //
gser skyems mchod pa 'bul lo phrin las mdzod //
bdud gza' kha 'bar ral gcig yab yum dang //
las mkhan pho nya rnam gsum sprul pa brgyad //
gza' gdong sde brgyad sprul pa'i dmag tshogs la //
gser skyems mchod pa 'bul lo phrin las mdzod //
dbang lha sum brgya drug cu 'go ba'i lha //
gza' skar zhag dus tshes grangs dus tshod lha //
yul gzhis mkhar lha srid gsum 'byung po la //
gser skyems mchod pa 'bul lo phrin las mdzod //
thun sgrub ni /
bdag mdun sprul pa'i dmag tshogs thams cad kun //
dam nyams dgra bo 'go ba'i lha lnga sogs //
tshar gcod drag po'i phrin las bsgrub pa'i phyir //
mtshon dug nad kyi char 'beb brlags par gyur //
rtsa sngags oM tring tring nas /
mugs byer nyig ril :mtshams la 'di btags la thun la sngags /
che ge mo'i tsit+ta rbad :
srog la dun dun :
ke ta tri du nr-i mA ra ya rbad b+h+yo :
zhes nus ldan du bsgrubs la thun 'phang /
b+h+yo :
gza' bdud mon pa chen po sku bzhengs shig :
gza' bdud khyed dang dbyer med sprul pa ni :
dur khrod chen po phung lung nag po nas :
mon pa chen po kha 'bar ral gcig bzhengs :
khyed kyi mgo lus thams cad mig gis khengs :
phyag g.yas ru dar nag po 'phyar zhing g.yob :
g.yon pa'i zhags pas bcings nas mun khung 'brub :
'gugs 'ching gsod pa'i las mdzad sku mdog nag :
mi mgo'i do shal lus brgyan srog dbugs bzhes :
kha 'bar ral gcig thugs dam dus la babs :
dam nyams 'di la thun kha ya :
srog chod myos shing hal du chugs :
mA ra ya rbad b+h+yo :
b+h+yo :
'khor gyi las byed pho nya ba :
stag mgo seng lus dgra snying 'byin :
phyag na gsod pa'i mtshon cha bsnams :
dam nyams dgra bo slar la sgrol :
gsod byed chen po dgra la b+h+yo :
dam nyams 'di la thun kha ya :
srog chod myos shing hal du chugs :
mA ra ya rbad b+h+yo :
mi lus spyang mgo lcags kyu thogs :
nyams pa'i dgra bgegs khug la shog :
'gugs byed chen po dgra la b+h+yo :
srog chod myos shing hal du chugs :
mA ra ya rbad b+h+yo :
'phar mgo mi lus bya khyung gshog :
phyag na zhags pa nag po bsnams :
bsam ngan sgyur la ngag rnams chings :
'ching byed chen po dgra la b+h+yo :
srog chod myos shing hal du chugs :
mA ra ya rbad b+h+yo :
gza' mchog mon pa'i pho nya gdug pa can :
yi ge dzaHyis thugs dam bskul :
dmar gyi gtor ma 'di longs la :
dam nyams ngag chings bsam ngan sgyur :
'dun gros shigs shig srog rtsa chod :
bsam pa ngan pa slar la zlogs :
gza' mchog 'khor bcas dgra la b+h+yo :
dam nyams 'di la thun kha ya :
srog chod myos shing hal du chugs :
mA ra ya rbad b+h+yo :
zhes bskul cing thun shugs phyungs la 'phang ngo //
thun sngon du 'gro bas /
mdun rten 'og gzhi ri rab mon pa dang bcas pa'i sku las mtshon cha'i char babs thal bar brlags par bsam zhing /
rtsa sngags la /
ma hA ba ling+ta ke ta b+h+rU~M ling mA ra ya nr-i khA hi :
bsam ngan gtong ba sbyor ba rtsub pa thams cad kha thaM:
nr-i zlog :
tri zlog :
yaM zlog :
su raka pre sha pa la ya nr-i zlog :
ther khum byer bus rmugs zlog :
ma ra ya rbad b+h+yo :
zhes pa thun bzhir bzla zhing /
thun kha gcod pa'i gtor ma sogs zhal las shes /
rtags ni /
bzang ngan gnyis las dang po ni /
rta g.yag ra lug gzung ngam khrid :
mon dang mtha' mi pho mor ston :
dmag sogs btsun chen bon po dang :
pho mang pho la mo mang mo :
gang shas che ba de 'grub rtags :
nyams sam rmi lam rang la 'byung :
de ni grub pa'i rtags su rig :
zhes pa'i rtags mthong nas gtor ma bsngo ba sogs zhal las shes /
!
de nas sbyor ba dngos 'khor lo sgrub pa ni /
bcas gzhung bzhin la /
sbyor dngos bsnyen sgrub dang 'dra bas khyad par /
mdun rten gyi 'og gzhi k+sha yig zhes pa nas /
dmigs bya bskyed pa'i /
las byed du mas gang /
zhes pa'i mtshams su /
bdag mdun lha tshogs sprul 'khor bcas pa las //
rang 'dra'i sprul pa lcags kyu zhags pa can //
nyi zer rdul bzhin spros pas dam nyams pa'i //
dgra bo 'go ba'i lhar bcas dbang med du //
bkug nas brub khung nang gi ling gar bstim //
'gug pa'i phyag rgya bcas la zhe sdang drag pos /
na mo /
brgyud gsum bla ma rgyal ba zhi khro'i tshogs //
dpa' bo mkha' 'gro dam can srung ma dang //
bdag gi sngags dang phyag rgya ting nge 'dzin //
chos nyid spros bral kun rdzob snang ba'i chos //
rten 'brel bslu ba med pa'i bden pa dang /
khyad par rgyud gsum dregs pa'i mthu stobs rnams //
gcig bsdus dug lnga las grub gza' bdud nag
/kha 'bar ral gcig mon pa ke ta ka
/yab yum pho nya gsum dang bka' nyan brgyad //
sprul pa yang sprul bcas pa'i bden pa yis //
sangs rgyas bstan la gnod pa zhing bcu'i dgra //
skye 'gro'i bde skyid 'phrog cing khyad par du //
sngags 'chang bdag gi pha mes rigs rgyud la //
snga dgra lag bkal phyi dgra yid la sems //
da dgra dngos su bsdo zhing rigs la brnyas //
srung ma khyad bsad nor rdzas rku zhing 'phrog
/mi mthun sbyor ba rlung ltar bkye ba yi //
dgra bo mi nor skyob pa'i lha srung bcas //
srid rtse dmyal khams khams gsum srid gsum dang //
nyi zla'i go bar chos bon lha lnga sogs //
srung ma'i skyabs 'og gang na gnas kyang rung //
mthu stobs drag rtsal thogs med khyed rnams kyis //
dmigs rten gzugs byang rnam shes rten 'di la //
da lta nyid du 'gug stim phrin las mdzod //
sgrub sngags kyi nyig ril :gyi rjes su /
che ge mo nr-i dzaHdza :
zhes sgo ma bzhi dang dbye dbab kyi sngags rgyas yang yang bstim zhing /
khug rtags byung byung bar bla 'gugs dang sgrub sngags thun sngags gnyis la 'bad /
thun kha gcod dus thun gyi gtor ma'ang 'gre /
las dngos 'khor lo gsum spyir sgrub pa dang bye brag tu sgrub pa gnyis las /
thun bzhi kar 'og gzhi bskyed pa nas dgug bstim thun sngags yam re song nas /
rbad gsad cig car 'khor lo gsum po'i spyi sgrub 'di la nan tan du bya gsung /
oM tring tring che ge mo hA swA hA hA:
che ge mo b+han+d+ha ya b+han+d+ha ya :
che ge mo b+hu hud sad ta hring :
che ge mo myags myags :
che ge mo mugs sod :
che ge mo thibs byer :
che ge mo hed hed sod sod ya dza :
oM rak+mo rak+mo :
che ge mo sham sham :
che ge mo byer byer :
mugs thibs sod ya dza :
che ge mo bsam pa ngan pa gtong ba sbyor ba rtsub pa rtsom pa rnams mugs byer nyig ril :
zlog sod dzaHdza :
zhes thun bzhi'i rim pas bzla zhing thun gyi gtor ma 'gre /
!
de nas 'khor lo gsum so sor sgrub pa la'ang gong bzhin thun bzhi'i rim pas nyams su len dgos pa las /
dang po rnga mo'i 'khor lo'i nyin sngags ni /
rnal 'byor pa sa mA d+hi gsal bas rtsa sngags kyis mgo mnan la /
nyig ril :gyi rjes su /
oM yar dza te na du dza :
ru dra dza :
rbad sha la dun dun :
tsa he la dun dun :
ha ra nan :
du pa sha :
che ge mo snying dkrugs :
'du shes sgyur :
byer byer phaT:
ces bzlas la thun brab /
gtor ma bsgul gtor sogs zhal las shes /
mtshan sngags ni rtsa sngags kyis mgo mnan la /
oM trig ta shag rbad :
a ha ra rbad :
ya ta trig :
che ge mo byer bud nyig ril dzaHdza :
zhes nyin mtshan so sor ma yengs par bzla zhing /
brgya rer thun la sngags shing stong rer thun brab bo //
'khor lo'i thun sngags ni /
oM trag rak+sha lum 'dzangs sod :
tri pa nan khum dzaHphaT:
ro pa trag sod :
yaM rbad nan :
pa ta ma la ru mugs sod :
tsi ri nag po srog long sod sod :
ru tra ma ru sha myogs rbad nan sod :
nA ga rA tsa pra ma sha rbad nan sod :
che ge mo byer bud nyig ril dzaHdza :
zhes rtags mthong bar du bsgrub cing /
rtags ni /
dgra bo rta zhon yul gzhan rgyug :
gcer bur 'dug dang yul gzhan bskyod :
rlung nag chen po 'jigs pa yis :
kho rang khyer dang yul mkhar bsgyel :
de byung rnga mo'i las 'grub rtags :
zhes gsungs pa'i rtags byung ba dang gtor ma 'bul ba sogs zhal las shes /
!
gnyis pa rus sbal 'khor lo sgrub lugs kyang thun bzhi sbyar tshul /
nyin mtshan gyi sngags 'dren lugs thun brab gtor ma bsngo ba dbye 'gugs byed pa sogs gong bzhin las /
nyin sngags ni /
rtsa sngags dang /
oM yar dza te zhes pa nas /
ha ra nan :
du pa sha :
zhes pa'i sham bur /
che ge mo sod :
nr-i yaM rbad dza :
zhes bzla ba sogs gong bzhin no //
mtshan sngags ni rtsa sngags dang /
oM trig ta shag nas /
ya ta trig :
zhes pa'i bar sngar bzhin las /
che ge mo sod :
yaM nr-i rbad :
ces bzla ba sogs gong bzhin no //
'khor lo'i thun sgrub ni /
oM trag rak+sha lum 'dzangs sod :
zhes pa nas /
nA ga rA tsa pra ma sha rbad nan sod :
zhes pa'i sham bur che ge mo'i lus ngag yid gsum rbad nan sod :
ces rtags mthong bar du sgrub cing /
rtags ni /
me gtong shing gcod ra g.yag dang :
sems can rigs rnams gang yang rung :
bsad pa byung na las rnams 'grub :
de ni rus sbal las grub rtags :
!
gsum pa lug gi 'khor lo sgrub lugs kyang /
thun bzhi sbyar tshul /
nyin mtshan gyi sngags 'dren lugs /
thun brab /
gtor bskul dbye 'gugs byed pa sogs gong bzhin las /
nyin sngags ni /
rtsa sngags dang /
oM yar dza te nas /
du pa sha :
zhes pa'i sham bur /
che ge mo'i tsit+ta dkrugs :
shes pa sgyur :
g+h+rig ha la nan :
zhes bzla ba sogs gong bzhin no //
mtshan sngags ni rtsa sngags dang /
oM trig ta shag rbad nas /
ya ta trig :
zhes pa'i bar sngar bzhin las /
che ge mo g+h+rig ha la nan :
zhes bzla ba sogs gong bzhin no //
'khor lo'i thun sgrub ni /
oM trag rak+sha lum 'dzangs sod :
ces pa nas /
nA ga rA tsa pra ma sha rbad nan sod :
ces pa'i sham bur /
che ge mo'i lus ngag yid gsum rbad nan :
zhes rtags mthong bar du bsgrub cing /
rtags ni /
ri nyil ba dang de 'og chud :
grong khyer shwa chus non pa dang :
yul mkhar zhig cing rdib pa 'byung :
mkhar rmeng 'gyel dang shing mes khyer :
rang gi nyams dngos dgra phyogs 'byung :
de byung lug gi las grub rtags :
gzhan yang bla khug rtags ni /
sems can dngos dang rjes dang ni :
bla yi skad dang kho rang dngos :
de ltar byung na bla khug rtags :
zhes dang /
srog rtags ni /
srog rtags rus sbal dang mthun la :
khyad par kho rang dngos su gsod pa dang :
mgo snying yan lag ston pa dang :
sha khrag longs spyod g.yo ba ni :
las rnams myur du byas zin pas :
mi 'gyur srog gi las 'grub rtags :
de dus rang yang shes pa 'tshig :
'tshig pa za yang phrug phrug 'byung :
shes pa 'gyur ram 'gro snying 'dod :
zas dang skom la dran pa 'byung :
de dus gnas su khab phur gdab :
ces gsungs pa ltar bla khugs pa'i rtags dang /
bsad rtags rnams grub pa'i rtags byung ba dang /
gri lcags kyi khab phur la rdzas dang sngags kyis ngar blud pa ni /
rdzas b+hi Sha nag po da d+hu ra 'dzin pa gri khrag rnams sbyar la khab phur rtser byug
/sngags ni rtsa sngags la nyig ril :gyi rjes su /
che ge mo nr-i du tsit+ta tsha la ri ka tsit+ta rbad :
ra sa ku ra khe tra pa la :
habs se habs se :
nr-i mA ra ya rbud ling :
thibs sod rbad rbad :
ces nus ldan du bsgrubs la bskul gtang /
phud gtor /
thun brab /
khab phur btab cing /
thun gtor bsham /
dgug bstim byin brlabs /
lha tshogs 'khor bcas kyi ljags mtshon cha'i rang bzhin can gyis gtor ma dgra bo'i sha khrag tu dmigs la gsol bar bsam zhing /
ke ta ke ta :
rA hu la :
ba liM ta khA hi :
ma hA ba liM ta ke ta khA hi :
b+h+rU~M nr-i khA hi :
ke ta tri khA hi :
ke ta ba liM ta khA hi :
su rag pre sha pa la ya nr-i mA ra ya khA hi :
nr-i khA hi :
che ge mo'i sha la khA hi :
khrag la khA hi :
hU~M:
gza' bdud kha 'bar ral gcig 'khor bcas la :
dgra bo'i sha rus nang khrol dbang po lnga :
bla tshe srog dbugs phung khams skye mched dang :
yul mkhar longs spyod mthu rtsal stobs nus rnams :
zhal du bstab bo lhag med dgyes par rol :
sprul pa'i dmag tshogs dgra bo'i yul du drongs :
mi gsod khyim shigs nor rdzas rlung la skur :
rjes med thal ba'i rdul du brlag par mdzod :
ces gtor ma gta' gtor la bstab bam za lam bstan te 'phang ba sogs skabs thob shes par bya'o //
de ltar bzang po'i rtags rdzogs na gong bzhin bya ba dang /
ngan rtags ni /
bsnyen sgrub las sbyor dus rnams su :
khyi nag dom nag tshur za rmug :
gnod pa tshur byed ltas ston pa :
de ni 'khu zhing ldog pas na :
'jam dpal gshed nag ting 'dzin gsal :
dzaHdang lcags kyu mang spros la :
dgra bo dngos bkug ling gar bstim :
rbad sngags kyis ni ling ga la :
thun brab cho 'phrul gang byung ba'i :
lha 'dre'am khyi nag dom nag kun :
dgra la 'ub 'ub 'dus par bsam :
cho 'phrul thams cad dgra la 'ong :
de yis 'khu ldog zhi bar 'gyur :
mtshan med sgom pa'ang mchog tu shis :
zhes pa dang /
gzhung dang gab so'i nang bzhin bla rdo bcang ba dang /
zhud kha srung ba /
stong nyid bsgom pa sogs skabs der shes par bya'o //
lha dang dbye ba'i man ngag ni gab so dang gzhung bzhin la sgrub khang nang du rgyun par byed dgos pa byung na /
rdzas kyi thum bu 'khor ling gi lte bar 'jog cing /
gu gul bdud sgro nus ldan gyis byab cing /
hU~M:
dug lnga las las grub pa'i drag rtsal can :
bstan srung 'jigs byed bka' yi bya ra ba :
ral nag lcags kyu zhags pas dgra srog gcod :
khug cig sdoms shig 'khor gyi las mkhan gsum :
ru dar phyor la rlung gi ba dan g.yobs :
dgra bo dus mtha'i g.yul du brgyal du chugs :
las kyi bya rog 'ug pa phra ma mkhan :
dgra bo lha dang bar du yaM tri dza :
khyod kyis dgra bo 'go ba'i lha dang phrol :
gnas skrod bcol dang 'ur 'drogs hal du chugs :
myos dang brgyal ba'i bar nas bla tshe phrogs :
zhes bskul zhing /
srog la nan tan du byed na man ngag zhal las shes /
gsum pa rdza sbal la brten las sbyor ni /
rdzas dang lag len gzhung ltar las /
las sbyor ni /
rgyu skar
gcig shos kyi nyin /
skrod byed kyi 'khor lor 'gug gzhug nan tan du bya zhing lha dang phye /
thun gyis brab /
khab phur gdab /
lo gcig shos kyi skud pas byad du bcug la rbad gsad gcig sgril gyi sngags bzla bzhin pas sbal nag tu gzhug
/ma khengs na thun dang mi kha'i rdzas kyis bkang /
kha la chas bsdams la khro zhal gyi rgyas btab chu la gtad du bya ba yin no //
yang lkugs pa'i 'khor lor rgyu skar dang lo gong 'dra /
'khor ling dang lha lnga'i rU pa la dgug bstim sogs 'dra /
skud pas byad du gzhug pa rbad gsad sogs 'dra bas sbal pa dud kar gzhug pa sogs gong bzhin las sa la mnan pa ste zhal las shes /
yang rengs byed kyi 'khor lor yang dgug gzhug sogs gong dang 'dra ba las sbal pa ser nag tu bcug la pha rol gyi rgyu srang ngam them 'og tu sba ba sogs rdzas kyi khyad par tsam las lag len gnad gcig shes par bya'o //
de nas kyang phyi rtags ma thon bar dgra phyogs su bskul dang zor thun 'phang /
lha 'dre spyi la phud gtor /
dpang gzug
/rgyun par rbad gsad kyi sngags dang thun la gtso bor bton la 'phang ba yin no //
gang ltar yang rjes kyi bya ba gtor skyong bro brdung tshe 'gugs sogs ni las gzhung gang yin ltar byas pas 'grub sla zhing rjes bkra shis par 'byung bar gsungs so //
sngar dus sngags pa rnams la grags che zhing //
bstan srung mtshon cha gcig chog gyur na yang //
deng dus mchog gi grub pa lta ci smros //
mngon spyod sne gcig gding du khel ba med //
de phyir don du 'gyur ba dka' mod kyi //
rgyun la bsam nas 'bad pas bris 'dis kyang //
bstan la gnod pa'i gdug can ji snyed pa //
bcom nas rgyal bstan dbu 'phang dgung snyeg shog
/ces pa gzhung 'di'i dmigs rim mtha' dag gab 'thor gyi tshul du bzhugs pas brtags dka' ba'i stabs /
gzhung 'grel gab so'i gnad kun gcig tu dril ba'i gyer bsgom dge sbyong blo gsal rgya mtshos mdzad pa nyid lung rgyun ma bzhugs pas /
rgyun la phan pa'i slad dus mtha'i sngags gzugs pad+ma gar gyi dbang phyug gis rdzong shod bde gshegs 'dus pa'i sgrub gnas su gsal bkod bgyis pa dge legs 'phel ///
/
