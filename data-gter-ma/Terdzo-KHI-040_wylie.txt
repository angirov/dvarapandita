srid pa ma mo sgang shar gyi brgyud pa'i gsol 'debs bde chen rang sgra bzhugs so //
bde chen dbyings kyi spyi dpal mngon rdzogs rgyal //
'khor 'das klong chub srid pa bde 'gro yum //
gsang bdag rdor sems lha mo yid 'ong ma //
mdzes ldan grub ldan rnams la gsol ba 'debs //
grags ldan mchog skyong d+ha na saMskr-ita //
mkha' 'gro'i tshogs rje pad+ma thod phreng rtsal //
ye shes mtsho rgyal 'brog mi dpal ye shes //
ra shag chos 'bar zhabs la gsol ba 'debs //
rdo rje dbang phyug gu rub lo tsA ba //
nyi ma seng ge jo sras rtsing po dang //
g.yu thog mgon po gnubs ston lha rje dar //
d+harma rA dza rnams la gsol ba 'debs //
ye shes gzungs dang mes ston yab sras gnyis //
thang ston jo yes rdor seng rtsa brgyad pa //
chos dpal bzang po paN chen blo gros bzang //
spa ston nam rin rnams la gsol ba 'debs //
gar dbang zhig gling bla chen sog zlog pa //
gzhan phan rdo rje phrin las lhun gyis grub //
gter bdag gling pa rin chen rnam par rgyal //
mang thos 'gyur med rdo rjer gsol ba 'debs //
spang ston kun bzang pad+ma tshe dbang rtsal //
sgrol ston 'jam dbyangs chos kyi rgyal mtshan 'dzin //
bka' babs bdun ldan 'jam dbyangs mkhyen brtse'i dbang //
rtsa brgyud bla ma rnams la gsol ba 'debs //
rtag rgyal yum chen rnam lnga chos sku'i mkha'//
ye shes rje mo bcu bzhi longs sku'i klong //
dman mo lnga bcu rtsa brgyad sprul sku'i rtsal //
srid pa ma rgyud lha la gsol ba 'debs //
dbang dang rim gnyis las skyes shes rab kyis //
gzung 'dzin mtshan ma ma spangs dbyings su dag
/rang byung lta ba mkha' dang klong dgu po //
dbyer med ye shes gtan la pheb par shog
/rang bzhin gzhi dang lam gyi dkyil 'khor gsum //
zung 'brel sgom pas rtog tshogs lha skur shar //
lha nyid ye shes de yang dbyings nyid du //
mthar phyin lhun grub 'khor lor byang chub shog
/ma 'gags sna tshogs spyod pa lta ba rtogs //
rang gsal spyod pas sgom pa tshad la phebs //
mthun 'jug thabs kyi spyod pas 'gro ba 'dul //
phrin las bzhi la mnga' dbang brnyes par shog
/thun mong rig 'dzin rnam bzhi'i go 'phang 'grub //
mthar thug sku dang ye shes rnam pa lnga //
mkha' klong dbyer med ngang du sangs rgyas nas /
khams gsum sgrol mdzad thugs rje'i bdag gyur cig
/ces pa'ang pad+ma gar dbang rtsal gyis bgyis pa dge legs 'phel ///
/
