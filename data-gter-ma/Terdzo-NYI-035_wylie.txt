@#//
gza' mchog chen po rA hu la yi skong gso khrag mtsho 'khyil ba zhes bya ba bzhugs so //
hU~M/
'grub par gyur cig mthu stobs dbang phyug gtso //
rdo rje thod phreng rtsal la phyag 'tshal lo //
gza' mchog chen po 'jigs byed rA hu la //
thugs dam skong ba'i cho ga brjod par bya //
de la gza'i bshos bu dgus bskor rtse la ling dmar gyis brgyan pa kyu gu brgyad dang ri lu brgyad kyis bskor ba dar nag gi 'phan lding dang bcas pa bsham /
tshogs dang spyan gzigs mang po dang spos dang tshil chen gyi dud pa 'thul /
rnga dang rol mo sgrog cing /
rang nyid pad+ma thod phreng rtsal gyi nga rgyal gyis mtshams gcad pa ni /
hU~M/
bdag nyid rdo rje thod phreng rtsal //
mthing nag me yi klong na bzhugs //
zhal gcig phyag gnyis spyan gsum bsgrad //
zhal gdangs mche gtsigs hU~M sgra sgrog
/phyag g.yas rdo rje thod dbyug gdengs //
g.yon pas sdigs mdzub thugs kar mdzad //
zhabs gnyis brkyang bskum dor stabs te //
sbrul dang thod phreng 'bar bas brjid //
hU~M dang phaT kyi 'phro 'du las //
sprul pa'i khro chung glogs ltar 'khyugs //
mtshon cha me ri stong khams 'bar //
rlung yang rgyu ba'i skabs med na //
bar chad bgegs rnams smros ci dgos //
oM AHhU~M badzra gu ru pad+ma thod phreng rtsal u tsa ta ya hU~M hU~M phaT/
ces mtshams bcad nas /
mdun du gza' mchog 'khor dang bcas pa skad cig gis bsam ste /
spyan drang ba ni /
hU~M/
rdo rje 'chang dbang thugs kyi sprul pa las //
yang sprul mi bzad 'bar ba'i skur ston pa //
gza' mchog chen po 'jigs byed rA hu la //
ngang nyid chos kyi dbyings nas sku bzhengs shig
/snyigs dus mi bzad lnga brgya'i tha ma 'dir //
sna tshogs thabs kyis gdug pa 'dul don du //
thugs nyid zhi ba chos dbyings rnam dag kyang //
drag gtum mi bzad thugs rjes sku bzhengs shig
/hU~M/
zhe sdang 'bar ba'i dkyil 'khor nas //
yag sha dz+wa la dam la shog
/'dod chags 'bar ba'i dkyil 'khor nas //
rdo rje glog 'gyu dam la shog
/'dod chags zhe sdang 'bar ba las //
sprul pa'i gza' bdud dam la shog
/ma mo rol pa'i dur khrod nas //
ljang sngon chen po dam la shog
/dgra bla tshogs pa'i dkyil 'khor nas //
drang srong dkar ser dam la shog
/klu bdud rol pa'i da la nas //
bdud pho rA tsa dam la shog
/srin po tshogs pa'i dkyil 'khor nas //
byi tri pa tra dam la shog
/dmu bdud rol pa'i dkyil 'khor nas //
dmu bdud chen po dam la shog
/gshin rje rol pa'i dkyil 'khor nas //
du ba mjug ring dam la shog
/klu btsan rol pa'i dkyil 'khor nas /
khyab 'jug chen po dam la shog
/sde brgyad tshogs pa'i dkyil 'khor nas //
sgra gcan chen po dam la shog
/shar phyogs nam mkha'i dkyil yangs nas //
stag srin zor gdong dam la shog
/lho phyogs nam mkha'i dkyil yangs nas //
bam srin dred gdong dam la shog
/nub phyogs nam mkha'i dkyil yangs nas //
kong srin ba glang gdong can dam la shog
/byang phyogs nam mkha'i dkyil yangs nas //
'brog srin chu srin gdong can dam la shog
/so so'i gnas dang pho brang nas //
sprul pa'i gza' brgyad dam la shog
/rgyu skar nyer brgyad dam la shog
/lha srin sde brgyad dam la shog
/klu 'bum tshogs pa'i pho brang nas //
rdo rje legs pa dam la shog
/srin po 'bum gyi pho brang nas //
lha mo nag mo dam la shog
/gshin rje 'bum gyi pho brang nas //
bshan pa dmar nag dam la shog
/gnam sman 'bum gyi pho brang nas //
tshe 'dzin ma bzhi dam la shog
/ro langs 'bum gyi pho brang nas //
pho nya nag mo dam la shog
/las mkhan 'bum gyi pho brang nas //
nag po 'dzum med dam la shog
/gzhan yang sprul pa'i pho nya dang //
yang sprul lha srin 'khor dang bcas //
gnas 'dir spyan 'dren gshegs su gsol //
nam mkha' dbyings kyi pho brang nas //
gza' bdud 'khor dang bcas pa rnams //
sku mdog dud kha tse re re //
dgyes pa'i gad rgyangs ya la la //
dar nag ru mtshon phya ra ra //
mi rkang gling bu di ri ri //
spyan stong me dpung 'u ru ru //
bshugs pa'i glu len kyu ru ru //
rngam pa'i nga ro di ri ri //
dpal gyi bro chen chems se chem //
'jigs pa'i glu len tse re re //
glog dmar zhags pa khyugs se khyug
/tshur byon tshur byon gnas 'dir byon //
pho brang rab mdzes gzhal yas 'dir //
gza' bdud 'khor bcas gshegs su gsol //
hri shag ru rag ram nA ge tsit+ta traM ma ma yo za g+h+raM ha he yo gi sha la dza dzaH
bzhugs su gsol ba ni /
hU~M/
'jigs byed chen po gza' mchog rA hu la //
sring bzhi sde brgyad 'khor dang bcas pa rnams //
nyi zla pad+ma zhing chen gdan steng du //
dgyes shing mi g.yo brtan par bzhugs su gsol //
oM ke ta ke ta rA hu la sa ma ya tiSh+Tha lhan /
zhes pas bzhugs par bsam la /
de nas phyag dang mchod pas dgyes pa bskyed pa ni /
hU~M/
che ba'i che mchog 'jigs byed rA hu la //
mthu stobs rdzu 'phrul nam mkha'i mtha' dang mnyam //
dregs pa pho mo ming sring 'khor bcas la //
bstan pa bsrung phyir gus pas phyag 'tshal lo //
oM ke ta ke ta rA hu la pra tI dza hoH
spos dang me tog snang gsal la sogs dang //
dza gad phud dang pany+tsa a mr-ita //
phyi nang gsang ba'i mchod pa rgya mtsho rnams //
dngos 'byor ting 'dzin dgongs klong dag pas mchod //
oM ma hA pU tsa me g+ha sa mu dra s+pha ra Na sa ma ye hU~M/
dam bsre ba ni bdud rtsi 'thor zhing /
hU~M/
gza' bdud 'khor dang bcas pa dang //
rig 'dzin rnal 'byor bdag cag gnyis //
rtag tu mi 'bral 'grogs pa'i phyir //
dam tshig gnyan po gcig tu bsre //
'go zhing stongs grogs gnyan po mdzod //
oM rA hu la sarba pany+tsa a mr-ita sa ma ya hU~M hrIHThA/
bdag kyang dam las mi 'da' na /
khyod kyang dam las ma 'da' zhig
/gnyis ka dam las mi 'da' 'tshal //
gal te dam las 'das pa na //
rdo rje'i dmyal bar skye ta re //
de bas dam tshig gnyan po srungs //
oM rA hu la sa ma ya na ra kan /
de nas gtor tshogs oM AHhU~M gis byin gyis brlabs la 'bul ba ni /
hU~M/
pho brang rab mdzes gzhal yas 'dir //
'bru bzang sna tshogs bshos su brtsegs //
dar zab mang po rgyan du btags //
'bru bcud mngar mo skyems su 'bul //
rta dang rnga mong bya yi tshogs //
gser dngul dar zab g.yu yi tshogs //
sha chang dkar dmar mchod pa rnams //
gza' bdud 'khor dang bcas la 'bul //
gsol cig rol cig dgyes par mdzod //
ba liM rgyan gyi gtor ma 'bul //
dam rdzas bdud rtsi'i mchod pa 'bul //
rak+ta dmar gyi mchod pa 'bul //
chu sna stong gi mchod pa 'bul //
me tog stong gi mchod pa 'bul //
gsur chen dud pa'i mchod pa 'bul //
zhun chen mar me'i mchod pa 'bul //
zhal zas tshogs kyi mchod pa 'bul //
rkang gling rol mo'i mchod pa 'bul //
gsol cig rol cig dgyes par mdzod //
sha rul khrag rul nya rul dang //
btsos dang rjen sha sna tshogs dang //
ra mchin la sogs sha khrag tshogs //
dkar gsum mngar gsum klu sman ga pur dang //
stag dom ba glang nya yi snying //
sha sna snying sna khrag sna yis //
gza' bdud yab yum 'khor bcas mchod //
gsol cig rol cig dgyes par mdzod //
oM ma hA pU dza la khA hi /
de nas skong bshags bya ba ni /
hU~M/
phyi nang gsang ba'i mchod pa dang //
dmar chen rgyan gyi gtor ma dang //
zhal zas tshogs kyi mchod pa dang //
sha sna snying sna'i mchod pa yis //
gza' mchog chen po'i thugs dam bskang //
bskangs pa'i dngos grub bdag la stsol //
'bru bzang lha bshos sha chen spos //
tshil chen snang gsal rol mo'i tshogs //
sku glud spyan gzigs mang po dang //
dam rdzas rgyan gyi gtor ma yis //
gza' bdud yab yum thugs dam bskang //
bskangs pa'i dngos grub bdag la stsol //
rak+ta dmar gyi ar+g+haM gyis //
ljang sngon drag po'i thugs dam bskang //
sha chen ri rab brtsegs pa yis //
bdud po rog ti'i thugs\u0f8e
bsad khrag rba klong 'khrugs pa yis /
khyab 'jug chen po'i thugs\u0f8e
spos dang snang gsal rol mo yis //
drang srong dkar ser thugs\u0f8e
bam chen bcad 'phror ldan pa yis //
byi tri pa tra'i thugs\u0f8e
ti ra zhing chen spungs pa yis //
ha li ka li'i thugs\u0f8e
dmar dang gsur chen dud pa yis //
du ba mjug ring thugs\u0f8e
spyan gzigs tshogs kyi 'khor lo yis //
sgra gcan 'dzin gyi thugs\u0f8e
sha khrag dmar chen gtor ma yis //
sring mo bzhi yi thugs\u0f8e
gdugs dang rgyal mtshan rol mo yis //
gza' chen brgyad kyi thugs\u0f8e
g.yos dang kha zas sna tshogs kyis //
rgyu skar nyer brgyad thugs\u0f8e
sha sna snying sna 'bum phrag gis //
lha srin sde brgyad thugs dam bskang //
bskang ngo bskang ngo gza' chen rnams //
thugs dam gnyan po bskang bar mdzod //
chos skyong gza' bdud 'khor bcas la //
rig 'dzin rnal 'byor bdag cag gis //
dga' dad gus pas phyag gcig 'tshal //
mos dang dad pas mchod pa 'bul //
rnal 'byor nyams chag bskang bar mdzod //
ces bskangs la bshags pa ni /
hU~M/
chos rnams rnam dag nam mkha' lta bu la //
ma rig dbang gis nga dang bdag tu bzung //
'dod chags zhe sdang gti mug dbang gyur pas //
'gal 'khrul nyams chag thams cad mthol lo bshags //
srung ma khyod bsten bsgrub par dam mnos nas //
bsnyen sgrub ma tshang tshogs mchod chung ba dang //
bzlas grangs nyung zhing sbyor sgrol log pa dang //
thun zor ma bcos le lo'i rkyen dbang gis //
sku gsung thugs dang 'gal bar gyur to 'tshal //
rang gnong 'gyod pa'i sems kyis mthol lo bshags //
tshangs pa don gyi dngos grub bstsal du gsol //
zhes pas bshags la yi ge brgya pa brjod do //
de nas bstod pa ni /
hU~M/
srin po'i gzugs kyis gdug pa can //
tshar gcod byang chub sems dpa' ste //
mtshan gsol gza' mchog rA hu la //
dam tshig can la bdag bstod do //
hU~M/
rig 'dzin srog shing gter gyi bdag
/gtsug lag bstan srung mthu bo che //
rnal 'byor dgra bla thugs dam can //
dam nyams srog gcod gtso la bstod //
hrIH
khyab 'jug chen po sgra gcan 'dzin //
'jigs pa'i lus la 'bar ba'i gdong //
zhal dgu phyag bzhi rngam pa ste //
'jig rten khams kyi drag rtsal can //
gnam lcags thog gi bdag po ste //
skyin thang ser ba 'beb pa'i gtso //
sprul pa chen po rdzu 'phrul can //
mthu stobs chen po yongs kyi bdag
/ri rab steng na lha yi gtso //
rgya mtsho'i gting na klu yi bdag
/bar snang khams su sde brgyad gtso //
dbu dgu srid pa gsum gyi bdag
/mgo gcig lha min khro bo'i zhal //
nyi ma zla ba grib mas gnon //
gcig ni bzhad cing mdzes pa'i zhal //
dgyes pas bka' yi bya ra mdzad //
gcig ni khros pa srin po'i gdong //
gdug pa'i dgra bgegs zas su za //
gcig ni rngams shing za byed gdong //
gnam lcags me yi thog chen 'beb //
gcig ni 'jigs byed ma rungs pa //
tsha grang 'thab pa'i rkan sgra sgrog
/gcig ni 'khrugs byed drag po'i zhal //
g.yo 'gul chen pos ser chen 'beb //
gcig ni gtum chen ye shes zhal //
mngon shes rdzu 'phrul thogs pa med //
gcig ni stobs chen rdzu 'phrul zhal //
sangs rgyas bstan pa srung bar byed //
gcig ni zhi ba lha yi zhal //
sgrub pa po la dngos grub ster //
steng gi phyogs na bya rog zhal //
dkon mchog dbu 'phang bstod par byed //
glog 'dra ral gri zhags pa yis //
sdang byed dgra bo'i skye rgyud gcod //
chu srin zhags pa g.yugs pa yis //
srid pa gsum yang dbang du sdud //
rwa yi mda' gzhu bsnams pa yis //
dmigs pa'i dgra bgegs rtsad nas gcod //
spyan stong me dpung sdang mig gis //
dgra dang bgegs la 'bru tshugs lta //
sku smad sa la brdabs pa yis //
'jig rten g.yo 'gul ldeg par byed //
zhal nas hU~M dang phaT sgrog pas //
dregs pa pho mo dbang du sdud //
sku mdog dud kha 'jigs pa yis /
khams gsum skye 'gro zil gyis gnon //
sprul pa'i gza' bdud nag po khyod //
'jig rten khams na 'gran zla bral //
bdud dang dregs pa bran du khol //
las su sangs rgyas bstan pa srung //
dam can rnal 'byor skyong mdzad pa'i //
mthu stobs can la phyag 'tshal bstod //
hU~M/
khyod kyi bka' nyan gdong mo bzhi //
rdzu 'phrul ri rab thal bar rlog
/nad dang mtshon gyi bdag mo ste //
mthu stobs can la phyag 'tshal bstod //
hU~M/
mi bzad drag gtum rngam pa'i tshogs //
gza' brgyad lha srin sde brgyad dang //
rgyu skar nyi shu brgyad la sogs //
pho nya yang sprul tshogs la bstod //
de nas mnga' gsol ba ni /
spos dang tshil chen gyi dud pa gtong /
phud dang sman rak+ta 'thor /
rol mo bsgrag me tog 'thor zhing 'di skad do //
ho dgongs su gsol lo //
dam can gza'i dge bsnyen chen po /
sku mdog dud kha la 'jigs pa'i mig gis khengs pa /
dbu dgu rngam pa'i nga ros 'gengs pa /
thod sbrul nyi zla'i phreng bas brjid pa /
zhal gdangs dug gi mche ba gtsigs pa /
sma ra dang dbu skra dmar ser 'bar ba /
zhal nas gdug pa'i ngan sngags sgrog pa /
phyag bzhi g.yas g.yon gyi dang po chu srin rgyal mtshan dang ral gri 'bar ba /
'og ma gnyis sbrul zhags dang mda' gzhu 'gengs pa /
sku smad dug sbrul rab tu 'khyil ba /
thog dang ser chen rab tu 'beb pa la gsol lo //
'bul lo //
mchod do //
sdang ba'i dgra sod cig
/gnod pa'i bgegs thul cig
/rkyen ngan dang bar du gcod pa thams cad phyir zlog cig
/tshe dang dpal 'byor spel cig
/bka' dang bstan pa srungs shig
/'khor dang gang zag skyongs shig
/bcol pa'i phrin las mdzod cig
/bsgrubs pa'i rtags phyungs shig
/phrin las gnyan po mdzod cig
/gzhan yang gza' mchog thugs kyi dgyes sde chen mo gdong mo mched bzhi ni /
shar na stag srin zor ba'i gdong can /
sku mdog dkar ser la stag dang sbrul gyi chun pos brgyan pa /
phyag na lcags kyu dang zhags pa bsnams pa la gsol lo 'bul lo mchod do //
lho na bam srin dred mo'i gdong can /
sku mdog ser nag la mi lpags kyi g.yang gzhi gsol ba /
phyag na dbyug tho dang sbrul zhags bsnams pa la gsol lo 'bul lo mchod do //
nub na kong srin ba glang gi gdong can /
sku mdog dmar nag la stag gzig gi gzer kha gsol ba /
phyag na dgra satwa dang zhags pa bsnams pa la gsol lo 'bul lo mchod do //
byang na 'brog srin chu srin gyi gdong can /
sku mdog ljang nag la mi lpags kyi g.yang gzhi gsol ba /
phyag na gtun shing dang zhags pa bsnams pa la gsol lo 'bul lo mchod do //
sdang ba'i dgra sod cig
/gnod pa'i bgegs thul cig
/rkyen ngan dang bar du gcod pa thams cad phyir zlog cig
/tshe dang dpal 'byor spel cig
/bka' dang bstan pa srungs shig
/'khor dang gang zag skyongs shig
/bcol pa'i phrin las mdzod cig
/bsgrubs pa'i rtags phyungs shig
/phrin las gnyan po mdzod cig
/gzhan yang gza' mchog bka'i pho nya chen po /
nyi ma dang zla ba la sogs te gza' chen po brgyad /
bdud dang gshin rje la sogs te lha ma srin sde brgyad /
tshangs pa dang brgya byin la sogs te lha chen po brgyad /
dga' bo dang 'jog po la sogs te klu chen po brgyad /
brgya byin dang me lha la sogs te phyogs skyong ba bcu /
smin drug dang snar ma la sogs te rgyu skar nyi shu rtsa brgyad dang /
mkha' la 'gro ba dang /
shugs kyis 'gro ba dang /
smyo byed dang srul po la sogs pa 'jig rten pa'i tshogs dang bcas pa thams cad la /
rak+ta dmar gyi mchod pa /
dza gad phud kyi mchod pa /
bdud rtsi sman gyi mchod pa dam pa /
sha chen gsur gyi dud pa /
zhal zas tshogs kyi mchod pa /
rkang gling rol mo'i bye brag
/spyan gzigs dang sku glud bsam gyis mi khyab pa 'bul lo //
gsol lo //
mchod do //
sdang ba'i dgra sod cig
/gnod pa'i bgegs thul cig
/rkyen ngan dang bar du gcod pa thams cad phyir zlog cig
/tshe dang dpal 'byor spel cig
/bka' dang bstan pa srungs shig
/'khor dang gang zag skyongs shig
/bcol pa'i 'phrin las mdzod cig
/bsgrubs pa'i rtags phyungs shig
/phrin las gnyan po mdzod cig
/ces brjod do //
de nas phrin las bcol ba ni /
hU~M hrIH
bdag ni rig 'dzin sgrub pa po //
bdag ni rnal 'byor dam tshig can //
dam la gnas shing lha la 'phreng /
khyod ni srung ma dam tshig can /
khyod ni mthu stobs rdzu 'phrul can //
dgongs dang gza' mchog rA hu la //
sangs rgyas rin chen snying po dang //
bcom ldan shAkya thub pa dang //
rdo rje 'chang chen spyan snga ru /
khyod kyis khas blangs dam bcas pa //
tha tshig gnyan po 'di min nam //
rin chen snying pos bka' bsgos pa //
bram ze'i khye'u khyab 'jug sprin //
bstan pa bsrung bar dam chos shig
/dam nyams sgrol bar dam chos shig
/de tshe tha tshig de min nam //
shAkya thub pas bka' bsgos pa //
ma 'ongs bskal pa tha ma la //
bla ma la gnod sngags la sdang /
khyad par dben gnas gnyan po 'jig
/nyams pa de yi srog rtsa chod //
de tshe tha tshig de min nam //
rdo rje 'chang gi spyan snga ru //
sangs rgyas bstan pa bsrung ngo zhes //
dam can rnal 'byor skyong ngo zhes //
dgra bo'i srog rtsa gcod do zhes /
khyod kyis khas blangs de min nam /
khyod kyis dam bcas de min nam /
khyod kyi dam bcas gnyan po de //
da ltar rnal 'byor bdag bskul lo /
khas blangs bzhin du 'phrin las mdzod //
gza' bdud 'khor bcas tshur nyon cig
/rgyal ba'i bka' la mi bden med //
zab mo'i don la mi sems med //
mna' dang khrims la mi gnas med //
zas dang skom la mi chags med //
do nub khyod kyi thugs dam bskang //
nyams chag bskang zhing zhig ral gso //
lha la bshags bgyid sems mkhon sbyang //
phud 'dren zla bo'i gzhung gcig byed //
do nub byams pa'i lan gcig blan //
do nub snga ma'i gtang rag gtong //
do nub phyi ma'i zhu gcig 'bul //
dang por phud kyis mi mchod du //
gza' bdud 'khor bcas phud la dgyes //
bar du tshogs kyis mi bskang du //
'jigs byed chen po tshogs la dgyes //
tha ma lhag mas mi mchod du //
sring bzhi sde brgyad lhag la dgyes //
lhag ma kha chus mi bran du //
'khu ldog dam las 'das kyis dogs //
rnam gsum gcig tu mi bsre ru //
sku gsung thugs dang mi 'brel med //
phud la dgyes pa phud la rol //
tshogs la dgyes pa tshogs la rol //
lhag la dgyes pa lhag la rol //
ba liM gtor ma 'di bzhes la //
rnal 'byor bdag gi 'phrin las mdzod //
bsam pa sgrubs la re ba skongs //
hrIH
gza' mchog chen po tshur gson cig
/grogs la gzhung med mi srid kyis //
rje la blon med mi srid kyis //
byams la drin med mi srid kyis //
mdza' la gdung med mi srid kyis //
chos skyong mthu med mi srid kyis //
chad don mi bsgrub mi srid kyis //
tshogs dang gtor ma 'di bzhes la //
rnal 'byor bdag gi phrin las mdzod //
zas kyi ngo zhig khyed kyis mdzod //
chad pa'i gzhung zhig bdag gis bsrang //
bdag gi tshig 'di khyod kyis nyon //
bsgrub pa'i gzhung 'di nga yis bsrang //
bcol pa'i 'phrin las khyod kyis mdzod //
gnyis ka las kyi gzhung bsrang 'tshal //
gnyis ka las kyi gnyer blang 'tshal //
smras so chad do thugs dam can //
bdag cag 'khor dang bcas pa yi //
phur kha zlog pa'i dus la bab //
zor kha zlog pa'i dus la bab //
byad kha zlog pa'i dus la bab //
mi kha zlog pa'i dus\u0f8e
dal kha zlog pa'i dus\u0f8e
nad kha zlog pa'i dus\u0f8e
rims kha zlog pa'i dus\u0f8e
yams kha zlog pa'i dus\u0f8e
gdon kha zlog pa'i dus\u0f8e
khram kha zlog pa'i dus\u0f8e
sho kha zlog pa'i dus\u0f8e
zlog cing sgyur ba'i phrin las mdzod //
gsol lo mchod do srung ma'i tshogs //
sod cig thul cig dgra dang bgegs //
gtad do gnyer ro thugs dam can //
bskal pa zhig kyang mi 'bral lo //
thugs dam g.yel ba ma mdzad cig
/thugs dang glo ba ci nyer mdzod //
brtse gdung gdung sems ci cher mdzod //
mthu stobs rdzu 'phrul ji lta ba //
rnal 'byor bdag gi 'phrin las mdzod //
'khor srungs rkyen zlogs bar chad sol //
le lo snyom las ma mdzad cig
/bka' dang dam las ma 'da' zhig
/rdzun dang g.yo sgyu ma mdzad cig
/rnal 'byor bdag gi re ba skongs //
tshe srings dpal skyed 'byor pa spel //
snyan pa sgrubs la grags pa sgrogs //
'jig rten gsum po dbang du sdus //
dge dang zhi ba'i las bsgrub dang //
rgyas dang dbang gis thams cad gnon //
mngon spyod drag po'i las mdzod cig
/'phrin las rnam bzhi 'grub par mdzod //
legs pa thams cad sgrub pa dang //
nyes pa thams cad 'gog pa dang //
bsam pa thams cad 'grub pa dang //
re ba thams cad skong ba dang //
bkra shis phun sum tshogs par mdzod //
ces brjod do //
rgyun gyi skong gsol de nas gtor ma btang la bkra shis brjod do //
gal te mngon spyod 'ba' zhig bsgrub na /
nya bo bsgral nas gtor mar bstab pa ni /
gri'am phur pa sgril zhing rang nyid drag po'i nga rgyal gyis 'di skad do //
hU~M/
nga ni dpal chen he ru ka
/dam nyams sgrol ba'i ging chen te //
sdang byed gdug pa'i dgra bo 'di //
lus srog dbugs dang dbral bar bya //
oM AHhU~M/
che ge mo'i snying dang srog la yam yam rbad rbad /
hU~M/
yang sprul chen po'i dus la bab //
gza' mchog chen po'i dus la bab //
rA hu la yi dus la bab //
gsod byed chen po'i dus la bab //
sgrol ging chen po'i dus la bab //
las mkhan chen po'i dus la bab //
mgo lus phrol la dbang po snubs //
dus mtha' stungs la bla tshe phrogs //
snying rtsa chod la srog rtsa gtubs //
sring mo bzhi yi dus la bab //
gza' chen brgyad kyi dus la bab //
rgyu skar nyer brgyad dus la bab //
lha srid sde brgyad dus la bab //
dam nyams bsgral ba'i dus la bab //
a nr-i mA ra ya srog la yam yam //
dam nyams dgra bo che ge mo'i //
dbang po rnam lnga zhal du bstab //
don snying rnam lnga zhal du bstab //
yan lag rnam lnga zhal du bstab //
bla tshe srog gsum zhal du bstab //
klad rus rkang mar zhal du bstab //
sha khrag tshil chen zhal du bstab //
gsol cig rol cig kha raM khA hi //
dam nyams dgra bo'i sha khrag 'di //
yag sha dz+wa la'i zhal du bstab //
rdo rje glog 'gyu'i zhal du bstab //
sras mchog gza' bdud zhal du bstab //
gsol cig rol cig kha raM khA hi //
dam nyams dgra bo'i bla srog 'di //
phung byed gza' bdud zhal du bstab //
gsol cig rol cig kha raM khA hi //
dam nyams dgra bo'i don snying 'di //
drang srong mthu chen zhal du bstab //
gsol cig rol cig kha raM khA hi //
dam nyams dgra bo'i klad rus 'di //
bdud po rog ti'i zhal du bstab //
gsol cig rol cig kha raM khA hi //
dam nyams dgra bo'i nang khrol 'di //
byi tri pa tra'i zhal du bstab //
gsol cig rol cig kha raM khA hi //
dam nyams dgra bo'i glo snying di //
byi nu rA tsa'i zhal du bstab //
gsol cig rol cig kha raM khA hi //
dam nyams dgra bo'i srog dbugs 'di //
du ba mjug ring zhal du bstab //
gsol cig rol cig kha raM khA hi //
dam nyams dgra bo'i dbang po lnga //
stag srin zor gdong zhal du bstab //
gsol cig rol cig kha raM khA hi //
dam nyams dgra bo'i skye mched drug
/bam srin dred gdong zhal du bstab //
gsol cig rol cig kha raM khA hi //
dam nyams dgra bo'i phung po lnga //
kong srin ba glang zhal du bstab //
gsol cig rol cig kha raM khA hi //
dam nyams dgra bo'i mdangs dang bkrag
/'brog srin chu srin zhal du bstab //
gsol cig rol cig kha raM khA hi //
dam nyams dgra bo'i rnam shes brgyad //
sprul pa'i gza' brgyad zhal du bstab //
gsol cig rol cig kha raM khA hi //
dam nyams dgra bo'i drod dang dbugs //
lha chen brgyad kyi zhal du bstab //
gsol cig rol cig kha raM khA hi //
dam nyams dgra bo'i mi nor zas //
rgyu skar nyer brgyad zhal du bstab //
gsol cig rol cig kha raM khA hi //
dam nyams dgra bo 'khor bcas rnams //
gza' mchog 'khor bcas zhal du bstab //
gsol cig rol cig kha raM khA hi //
phung zhing brlag pa'i phrin las mdzod //
ming gi lhag ma med par mdzod //
dus la bab bo rA hu la //
hri shag ru rag ram nA ge tsit+ta traM ma ma yo za g+h+raM ha he yo gi sha la dzaHdzaH
hur thums rbad sod mA ra ya sha trUn phaT/
ces gtor mar bstab bo //
de nas rigs kyi sde dpon rnams dgra la rbad pa ni /
gtor ma dgra phyogs su btegs la shin tu khros pas 'di skad do //
hU~M/
gza' bdud chen po mthu rtsal can /
khyod kyi thugs dam dus la bab //
bdag la bsdo ba'i dgra bo 'dis //
bla ma dam pa'i sku la bsdos //
sangs rgyas bstan pa 'di yis bshigs //
dben gnas gnyan po'i dkor la zos //
srung ma gnyan po khyad du bsad /
khyod la mthu stobs med ces sgrog
/rnal 'byor bdag la phod du btsugs //
byang chub bsgrub tu ma ster ro //
de bas gza' bdud rA hu la /
khyod la mthu stobs yod dam med //
yod na da lta dus la bab //
skad cig 'di la snying khrag skyugs //
'gyu ba'i dbugs chod tshe srog phrol //
glo bur ye 'drog chen po thongs //
med na bsgrubs pa don re chung //
bsten cing mchod pa 'bras re med //
dam tshig gnyan po'i chad pa 'ong //
de bas gza' bdud rA hu la /
khyod kyi mngon spyod dus la bab //
sdang ba'i dgra bo dam nyams 'di //
pha khu yin yang khyod kyis sgrol //
do nub nam gyi gung smad la //
dam nyams dgra bo ma bsgral na /
khyod kyi mthu stobs rdzun du che //
bsten cing bsgrubs pa don re chung //
bsten kyang rgyab rten mi yong na /
khyod las ngan pa su zhig yod //
da lta dgra bo ma bsgral na /
khyod kyi gnas 'di 'phrog go zer //
rten dang pho brang 'jig go zer //
bdag cag dmangs su 'beb bo zer //
de bas bsgral ba'i dus la bab //
hU~M/
gza' bdud chen po rA hu la //
ri rab rtse nas bswo yis thobs //
lha dmag mang po'i dmag yar sdus //
dgra bo'i yul du dmag sna drongs /
khyab 'jug chen pos dmag dpon mdzod //
glo bur gri rgod khrag tu skyugs //
phung byed rdul phran bzhin du rlogs //
'jigs byed sgra gcan rA hu la //
rgya mtsho'i gting nas ku yis thobs //
ma mo bye ba'i dmag yar sdus //
dgra bo'i yul du dmag sna drongs //
drang srong chen pos dmag dpon mdzod //
mdze 'bras phol mig lhog pa thongs //
rims nad khrag nad dal yams thongs //
gza' bdud nag po rA hu la //
bsil ba'i tshal nas khu yis thobs //
nag po stong gi dmag yar sdus //
dgra bo'i yul du dmag sna drongs //
byi nu rA dzas dmag dpon mdzod //
gzer nad smyo 'bog gri rgod thongs //
rdungs shig gtubs shig rlung gis gtor //
rdul phran tsam yang med par gyis //
las mkhan chen po rA hu la //
dur khrod brgyad nas bswo yis thobs //
lha srin sde brgyad dmag yar sdus //
dgra bo'i yul du dmag sna drongs //
byi tri pa tras dmag dpon mdzod //
ser chen thog dang skar mda' rgyob //
rims nad khrag gzer gri 'thab thongs //
srog bdag chen po rA hu la //
nam mkha'i mthongs nas khu yis thobs //
gza' skar mang po'i dmag yar sdus //
dgra bo'i yul du dmag sna drongs //
du ba mjug ring dmag dpon mdzod //
sad dang ser chen rgyu gzer phob //
gnam lcags thog dang skar mda' rgyob //
nad dang mtshon gyi bskal pa thongs /
khyab 'jug chen po rA hu la //
skar ma phod can 'od po che //
dgra bo'i steng du dmag sna drongs //
'ur 'ur chems chem dmag sna drongs //
srog gcod sring mo gdong bzhis mdzod //
bdag la sdang ba'i dgra bo 'di'i //
pho rgyud thams cad rtsad nas chod //
mo rgyud thams cad mngal nas skoms //
phung du chugs la brlag par mdzod //
rdul phran tsam yang med par gyis //
ming tsam med par phung du chugs //
dus la bab bo rA hu la //
hU~M/
gza' mchog chen po rA hu la //
'jigs byed chen po drag rtsal can //
pha ni srin la ma ni klu
/klu srin tshogs pa'i mthu bo che //
lus po gcig la mgo bo dgu
/mgo lus med pa mig gis gang //
sku mdog 'jigs pa'i dud kha la //
phyag bzhi chu srin rgyal mtshan dang //
ral gri zhags pa mda' gzhu bsnams //
lho nub mtshams nas sku skyod la //
dgra bo'i steng du da rgyugs shig
/sring mo mched bzhi da rgyugs shig
/sprul pa'i gza' chen da rgyugs shig
/lha srin sde brgyad da rgyugs shig
/tshes grangs bzhi yi srod dag la //
nub nas shar du rgyu tsam na //
ma mo yongs kyi dmag dpon byed //
rims nad 'beb pa'i mthu bo che //
ma mo'i king kang dgra la b+h+yo //
tshes grangs brgyad kyi dros chen la //
shar lho nub byang rgyu tsam na //
dgra bla'i rgyal po'i dmag dpon byed //
yams nad 'beb pa'i mthu bo che //
dgra bla'i king kang dgra la b+h+yo //
tshes grangs bcu gcig dus tshod du //
nam ni 'jings nas phyed yol la //
byang nas lho ru rgyu tsam na //
gshin rje yongs kyi dmag dpon byed //
yams nad 'beb pa'i mthu bo che //
gshin rje'i king kang dgra la b+h+yo //
tshes grangs bco lnga'i nyin phyed la //
lho nub byang shar rgyu tsam na //
srin po yongs kyi dmag dpon byed //
gri rgod gtong ba'i mthu bo che //
srin po'i king kang dgra la yA//
tshes grangs bco brgyad nam phyed yol //
shar nas nub tu rgyu tsam na //
dmu rnams yongs kyi dmag dpon byed //
bying nad gtong ba'i mthu bo che //
dmu yi king kang dgra la b+h+yo //
nyi shu gnyis kyi phyed yol la //
nub byang shar lhor rgyu tsam na //
btsan rnams yongs kyi dmag dpon byed //
gzer nad gtong ba'i mthu bo che //
btsan gyi king kang dgra la yA//
nyi shu lnga yi skya rengs la //
lho nas byang du rgyu tsam na //
klu rnams yongs kyi dmag dpon byed //
mdze nad gtong ba'i mthu bo che //
klu yi king kang dgra la yA//
nyi shu dgu yi myur smad la //
byang shar lho nub rgyu tsam na //
lha rnams yongs kyi dmag dpon byed //
lha nad 'beb pa'i mthu bo che //
lha yi king kang dgra la yA//
phyo phyo dam nyams dgra la phyo //
gza' mchog nyi ma dgra la b+h+yo //
dam nyams dgra bo'i sha la rol //
gza' mchog zla ba dgra la b+h+yo //
dam nyams dgra bo'i khrag la rol //
gza' mchog mig dmar dgra la b+h+yo //
dam nyams dgra bo'i rus la rol //
gza' mchog lhag pa dgra la b+h+yo //
dam nyams dgra bo'i snying la rol //
gza' mchog phur bu dgra la b+h+yo //
dam nyams dgra bo'i nang khrol rol //
gza' mchog pa sangs dgra la b+h+yo //
dam nyams dgra bo'i dbugs la rol //
gza' mchog spen pa dgra la b+h+yo //
dam nyams dgra bo'i srog la rol //
gdong mo mched bzhi dgra la b+h+yo //
dam nyams dgra bo'i don snying rol //
lha srin sde brgyad dgra la b+h+yo //
dam nyams dgra bo'i srog la rol //
phyo phyo gza' bdud 'khor bcas rnams //
dam nyams dgra bo'i steng du phyo //
nad kyi rlung dmar dgra la thobs //
mtshon gyi gru gu dgra la skyongs //
glo bur ye 'drog dgra la thongs //
ltas ngan phung brlag dgra la thongs //
smyo 'bog rengs shing brgyal du chugs //
bdud chod mdangs phrogs dum bur gtubs //
rlung gis gtor la stongs par mdzod //
rdul phran tsam yang med pa dang //
ming tsam med par rdul du rlogs //
dzaHhU~M baM hoH
kha sgyur dkar po khug dzaH
tsa tsa khug shag thums /
tri shag 'u ru lu 'ubs dzaH
ma ti nag po dzaH
ma ti pra ma sha dzaH
gi raM bu shag lcags kyi raM dzaH
yak+sha sha la rbad /
thogs med dzaH
b+h+ri na chu khyer /
kha thun dzaH
ri byi nag po stong rgya dzaH
bud ya bud ya /
shak+sha thun /
snying chen zungs /
lcags sgrog nag pos sdoms /
nam mthongs nag po thibs /
mi rengs skya bo'i srin lam dmar po phye /
che ge mo'i tsit+ta mA ra ya rbud /
hri du ru na thums 'ubs /
rA tsa trig nan /
rbad thums ri li li /
he ba his sar /
his sar kha ra ho ra taM shed /
zon zon mAM sa thun rbad /
ces brjod do //
dul mo rdul lo //
de nas rang gi gnas su bkra shis brjod /
dge ba 'di yis dgra bgegs dus mtha' bstung /
mthu chen drag po'i grags pa rgyas par shog
/gza' bdud kyi skong gso khrag mtsho 'khyil ba zhes bya ba /
theg pa mchog gi rnal 'byor pa klong chen rab 'byams kyis bkod pa rdzogs so //
shu b+haM///
/
