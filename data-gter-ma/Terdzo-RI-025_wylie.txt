@#//
lung lugs mi g.yo ba rdo rje zam pa'i phrin las kyi byang bu bde chen dgyes dbyangs zhes bya ba bzhugs so //
na mo gu ru kro d+hAtsa lA ya /
yang dag snying po bde ba mchog
/bdud bzhi'i dpung gis mi g.yo ba //
bcom ldan dpal la phyag byas te //
phrin las byang bu nyung gsal bsdeb //
'di la nang sgrub ral gri zhags pa can lha bco lnga pa'i dkyil 'khor dang /
gsang sgrub gri thod can lha bcu gsum pa'i dkyil 'khor gnyis su gsungs pa /
gnyis ka'ang mngon rtogs brje ba tsam las phrin las gcig gis 'thus pas de ltar dgod pa la gsum /
sbyor dngos rjes so //
dang po sbyor ba rten dang mchod gtor ji ltar 'os pa 'du byas la /
thog mar sems bskyed pa ni /
bdag dang mtha' yas sems can rnams :
don gyi sangs rgyas yin mod kyang :
rtog pa'i dbang gis 'khor ba las :
byang chub mchog tu sems bskyed do :
e ma ho ngo mtshar rmad kyi chos :
rdzogs pa'i sangs rgyas kun gyi gsang :
skye sogs med las thams cad snang :
skye 'gag gnas dmigs 'gro 'ong bral :
mtshams gcad pa ni /
hU~M:
kun bzang klong nas zhe sdang rdo rje bzhengs :
yab yum sbyor ba'i sems sprin khro bo dang :
mtshon cha me yis bgegs tshogs tshar bcad nas :
bde chen rang mdangs srung ba'i 'khor lor gyur :
hU~M hU~M hU~M:
bshags pa ni /
hU~M:
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal sna tshogs ngo bor smin :
de ldog don phyir rgyal ba'i dam chos ston :
bdag cag ma rig lus dang ngag sems kyis :
bag med tshul gyis dam las 'gal gyur pas :
rgyal ba 'khor bcas thugs dang ci 'gal pa :
thugs rje che mnga' khyed la bzod par gsol :
dam bca' ba ni /
oM:
kun tu bzang po bla na med pa yi :
byang chub mchog tu bdag ni sems bskyed de :
don dam dang ni kun rdzob byang chub sems :
bla ma lha khyod rtag tu gzung bar bya :
byin dbab pa ni /
oM AHhU~M a la la ho :
b+ha ga bAn sa ma ya ho :
sa ma ya satwaM:
hU~M:
dus gsum bde gshegs 'khor dang bcas :
rang bzhin gnas nas sku bskyod de :
sgrub pa'i gnas mchog 'dir gshegs la :
dbang skur byin phob dngos grub stsol :
hU~M hU~M hU~M hU~M:
mchod pa byin rlabs ni /
yi ge raM yaM khaM gis bsregs gtor bkrus :
dbyings kyi b+han+d+har ye shes lnga yi rdzas :
de dbus che mchog bdag nyid bdud rtsi 'khyil :
mtheb srin rta mgrin yab yum rang 'od kyis :
bdud rtsi bsdus nas thim pas 'od du zhu :
rta mgrin yab yum byang sems de dang 'dres :
gang la phog pas don grub bdud rtsir gyur :
badzra a mr-ita oM AHhU~M hrIHTha :
gtor gzhong yum lnga'i mkha' la gtor ma ni :
ye shes lnga yi 'dod yon 'phro bar gyur :
oM ma hA ba liM ta te dzo ba liM ta ba la ba te gu h+ya sa ma ya hU~M phaT:
pad+ma 'bar ba'i snod du ye shes kyi :
rba klong 'khrugs pas khams gsum rak+ta 'dus :
oM ma hA rak+ta dz+wa la maN+Dal hU~M hrIHTha :
gzhan yang snod rnams dbyings kyi zhing khams su :
mchod rdzas ye shes lha mo'i rol par gyur :
na mas+sa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
gnyis pa dngos gzhi nang sgrub kyi dkyil 'khor bskyed pa ni /
chos rnams spros pa'i mtha' bzhi bral :
ma rtogs 'gro la snying rjes khyab :
zung 'jug hU~M yig mthing nag 'bar :
e yaM ra suM keM raM b+h+rU~M:
spros pas 'byung ba rim lnga brtsegs :
rdo rje srung ba'i gur gyi dbus :
b+han+d+ha 'bar ba'i gzhal yas khang :
dur khrod rol pa'i chas kyis brgyan :
'khor lo 'bar ba'i lte ba la :
pad nyi ru dra bsnol ba'i gdan :
hU~M las bdag nyid khro bo'i rgyal :
mthing nag zhal gcig phyag gnyis pa :
drag shul khros pa'i gzi byin 'chang :
phyag g.yas ral gri g.yon zhags pa :
rang 'dra'i gtum mo yum dang 'khril :
phyogs bzhir bdud bzhi'i gdan steng du :
rigs bzhi'i khro bo yab dang yum :
smug ser dmar ljang gtso dang mtshungs :
ral gri phyar zhing zhags pa 'phen :
dpal dang dur khrod chas kyis brgyan :
g.yas brkyang rol pa'i stabs kyis bzhengs :
gar dgu rol pa'i nyams dang ldan :
sprul pa gzig dang khwa ta'i gdong :
mthing nag ral gri zhags pa 'dzin :
grwa bzhir gsang ba'i yum bzhi dang :
sgo bzhir gdong mo chen mo rnams :
rang rtags 'dzin cing drag po'i chas :
'bar ba'i phreng ba kun tu 'khrugs :
spyi bor rigs lnga snyoms zhugs pas //
dbang bskur rigs bdag dbu brgyan gyur //
hU~M A+o~M swA AMHhA/
gnas gsum 'bru gsum 'od zer gyis //
rgyal mchod byin bsdus yongs gyur las //
rigs gsum lha yis rgyas btab gyur //
oM AHhU~M/
ye shes pa gzhug pa ni /
rang rig hU~M sngon rtag 'char ba'i :
'od kyis chos dbyings mthar thug khyab :
chos sku gzugs sku'i skur bzhengs gyur :
badzra sa mA dzaHyis snyan gsan dbab :
hU~M:
thugs rje'i lcags kyus thugs dam rgyud bskul zhing :
byams pa'i zhags pas gnas nas spyan yang 'dren :
lcags sgrog bka' yi pho nyas gnas skyod la :
bde gshegs bzhugs shing rnam grol dgyes pa skyed :
e h+ye hi A na ya badzra :
spyan drangs /
dzaHhU~M baM hoHsa bstim :
tiSh+Tha badzras brtan par bya :
hU~M:
rdo rje rkang lag mdzes pa'i gar :
nam mkha'i rdul snyed rab sprul te :
'bar ba'i dkyil 'khor mnyes bya'i phyir :
lha tshogs rnams la phyag 'tshal lo :
a la la ho :
a ti pU ho :
pra tIts+tsha ho :
hU~M:
'khor ba rgya mtsho'i yo byad rnams :
mchod pa rgya mtsho'i rgyan yin te :
srid pa rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
'byung ba chen po nam mkha' ni :
'byung ba chen po lnga yi mdzod :
nam mkha' las ni 'dod pa 'byung :
'dod pa'i mchod pa 'byung gyur cig :
oM AHhU~M:
su ra to ma hA rA ga :
pa na peM:
pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hU~M:
oM AHhU~M:
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
ma hA pany+tsa a mr-i ta la kha raM khA hi :
kA ya wA ka tsit+ta oM AHhU~M:
ma hA ba liM ta khA hi :
ma hA rak+ta khA hi :
lha rnams yab yum sbyor bas bde mchod 'bul /
oM sarba ta thA ga ta ma hA a nu rA ga Na swa b+hA wa At+ma ko\u0f85 haM:
byang sems 'od kyis 'khor ba'i 'khrul rtog 'od gsal du sbyangs par mos la /
bo d+hi tsit+ta s+pha ra Na phaT:
hU~M:
bdag med phyogs bral don dam thugs chud cing :
byams dang snying rjes dgra zun mi mnga' yang :
gdug pa 'dul phyir dus las mi 'da' ba'i :
'jigs byed khro bo'i tshogs la phyag 'tshal bstod :
ces mchod cing bstod /
ho :
phyogs dus bde gshegs dkyil 'khor lha rnams dgongs :
phyi nang gsang ba sku gsung thugs rgyud mnyes :
de mthus 'gro kun rdo rje 'chang gral thob :
bdag cag rnams kyi dam tshig nyams chag bskang :
dngos grub rnam pa gnyis kyi snod gyur te :
yi ge 'khor lo tshogs chen sa non shog :
a la la ho :
bzlas pa ni /
thugs kar snying nyid mchong gur phub :
ye shes sems dpa' mi bskyod pa :
mthing gsal sa gnon mnyam gzhag mdzad :
thugs kar nyi steng rdo rje'i sbubs :
hU~M la sngags kyi phreng bas bskor :
g.yo med zla skar bzhin la 'god :
ces sems gzung ba /
g.yas su myur bar mgal me bzhin :
zhes nye bsnyen /
'od zer rgyal po'i bran du mngag :
'phags pa mchod cing byin rlabs bsdus :
'gro ba'i sgrib sbyangs bde la bkod :
lha sku yig 'bru phyag mtshan rnams :
shin tu phra ba'i rnam pa can :
byung ba 'phro 'dus snang srid kun :
lha sngags ye shes nyid du bsgom :
zhes sgrub pa dang sgrub chen gyi dgongs pa dang sbyar la khro bo spyi bsdus ni /
oM badzra tsaN+Da sarba duSh+TAM ta ka ha na da ha pa tsa hU~M phaT:
ces dang /
mchog sgrub yang snying ni /
oM ru lu ru lu hU~M b+h+yo hU~M:
zhes dgongs pa'i gzer dang ldan pas thun mong dang khyad par gyi rtags mthong bar du bzla 'o //
thun mthar /
hU~M/
bla med yang dag he ru ka :
rdo rje'i snying po mkha' 'dra ba :
mi g.yo ral pa gcig gis bsgyings :
A ral+li yi sgra chen sgrog :hoH
hU~M/
bla med gong na med pa yi :
yang dag dri med ngo bo'i sku :
he ni ngo bo stong pa nyid :
ru ni rang bzhin lhun grub gsal :
ka ni zung 'jug thugs rje'i rtsal :
rdo rje 'gyur ba med pa'i sku :
snying po gsung ni ye shes don :
mkha' 'dra ro gcig kun khyab thugs :
mi g.yo don dam 'gyur ba med :
ral pa kun rdzob chos rnams kun :
mnyam pa chen po'i ngang du gcig :
lhag pa'i chos sku chen por bsgyings :
ra li thabs dang shes rab nyid :
e waM zung 'jug dbu ma che :
sgra chen gzhi 'bras rten cing 'brel :
sgrog pa gdul byar gsang gsum snang :hoH
zhes gzhi bstod bya /
bzod par gsol /
yig brgyas brtan no //
gsum pa rjes kyi bya ba la dang po tshogs mchod ni /
yo byad rnams la bsang gtor bya /
oM kro d+hI shwa rI sarba dra byaM sho d+ha ne hU~M phaT:
raM yaM khaM:
hU~M:
ye shes me rlung chu 'phros pas :
dngos 'dzin rnam rtog thams cad sbyangs :
tshogs gzhong b+han+d+ha'i snod nang du :
sha lnga bdud rtsi ye shes lnga :
'dod yon mchod sprin 'phro bar gyur :
oM AHhU~M:
oM:
bsod nams ye shes tshogs rdzogs shing :
rang rig mtha' dbus med pa'i dkyil :
ye shes bzhi 'phro 'khor lo'i tshul :
tshogs mchog dkyil 'khor gshegs su gsol :
dzaHhU~M baM ho :
e h+ye hi :
ru lu ru lu hU~M b+h+yo dzaHdza :
mchod pa ni /
oM:
dgyes par tshim pa'i longs spyod dag :
ji ltar yid bzhin nor bu 'am :
dpag bsam shing chen 'dod 'jo'i ba :
ma rmos lo tog rgyas pa ltar :
rnal 'byor longs spyod chen po dag :
nam mkha'i khams su gtibs nas kyang :
rdo rje dgyes tshogs kun 'dus nas :
skal ldan rnams kyis rab sprul cing :
rdo rje gar gyis dbang bsgyur nas :
sgeg sogs lha mo'i 'jo tshul dag :
'dud cing bstod pa'i tshul gyis ni :
rol mo'i tshogs kyis dgyes par mdzod :
dzaHhU~M baM ho :
shrI he ru ka ma hA badzra :
i daM 
d+hU pe 
puSh+pe 
dI paM 
g+han+d+haM 
ba liM ta pra tIts+tsha ho :
shrI maM kha kha khA hi khA hi :
bshags pa ni /
tshe rabs thog ma med pa'i tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig 'khyal smra ba ngan du brjod :
sems kyis blo nor log par bsams la sogs :
'dod khro gti mug dbang gis nongs bgyis pa :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i lha srin rnams :
mi yi skyon mthong tsam nas bar chad rtsom :
nongs shing 'gal 'khrul ci bgyis mthol lo bshags :
yig brgya bzla /
tshogs tha mar dgra bgegs bkug bstim byas la /
e yi tshogs kyi dkyil 'khor du :
'bar ba gtum chen rngams pa rnams :
khros pa'i yid kyis bskul byas na :
sangs rgyas bsod nams sku yang 'jig :
bdud rtsi lnga dang zas lnga la :
mtshan ma ming du bcas pa la :
bkug ste rdo rje phur pas bsgral :
rdul du brlags nas tshogs su 'bul :
oM ru lu ru lu hU~M b+h+yo hU~M:
sarba duSh+TAM mA ra ya hU~M phaT:
sha khrag bdud rtsir sbar nas bstab pa ni /
hU~M:
rdo rje 'bar ba'i tshogs mchod 'di :
mchod sprin kun tu rgyas gyur cig :
dug gsum brtsegs pa'i ri bo 'di :
sku gsung thugs kyi klong du stob :
ma hA mAM sa rak+ta kiM ni ri ti khA raM khA hi :
brda dang brda'i 'bul len byas la /
bdag mchod kun mnyes thams cad tshim :
kun la phan pa'i sman yin te :
rnal 'byor bdag nyid chen po yis :
thams cad bza' zhing brgyan par bya :
a la la ho :
bza' dang bca' dang btung dang bgo :
'dod pa'i yon tan lnga ldan pa :
nam mkha'i sprin ltar gtibs spungs nas :
dkyil 'khor la ni dkyil 'khor thim :
a la la ho :
zhes nang gi sreg blug tshul gyis rol /
rdo rje'i glu dang gar bya zhing spro na rgyud kyang bklag
/lhag ma bsdus la zhal chab bran te /
oM AHhU~M:
lhag ma bdud rtsi'i rgya mtshor gyur :
oM AHhU~M:
zhal chab bdud rtsis nus pa bskyed :
oM AHhU~M:
lhag ma'i mgron rnams 'dus par gyur :
oM AHhU~M:
'jig rten 'das dang ma 'das pa'i :
lhag ma'i mgron rnams tshim par rol :
oM AHhU~M:
phung po lha yi rtsal snang las :
ye shes lhag sdud lhun gyis grub :
oM AHhU~M:
phyi nang gnyis med don rtogs nas :
lha 'dre dbyings rig dbyer med gyur :
oM AHhU~M:
gtor skyong mdor bsdu na /
oM AHhU~M:
hU~M:
brgyud gsum bla ma'i spyan sngar zhal bzhes pa'i :
bka' srung dam can rgya mtsho'i tshogs rnams dang :
bod skyong brtan ma chen mo 'khor bcas kyis :
dam rdzas bka' yi gtor ma 'di bzhes la :
thugs dam bzhin du bcol ba'i phrin las mdzod :
ma hA pany+tsa a mr-ita rak+ta ba liM ta khA hi :
dngos grub gsol ba ni /
hU~M:
sems can don phyir nan tan mchog bskyed de :
ye shes thugs rjes bdag la dgongs nas kyang :
mchog dang thun mong dngos grub dam pa rnams :
bdag la bstsal zhing brtan par bzhugs su gsol :
kA ya wA ka tsit+ta tiSh+Tha badzra :
gtang rag mchod bstod dang bzod gsol yang spro na bya chog
/hU~M hU~M hU~M:
snang srid dkyil 'khor rang la thim :
sems dpa' gsum yang hU~M la 'dus :
de yang dbyings ye gnyis med pa'i :
byang chub thig le'i klong du bzhag :

sngags kyi rkyen gyis sad pa las :
dpal chen zhal gcig phyag gnyis pa :
gnas gsum oM AHhU~M gis mtshan :
badzra kA bA tsi rak+Sha haM:
lus rdo rje'i go chas g.yogs par bsam /
badzra ka pA la mA la a b+hi Shiny+tsa trAM trAM:
oM Ar+Ya lam+b+ho d+ha ra a b+hi Shiny+tsa hrIH
dbu rgyan cod pan bcing bar mos /
oM gu h+ya sa ma ya satwaM:
brtan par bya zhing yig brgya bzla 'o //
!
//gsang sgrub lha bcu gsum pa'i phrin las gtang na spyi khog thams cad 'dra ba las /
dngos gzhi'i lha bskyed skabs su /
'di ltar snang ba'i phyi nang chos :
stong nyid kun tu bzang mo mkha':
ma 'gags rang rtsal kun tu bzang :
dbyer med sras mchog bde ba che :
dkyil 'khor gsum po ro gcig pa'i :
byang chub sems kyi yi ge hU~M:
cho 'phrul chen po'i rang bzhin las :
e yaM ra suM keM raM b+h+rU~M:
gdangs las 'byung lnga yum gyi dbyings :
mkha' klong stobs ldan dmar chen po :
dbang chen lhun po 'bar ba'i rtser :
'khrul med mi 'gyur rdo rje'i mkhar :
yul snang dur khrod chen po brgyad :
ma chags thabs kyi 'dab ma stong :
'khor lo sna tshogs rgya gram dbus :
phung po sha khrag rus pa rnams :
gzhal yas chen por lhun gyis grub :
gru bzhi snam bu brgyad dang ldan :
thod pa sum brtsegs dregs pas brgyan :
rdo rje 'bar ba'i tog kyang mdzes :
'khor lo rtsibs bzhi'i lte ba ru :
che ba'i yon tan rdzogs pa'i dpal :
brag chen pad+ma nyi ma'i steng :
shes sgrib can gyi ru dra'i gdan :
hU~M las rang rig byang chub sems :
slob dpon chen po he ru ka :
'gyur med nam mkha'i rang bzhin nyid :
thig le'i zhal ldan thabs shes phyag :
bden gnyis mnyam pa'i g.yas brkyang bzhengs :
gnyis 'dzin bdud la khros shing gtum :
sku gsum spyan ldan stong nyid bzhi'i :
mche ba rab gtsigs rnam 'gyur ljags :
kun 'dus A ral+li sgrog bzhad :
brgyad khri bzhi stong theg pa kun :
gcig tu rtogs pa'i dbu skra yang :
me long lta bu'i sbrul gyis bcings :
rdo rje 'chang gi cod pan can :
g.yas pas gri gug skye shi gcod :
g.yon pas b+han+d+ha bdud khrag rol :
phrag dog mgo bo bcad pa yi :
dbu rgyan do shal phyag rgya drug :
nga rgyal lpags bshus sham thabs mdzad :
'dod rmongs zhing gis stod g.yogs shing :
khong khro sbrul mdud bkrol te bcings :
yid bzhin re skong nor bu'i tshogs :
rab brgyan skye 'gag gnas med pa'i :
khrag chen zhag dang thig les byugs :
mi phyed go dang nyon mongs kun :
sreg pa'i ye shes me chen 'bar :
gtum mo mthing nag shes rab dbyings :
phyag rgya lnga 'chang gri thod can :
gnyis med 'khril sbyor bde ba che :
phyogs bzhir 'bar ba'i hU~M sgra las :
pad nyi bdud bzhi bsnol ba'i steng :
shar du gti mug rdo rje smug :
'khor lo gri gug thod khrag 'dzin :
lho ru nga rgyal rdo rje ser :
rin chen gri gug thod khrag 'dzin :
nub tu 'dod chags rdo rje dmar :
pad+ma gri gug thod khrag 'dzin :
byang du phrag dog rdo rje ljang :
rgya gram gri gug thod khrag 'dzin :
kun kyang rang 'dra'i yum dang 'khril :
grwa bzhir pad nyi zhing gi gdan :
dzaHhU~M baM hoHgsang ba'i yum :
dkar mo rgyas 'debs rdo rje 'dzin :
ser mo tshe 'phel mda' gzhu bkang :
dmar mo dbang sdud rgyal mtshan sgreng :
nag mo rmongs byed dril bu 'khrol :
tshad med bzhi yi yi ge phaT:
rta gdong dkar mo lcags kyu 'dzin :
phag gdong ser mo zhags pa 'phen :
sprel gdong dmar mo lcags sgrog bsdams :
spyang gdong nag mo dril bu 'dzin :
kun kyang g.yon pas thod khrag 'thung :
dur khrod rol pa'i chas kyis brgyan :
brkyang bskum gar gyis bzhengs pa 'o :
ye nas rnam par dag pa la :
glo bur dri ma bsal ba'i slad :
dbang bskur byin gyis brlab par bya :
hU~M oM swA AMHhA:
oM AHhU~M:
zhes bsgyur /
snyan gsan dbab cing drang stim mchod bstod gsol ba smon lam gyi bar du de ka ltar la /
dzapa? kyi dgongs pa ni /
lus lha 'gul bskyod gar gyis rol :
smra brjod bzlas pa'i rang bzhin la :
dran rtog bde chen dbyings kyi ngang :
khams gsum lha yi dkyil 'khor nyid :
grags pa gsang ba sngags kyi tshig :
thams cad byang chub sems kyi ngang :
ma bskyed ye nas yongs su dag :
ma 'gags snang ba grub pa med :
mi gnas sku dang ye shes 'char :
rtag pa ma yin yongs su stong :
chad pa ma yin lhun gyis grub :
ces pa'i ting nge 'dzin dang ldan pas /
oM badzra kro d+ha Ar+Ya a tsa lA hU~M phaT:
ces gsang sngags yi ge bcu pa bzla ba ni khyad par ro //
sems can sems nyid dpal chen dbyings //
gdod nas ma 'khrul ro mnyam phyir //
rnam shes ye shes ngang du rdzogs //
bdud 'joms mi g.yo mngon gyur shog
/ces pa'ang sprul pa'i gter chen nyid kyi bkas rjes su gnang zhing /
gang de'i sras yum lhan rgyas kyi bzhed pa skong ba'i slad du 'chi med bstan gnyis g.yung drung gling pas shrI de bI ko Ti'i yang dben du bgyis pa dge legs 'phel //

//
