@#//
byang gter nang sgrub bla ma rig 'dzin gdung sgrub kyi phrin las chog khrigs su bsgrigs pa bzhugs so //
gsung rgyun ma 'o //
dpal rdo rje sems dpa' la phyag 'tshal lo :
nang gtor ma la brten te bla ma mchod pa'i phrin las bya ba ni :
gnas dben par maN+Dal pad+ma 'dab brgyad dam bcu drug dang ldan pa sgo rgyan rdzogs par bri :
gtor snod yangs shing gtsang ba'i nang du gtor ma rin chen 'bar ba bcas la dkar gsum gyi rgyan :
mngar gsum gyi bcud :
dza gad dpa' bo :
rak+ta :
bla bre 'phan gdugs rol mo rnams bsag go :
zhes gsungs pas gtor ma 'bring bsdus gang rung rgyan dang kha zas kyis spras pa'i g.yas g.yon du sman rag
/mdun du nyer spyod /
gzhan yang srung ma'i gtor 'bul /
sngon gtor tshogs kyi yo byad /
chad brtan rnams 'du bya'o //
de nas rgyas par sgrub na drag po rtsal gyi sngon 'gro gzer lnga bla ma'i rnal 'byor gyi bar du btang :
phyi'i mtshams bzhi rgyal chen bzhi ru bskyed la gzhag :
ces gsungs pas rgyal chen gtor 'bul yang de ltar ram bka' brgyad rang shar gang bde bya /
'on kyang bsnyen sgrub lta bu'i skabs las tshes bcu'i tshogs mchod tsam la ma grub kyang rung ngo /
gzer lnga mi lcogs na rang gzhung skyabs sems ni /
bdag gi thugs ka nas 'od zer lnga 'phros pas bla ma yi dam mkha' 'gro'i tshogs dang bcas pa mdun gyi nam mkha' la spyan drangs te mos gdung gis btabs 'di skad brjod /
hU~M:
rang byung lhun gyis grub pa'i sku :
'od gsal chen po'i dgongs pa can :
thugs rje'i dbang gis 'gro don mdzad :
bla ma rnams la skyabs su mchi :
rang las ye shes shar ba'i sku :
mi 'bral rtse gcig dgongs pa can :
byin gyis rlob cing bar chad sel :
yi dam lha la skyabs su mchi :
dam tshig rnam par dag pa'i sku :
brtse gdung byams pa'i dgongs pa can :
legs nyes stangs 'dzin dngos grub ster :
mkha' 'gro'i tshogs la skyabs su mchi :
sngon nas bsags pa'i sdig sgrib bshags :
'gro don sangs rgyas thob bya'i phyir :
smon pa byang chub sems bskyed do :
sems can yongs su smin bya'i phyir :
gsang sngags spyod pa rlabs chen spyod :
don dam spros bral byang chub sems :
rang byung mtha' bral stong gsal bsgom :
zhes lan gsum bya /
dzaHhU~M baM hoH
skyabs yul rnams rang la thim par gyur /
de nas bgegs gtor gtang ba rang shar ltar ram bsdu na /
raM yaM khaM gis bsang /
swa b+hA bas sbyang /
oM AHhU~M hoHsa byin brlab /
sam+b+ha ra lan gsum gyis bsngo /
nang gi mtshams bcad pa ni :
dang po hU~M zhes brjod pas stong pa nyid kyi ngang la thun gcig bzhag :
de nas yi dam lha'i nga rgyal dang ldan pas 'di skad do :
hU~M:
stong gsum stong gi 'jig rten kun :
sangs rgyas sprul pa'i sku yis gang :
rig 'dzin bla ma'i rnal 'byor pas :
sngon tshe dgra bgegs btul ba bzhin :
pho nya mang po bkyes nas kyang :
steng 'og phyogs mtshams mtshon chas gang :
bdud dang dam sri bsgral bar bya :
gsang ba'i dkyil 'khor gnyan po 'dir :
bar chad byed pa'i 'byung po rnams :
ma 'dug rang rang gnas su dengs :
ci ste bka' las 'das gyur na :
thal ba bzhin du brlag par bya :
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM hU~M phaT:
bshags pa bya ba ni :
hU~M:
sgrub pa'i rig 'dzin thams cad dgongs su gsol :
ma rig 'khrul pa'i las kyi dbang gyur pas :
rtsa ba yan lag dam tshig nyams pa dang :
sgrub pa yun thung yi dam lha ma gsal :
le lo gnyid rmugs g.yeng ba'i las kyis mnar :
rig 'dzin gdung sob rnams kyi brgyud ma zin :
bka' las 'das pa'i spyod pa ci byas rnams :
bla ma sku gsum brgyud pa'i spyan snga ru :
shin tu gnong zhing 'gyod pas mthol zhing bshags :
byin dbab pa ni :
hU~M:
ye shes gzhal yas bskyed pa rgya che yangs :
seng+ge glang chen khri bshams dpangs re mtho :
zhi ba pad+ma'i gdan bting gzi brjid che :
ye shes lha mchog bsgrubs pas 'du 'bral med :
ma mo mkha' 'gro mchod pas dam la 'du :
rdo rje slob dpon bkur bas byin rlabs che :
chos skyong dam can bsten pas mthu stobs che :
ma g.yel ma g.yel rig 'dzin sgrub pa rnams :
dkyil 'khor sgrub pa'i rdzas la byin gyis rlobs :
rnal 'byor bdag la dbang dang dngos grub stsol :
sa ma ya sid+d+hi hU~M hU~M:
de nas mchod pa byin gyis brlab pa ni :
raM yaM khaM:
b+h+rU~M bi shwa bi shud+d+he badzra dz+nyA na tsakra maN+Dal b+h+rU~M:
hU~M oM swA aM hA:
mUM lAM mAM pAM tAM:
sa ma ya ho :
sa ma ya satwaM:
dzaHhU~M baM ho :
oM AHhU~M ma hA sarba pany+tsa a mr-ita hU~M hrIHThA:
oM ba liM ta te dzo ba liM ta ba la ba te gu h+ya sa ma ye swA hA:
ra rak+ta sa man+ta maN+Dal hU~M:
hU~M:
'bru bcud stong la sbyar ba'i dza gad dang :
dam rdzas rmad du byung ba'i gtor ma dang :
nyon mongs rgyud drug bsgral pa'i rak+ta dang :
thabs dang shes rab sbyar ba'i zla gam dang :
rtsa brgyad stong la sbyar ba'i bdud rtsi dang :
ma rig mun pa sel ba'i sgron me dang :
rig 'dzin sgrub pa rnams kyi tshe mchog dang :
zhal zas sna tshogs sbyar ba'i mchod pa rnams :
bla ma yi dam mkha' 'gro mchod pa dang :
dam tshig bskang ba'i rdzas su byin gyis rlobs :
oM sarba ta thA ga ta pU dza a ho su kha sa ma ya ho :
de nas ting 'dzin rnam gsum bsgom pa ni :
hU~M:
gzung 'dzin spros dang bral ba las :
zhen med shes pa rang sor gnas :
ma bcos rang mdangs de bzhin nyid :
rang lugs bstan pa chos kyi sku :
oM ma hA shun+ya tA dz+nyA na badzra swa b+hA ba At+ma ko\u0f85 haM:
hU~M:
de ltar gnas pa'i gsal mdangs ni :
rang bzhin 'od gsal ye shes lnga :
so sor ma 'dres sa ler mthong :
rang gsal longs spyod rdzogs pa'i sku :
a d+harma d+hA tu tsak+Shu maN+Dal a :
hU~M:
ma rig 'khrul snang 'khor ba'i rgyu :
gzung 'dzin brtas pas snying re rje :
'gro ba rigs drug drang ba'i phyir :
thugs rje sprul pa'i sku ru bzhengs :
hU~M bo d+hi tsit+ta badzra hU~M:
hU~M:
'jig rten yul snang 'byung ba lnga :
steng 'og rim par chags pa ni :
e las nam mkha' mtha' dbus med :
yaM las rlung gi dkyil 'khor g.yos :
raM las bskal pa'i me chen 'bar :
laM las chu yi rgya mtsho 'khyil :
suM las sra mkhregs gzhal yas chags :
baM las rin chen ri rab brjid :
e yaM raM baM suM laM:
'og gi 'byung ba lnga yi steng :
b+h+rU~M las ye shes gzhal yas khang :
rnam dag 'od lnga'i pho brang mdzes :
lhun grub rin po che yi dkyil :
b+h+rU~M bi shwa bi shud+d+he rat+na dz+nyA na pad+ma maN+Da la hU~M:
hU~M:
dbus na pad+ma 'dab ma bzhi :
phyi rim pad+ma 'dab brgyad bskor :
gru bzhi sgo bzhi rtsig pa lnga :
'dod yon pha gu drwa bas mdzes :
drwa phyed mda' yab rta bab dang :
chos kyi 'khor lo gdugs dang tog :
rdo rje'i ra ba me ris bskor :
rin chen pho brang gsal bar bsgom :
rat+na maN+Dal hU~M:
de nas lha bskyed pa ni :
hU~M:
dkyil 'khor dbus kyi lte ba la :
pad+ma nyi zla'i gdan steng du :
dus gsum sangs rgyas thams cad kyi :
thugs las sprul pa'i rig 'dzin ni :
pad+ma 'byung gnas rgyal ba'i sku :
sku mdog dkar dmar skyil krung mdzad :
gzhon nu lo brgyad lon pa'i tshul :
sngags pa'i cha lugs mthing nag gos :
rab byung cha lugs chos gos dmar :
rgyal po'i cha byad zab ber gsol :
phyag g.yas rdo rje thugs kar 'dzin :
g.yon pa mnyam gzhag ka pA la :
dbu la pad+ma'i snyan zhu gsol :
sna tshogs rin chen rgyan gyis mdzes :
bkrag dang gzi mdangs ldan par bskyed :
rig 'dzin pad+ma 'byung gnas kyi :
spyi gtsug pad+ma 'dab bzhi yi :
dbus su 'od lnga'i thig le la :
'ja' tshon sna lnga'i gur khyim can :
dbus su nyi zla'i gdan steng du :
mgon po 'od mi 'gyur ba'i sku :
mthing ga mtshan dang dpe byad ldan :
skyil krung mnyam gzhag phyag rgya can :
rin chen sna tshogs rgyan gyis mdzes :
kun bzang yum dang gnyis su med :
g.yas su sangs rgyas rdo rje 'chang :
mthing ga rdo rje dril bu bsnams :
bdag med yum dang gnyis su med :
rin chen rgyan mdzes skyil krung bzhugs :
g.yon na rnam par snang mdzad mthing :
'khor lo rtsibs brgyad dril bu bsnams :
dbyings phyug yum dang gnyis su med :
shar phyogs thig le dkar po'i steng :
rdo rje sems dpa' sku mdog dkar :
rdo rje rtse lnga dril bu bsnams :
sangs rgyas spyan dang gnyis su med :
lho phyogs thig le ser po'i steng :
rin chen 'byung ldan sku mdog ser :
rin chen 'bar ba dril bu bsnams :
mA ma kI dang gnyis su med :
nub phyogs thig le dmar po'i steng :
snang ba mtha' yas sku mdog dmar :
pad+ma 'dab brgyad dril bu bsnams :
gos dkar yum dang gnyis su med :
byang phyogs thig le ljang gu'i steng :
don yod grub pa sku mdog ljang :
rdo rje rgya gram dril bu bsnams :
sgrol ma yum dang gnyis su med :
thams cad rin chen rgyan dang ldan :
skyil krung nyi zla'i gdan la bzhugs :
de yi phyogs bzhi pad+ma'i steng :
nyi ma zla ba'i gdan steng du :
shar du dga' rab rdo rje dkar :
rdo rje dril bu thugs kar bsnams :
sprul sku'i na bza' chos gos gsol :
rgyal ba rigs lngas dbu la brgyan :
zhabs gnyis skyil krung mdzad de bzhugs :
lho ru 'phags pa 'jam dpal ni :
dmar ser ral gri ut+pal bsnams :
nub tu 'phags pa spyan ras gzigs :
dkar po pad+ma phreng ba bsnams :
byang du phyag na rdo rje ljang :
rdo rje rtse lnga dril bu bsnams :
thams cad rin chen rgyan dang ldan :
mos shing dad pas bsgom par bya :
gtso bo'i shar phyogs pad+ma'i steng :
nyi ma zla ba'i gdan steng du :
sprul sku skal ldan rgyal po dza :
zab chen ljang dmar sku la gsol :
phyag gnyis thugs kar glegs bam bsnams :
dbu la dar dang rin chen brgyan :
sku mdog dkar po skyil krung mdzad :
brjid ldan rgyal po'i sku ru bskyed :
lho phyogs pad+ma nyi zla'i steng :
rgyal sras in+d+ra b+hU ti ni :
dkar po zab ber sbrags ma gsol :
dbu la dar sna'i thod dang ldan :
phyag na bdud rtsi'i bum pa bsnams :
zhabs gnyis skyil krung mdzad par bskyed :
nub phyogs pad+ma nyi zla'i steng :
rig 'dzin shrI siM ha ni :
phyag gnyis mnyam gzhag phyag rgya can :
dbu la mnyen zhu mdzes par brgyan :
sku la dbang gi chos gos gsol :
thugs rje can gyi sku ru bskyed :
byang phyogs pad+ma nyi ma'i steng :
mkhas pa bi ma mi tra ni :
phyag gnyis mnyam gzhag bum pa 'dzin :
sku la mnyen zhu chos gos gsol :
a tsar+Ya yi cha byad can :
zhabs gnyis skyil krung mdzad par bskyed :
de yi phyi rim 'dab brgyad la :
pad+ma nyi zla'i gdan steng du :
sprul pa'i rig 'dzin chen po brgyad :
thams cad sku mdog dkar po la :
sprul sku'i cha byad chos gos gsol :
dbu la mdzes pa'i mnyen zhu gsol :
zhabs gnyis skyil krung mdzad par bskyed :
shar du rig 'dzin hU~M kA ra :
rdo rje sems dpa' gsang gos ni :
dung mdog phyag rgya'i phu dung can :
thugs kar rdo rje dril bu bsnams :
lho ru 'jam dpal bshes gnyen ni :
gshin rje gshed po gsang ba'i gos :
mthing nag phyag rgya'i phu dung can :
be con phyar nas sdigs mdzub mdzad :
nub tu nA gArdzu na ni :
pad+ma dbang gi gsang ba'i gos :
dmar smug phyag rgya'i phu dung can :
gseg shang bdud rtsi'i lhung bzed bsnams :
byang du pra b+ha hasti ni :
phrin las phur pa'i gsang gos ni :
ljang gu phyag rgya'i phu dung can :
rdo rje rgya gram pusti bsnams :
shar lhor d+ha na saMskr-i ta :
dbyings dang rig pa'i gsang gos ni :
smug nag phyag rgya'i phu dung can :
thod pa'i rnge'u chung bdud rtsi bsnams :
lho nub rig 'dzin rdo rje chos :
mthing nag rdo rje dril bu 'dzin :
dbu skra'i thor cog dar gyis brgyan :
sku la rus pa'i rgyan drug gsol :
rin chen rgyan spras skyil krung mdzad :
yum chen rnal 'byor sku la 'khril :
nub byang gu h+ya tsan+d+ra ni :
'jig rten dbang sdud gsang ba'i gos :
mthing nag phyag rgya'i phu dung can :
phyag na lcags kyu zhags pa bsnams :
byang shar shAn+tiM gar+b+ha ni :
drag po sgrol ba'i gsang ba'i gos :
mthing nag phyag rgya'i phu dung can :
phyag mtshan thog dang gri gug bsnams :
phyi rim pad+ma'i gong ras la :
lhun gyis grub pa'i rig 'dzin dang :
phyag rgya chen po'i rig 'dzin dang :
tshe la dbang ba'i rig 'dzin dang :
rnam par smin pa'i rig 'dzin dang :
rig 'dzin thams cad bskyed cing bsgom :
dkyil 'khor de yi bar khyams la :
dam tshig dbang gi slob dpon dang :
man ngag lung gi slob dpon dang :
shes rab rgyud kyi slob dpon dang :
nyams chag skong ba'i slob dpon dang :
mkha' 'gro rigs lnga dpa' bo lnga :
rigs bzhi ging bzhi bskyed par bya :
dkyil 'khor de yi phyogs bzhi ru :
ta kr-ita bzhi dang sgo ma bzhi :
phyi ru rgyal chen sde bzhi bskyed :
de nas dbang bskur byin brlab bya :
hU~M:
kun tu bzang po'i thugs ka nas :
'od lnga'i zer las yig 'bru rnams :
char bzhin babs pas dbang bskur ro :
chos sku'i sa bon yi ge gsum :
oM AHhU~M:
sku gsung thugs kyi dbang bskur ro :
longs spyod rdzogs sku'i yi ge lnga :
oM hU~M trAM hrIHA:
ye shes lnga yi dbang bskur ro :
sprul sku'i yi ge lnga bcu yi :
sna tshogs don byed dbang bskur ro :
ka kha ga g+ha nga :
tsa tsha dza dz+nya nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :
a AH
i I:
u U:
r-i r-I:
l-i l-I:
e ai :
o au :
aM a :
a b+hi Shiny+tsa A:
de nas spyan drang ba ni :
snyan pa'i dbyangs dang rol mo thogs la 'di skad do :
hU~M:
sngon gyi bskal pa'i dang po la :
kun bzhi ma bcos ye sangs rgyas :
ye shes lnga yi 'od dang ldan :
thog ma'i sangs rgyas 'od mi 'gyur :
rigs bdag chen po rdo rje 'chang :
rgyal ba rigs lnga yab yum dang :
lhun gyis grub pa'i rig 'dzin rnams :
'og min chos dbyings pho brang nas :
gnas 'dir spyan 'dren gshegs su gsol :
hU~M:
yul gyi ming ni dga' ldan brtsegs :
thugs rje'i dbang gis skur bzhengs pa'i :
'phags pa 'jam dpal spyan ras gzigs :
gsang ba'i bdag po rdo rje 'dzin :
rig 'dzin chen po rdo rje chos :
sprul sku dga' rab rdo rje dang :
lha dang klu dang gnod sbyin dang :
mi yi rig 'dzin 'khor dang bcas :
phyag rgya chen po'i rig 'dzin rnams :
gnas 'dir spyan 'dren gshegs su gsol :
hU~M:
yul gyi ming ni za hor yul :
'dzam gling shar lho'i phyogs mtshams su :
shAkya thub pa'i rgyal tshab mchog :
gsang ba'i bdag pos byin brlabs pa'i :
mtshan ma bdun mthong lung bstan thob :
glegs bam pusti'i char pa babs :
de phyir skal ldan rgyal po dza :
bstan pa mtha' rgyas mngon sangs rgyas :
bdag kyang khyed kyi gdung sob kyis :
byin gyis rlob phyir gshegs su gsol :
hU~M:
sprul sku rgyal po de yi sras :
'jig rten khams la mnga' mdzad pa'i :
mkha' 'gro sde lngas dbang bskur ba'i :
rgyal po in+d+ra b+hU ti zhes :
bstan pa'i mnga' bdag 'gro ba'i mgon :
rig 'dzin rgyal ba'i zhing du gshegs :
bdag kyang khyed kyi gdung sob kyis :
byin gyis rlob\u0f8e
hU~M:
yul gyi ming ni rgya gar yul :
b+hud+d+ha'i pho brang dgu rim du :
chos rnams kun gyi snying po'i don :
ma lus thugs su chud pa yi :
rig 'dzin chen po sprul pa'i sku :
shrI siM ha zhes su grags :
skye shi med pa'i dngos grub thob :
gshegs ni chos kyi dbyings su gshegs :
bdag kyang khyed\u0f8e
byin gyis\u0f8e
hU~M:
yul gyi ming ni o rgyan yul :
sin+d+hu rgya mtsho'i mtsho gling du :
dpal chen khrag 'thung thugs kyi sras :
yab dang yum med brda yis byon :
pad+ma 'byung gnas zhes su grags :
'jig rten thams cad 'od kyis bkang :
sprul pa bye ba phrag brgya 'gyed :
'chi med tshe yi rig 'dzin mchog :
bdag kyang\u0f8e
byin gyis\u0f8e
hU~M:
yul gyi ming ni rgya gar yul :
rdo rje gdan gyi pho brang du :
phyi nang theg pa ma lus pa'i :
chos rnams thams cad thugs su chud :
mkhas pa chen por yongs su gyur :
bi ma mi tra zhes su grags :
'chi med tshe yi rig 'dzin thob :
sangs rgyas stong gi phrin las mdzad :
bdag kyang\u0f8e
byin gyis\u0f8e
hU~M:
yul gyi ming ni rgya gar yul :
bsil ba tshal gyi dur khrod du :
slob dpon chen po hU~M kA ras :
yang dag thugs kyi dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni siM ha'i yul :
sku la rdzogs pa'i dur khrod du :
slob dpon 'jam dpal bshes gnyen gyis :
gshin rje gshed kyi dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni bal po'i yul :
lhun grub brtsegs pa'i dur khrod du :
slob dpon nA gArdzu na yis :
pad+ma dbang gi dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni za hor yul :
lang+ka brtsegs pa'i dur khrod du :
slob dpon pra b+ha hasti yis :
phrin las phur pa'i dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni sa la'i yul :
gsang chen rol pa'i dur khrod du :
slob dpon d+ha na saMskr-i tas :
srid pa ma mo'i dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni o rgyan yul :
pad+ma brtsegs pa'i dur khrod du :
slob dpon pad+ma 'byung gnas kyis :
sgrub pa mthar phyin dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni kha che'i yul :
he chen brdal ba'i dur khrod du :
slob dpon gu h+ya tsan+d+ra yis :
dregs pa tshar gcod dngos grub brnyes :
bdag kyang\u0f8e
byin gyis\u0f8e
hU~M:
yul gyi ming ni li yi yul :
lang ka brtsegs pa'i dur khrod du :
slob dpon shAn+tiM gar+b+ha yis :
bdud dpung 'dul ba'i dngos grub brnyes :
bdag kyang\u0f8e
byin gyis\u0f8e
hU~M:
ka dag lhun grub dgongs pa yis :
dgongs pa mthar phyin dngos grub brnyes :
tshe la dbang ba'i rig 'dzin rnams :
byin gyis rlob phyir gshegs su gsol :
hU~M:
rgyal ba'i bka' bzhin sgrub pa yis :
sa dang lam la rab gnas pa'i :
rnam par smin pa'i rig 'dzin rnams :
smon lam dbang gis gshegs su gsol :
oM e h+ye hi b+ha ga bAn ma hA kA ru Ni ka dr-i sh+ya ho :
sa ma ya ho :
sa ma ya satwaM:
dzaHhU~M baM ho :
sa ma ya hrIM hrIM dza dza :
de nas bzhugs su gsol ba ni :
hU~M:
rang bzhin 'od gsal chen po'i pho brang 'dir :
rnam dag pad+ma 'od kyi gdan steng du :
rig 'dzin rnam bzhi bla ma brgyud pa rnams :
bdag la dgyes shing brtan par bzhugs su gsol :
sa ma ya A be sha ya tiSh+Tha badzra :
de nas phyag mchod ni :
hU~M:
rang byung lhun gyis grub pa'i pho brang nas :
gzhi nas rang byung rig pa'i don rtogs pa'i :
rang bzhin rnam dag bla ma chos kyi sku :
kun bzang rigs lnga'i tshogs la phyag 'tshal lo :
rgyal ba'i thugs las 'gro don mdzad pa'i phyir :
sku gsung thugs dang yon tan phrin las kyi :
sprul pa 'jig rten 'dul ba'i don du bstan :
mchog gi sprul pa lnga la phyag 'tshal lo :
thugs rje'i dbang gis 'jig rten 'dir byon nas :
gdul bya'i stobs kyis phrin las so sor mdzad :
rig 'dzin rgyal ba'i zhing du gshegs mdzad pa'i :
rnal 'byor dbang phyug rnams la phyag 'tshal lo :
grub pa'i gnas chen bzhugs gnas so so nas :
rgyal ba'i bka' bzhin sgrub pa'i rnal 'byor pa :
'bras bu grub pa'i sa la rab tu gnas :
rig 'dzin grub pa rnams la phyag 'tshal lo :
a ti pU ho :
pra tIts+tsha ho :
na ma ya ti :
de nas mchod pa 'bul ba ni :
hU~M:
lhun gyis grub pa'i rig 'dzin ni :
sangs rgyas kun gyi thog ma yin :
de la mchod pa 'bul ba ni :
rig pa rang byung dwangs pa la :
ye shes lnga yi bkrag mdangs 'tsher :
'dzin med mchod pa chen po 'bul :
kun bzang mchod sprin sna tshogs kyis :
chos kyi dbyings kyi pho brang na :
bzhugs pa'i sangs rgyas mnyes gyur cig :
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
rang bzhin dag pa'i zhing khams na :
bzhugs pa'i sangs rgyas byang chub sems :
'gro don mdzad pa thams cad la :
zung 'jug bde chen mchod pa 'bul :
ma hA bo d+hi tsit+ta pU dza ho :
de nas gtor ma 'bul ba ni :
hU~M:
gdod nas dag pa'i dam tshig rdzas :
ye shes lnga yi bdud rtsi dang :
'bru bcud dza gad dpa' bo dang :
ba liM ta yi gtor ma dang :
dmar mdangs skye med rak+ta dang :
dngos grub zhal zas sna tshogs kyis :
bla ma rnams kyi thugs dam bskang :
yi dam lha yi thugs dam bskang :
mkha' 'gro'i tshogs kyi thugs dam bskang :
dpa' bo rnal 'byor ma rnams kun :
thugs dam gtor mas bskangs gyur cig :
ma hA sarba pany+tsa a mr-ita kha raM khA hi :
ma hA ba liM ta khA hi :
ma hA rak+ta khA hi :
ma hA sarba pU dza khA hi :
de nas bdud rtsi'i dngos grub blang ba ni :
hU~M:
grub pa'i rig 'dzin thams cad kyis :
bdag la byin gyis brlab tu gsol :
rkyen dang bar chad phyir la zlog :
mchog dang thun mong dngos grub stsol :
sa ma ya sid+d+hi hU~M hU~M hU~M:
de nas rtags bstod bya ba ni :
hU~M:
sku gsung thugs rdzogs pad+ma 'byung gnas ni :
rgyal ba'i gdung sob 'khor ba'i g.yul ngo zlog :
thugs rje chen pos 'gro ba 'dren mdzad pa :
sprul sku 'gro ba 'dren la phyag 'tshal bstod :
rgod kyi rtse ldem dbu la btsugs pa ni :
sgrub pa mthar phyin ye shes rgyas pa'i rtags :
dpal chen shwa ba'i dbyibs zhu gsol ba ni :
theg chen lta ba'i don dang ldan pa'i rtags :
dbu skra'i thor tshugs gyen du bcings pa ni :
dus gsum sangs rgyas thams cad 'dus pa'i rtags :
spyan gsum drag pos 'gro la gzigs pa ni :
thugs rje chen pos 'gro ba 'dren pa'i rtags :
'dzum pa'i zhal ras mdangs dang ldan pa ni :
byams dang snying rjes 'gro ba 'dren pa'i rtags :
za 'og ber chen sku la gsol ba ni :
sgrub pa bka' brgyad sku la rdzogs pa'i rtags :
le brgan dmar po'i chos gos gsol ba ni :
tshul khrims rnam dag sdom dang ldan pa'i rtags :
brjid pa'i ber chen sku la gsol ba ni :
srid gsum 'gro ba zil gyis gnon pa'i rtags :
phyag g.yas gser gyi rdo rje bsnams pa ni :
ye shes lnga ldan log 'dren 'joms pa'i rtags :
phyag g.yon bdud rtsi'i thod pa bsnams pa ni :
sgrub pa po la dngos grub ster ba'i rtags :
kha T+wAM rtse gsum sku la brten pa ni :
thabs dang shes rab 'du 'bral med pa'i rtags :
mi 'gyur zhabs gnyis skyil krung mdzad pa ni :
chos kyi sku la 'du 'bral med pa'i rtags :
nyi zla pad+ma'i gdan la bzhugs pa ni :
'khor ba'i nyon mongs g.yul ngo zlog pa'i rtags :
drag po'i hU~M ring hU~M thung sgrog pa ni :
ma mo mkha' 'gro dbang du sdud pa'i rtags :
'ja' yi gur phub 'od zer 'phro ba ni :
thugs rje'i thabs kyis 'gro ba 'dren pa'i rtags :
sangs rgyas 'dus pa'i rgyal sras pad+ma 'byung :
sna tshogs thabs kyis 'gro ba 'dren mdzad pa'i :
pad+ma 'byung gnas sku la phyag 'tshal bstod :
de nas dzapa? bzla ba'i thog mar gsol 'debs bya ba ni :
oM AHhU~M ma hA gu ru sarba sid+d+hi hU~M:
rang bzhin rnam dag chos kyi dbyings nyid las :
thig le nyag gcig chos kyi sku ru shar :
rang byung ye shes 'od gsal chen po'i ngang :
chos sku kun tu bzang pos byin gyis rlobs :
thams cad rig pa byang chub sems kyi 'od :
sku lnga gsal 'tsher bkrag dang gzi mdangs ldan :
ye shes rang snang lhun gyis grub pa po :
longs sku rgyal ba rigs lngas byin gyis rlobs :
thugs rje rgyun chad med par thabs kyis bzhengs :
khams gsum sems can kun gyi mgon du gyur :
srid gsum 'gro ba kun gyi gnyen gcig pu :
rigs gsum sprul pa'i sku yis byin gyis rlobs :
rang byung lhun grub rdzogs pa chen po'i ngang :
dmigs gtad med pa'i lta ba mkha' ltar dag :
skye 'gag med pas 'dzin pa rang sar grol :
dga' rab rdo rje'i lta bas byin gyis rlobs :
blo bral yangs pa'i ting 'dzin 'phel 'grib med :
nyon mongs rlabs dang bral ba'i mi g.yo ba :
dmigs med rang rig ngo bor ye re gnas :
shrI siM ha'i sgom pas byin gyis rlobs :
'dzin chags med pas snang srid thams cad grol :
thog rdugs med pas ci la'ang nyam mi nga :
blang dor med pas rol pa chen po'i ngang :
rgyal po dza yi spyod pas byin gyis rlobs :
zag med spros bral thig le nyag gcig la :
ye shes longs sku mtshan dpes rab brgyan pa'i :
'khor 'das gnyis med rang rig sems la rdzogs :
in+d+ra b+hU ti'i 'bras bus byin gyis rlobs :
mnyam nyid dgongs pa rnam par dag pa las :
thams cad rang rig byang chub sems kyi 'od :
ye shes rang gsal 'gag pa med par gsal :
pad+ma 'byung gnas thugs rjes byin gyis rlobs :
'khor ba thams cad rig na sangs rgyas te :
ma rig 'khrul pa'i rtsol ba bral bas sangs :
gser 'gyur rtsi ltar ye shes rang gnas mthong :
mkhas pa bi ma mi tras byin gyis rlobs :
thugs kyi rig 'dzin rdo rje sems dpa'i sras :
nyi zla lta bur ma rig mun pa sel :
stong nyid snying rjes 'gro ba'i don mdzad pa :
slob dpon hU~M chen kA ras byin gyis rlobs :
sku yi rig 'dzin rnam snang mdzad kyi sras :
ri rgyal lhun po lta bur gzi brjid che :
drag shul thabs kyis 'gro ba'i don mdzad pa'i :
slob dpon 'jam dpal bshes kyis byin gyis rlobs :
gsung gi rig 'dzin snang ba mtha' yas sras :
ka la ping+ka lta bur sgra dbyangs snyan :
zhi ba byams pas 'gro ba'i don mdzad pa'i :
slob dpon nA gArdzu nas byin gyis rlobs :
phrin las rig 'dzin rdo rje gzhon nu'i sras :
'ja' tshon lta bur phrin las ma 'dres gsal :
las bzhi lhun gyis grub pas 'gro don mdzad :
slob dpon pra b+ha hastis byin gyis rlobs :
dbyings dang rig pa dbyer med bde ba'i sras :
thabs kyi rang bzhin rtsa rlung rnam par dag :
shes rab rang bzhin mtshan ma spros dang bral :
d+ha na saMskr-ita yis byin gyis rlobs :
'chi med grub pa tshe dpag med kyi sras :
sa dang lam la sbyangs nas 'bras bu thob :
rang bzhin lhun gyis grub pa'i dgongs pa brnyes :
tshe dbang rig 'dzin chen pos byin gyis rlobs :
nus pa thogs med phyag na rdo rje'i sras :
rdzu 'phrul stobs ldan sde brgyad bran du khol :
kun la dbang bsgyur 'khor 'das sa ler gzigs :
rom+bu gu h+ya tsan+d+ras byin gyis rlobs :
drag sngags mngon gyur stobs ldan nag po'i sras :
mthu rtsal chen po gnam lcags thog ltar 'beb :
zhing bcu tshar gcod sgrol lam thabs la mkhas :
slob dpon shAn+tiM gar+b+has byin gyis rlobs :
pad+ma 'byung gnas thugs rjes byin brlabs pas :
rdo rje phag mo yum gyi sras mchog ste :
rdo rje bdud 'joms sku yi sprul pa po :
sprul sku rig 'dzin chen pos byin gyis rlobs :
rgyal ba'i gdung 'dzin snyigs dus 'gro ba'i dpal :
las can rnams la gsang sngags snying po'i don :
cig char ston mdzad sras yum slob brgyud kyi :
rig 'dzin bla ma rnams kyis byin gyis rlobs :
sku gsum brgyud pa'i bla ma dam pa rnams :
chos kyi dbyings nas bdag la brtser dgongs la :
thugs rgyud rang grol mchog gi dngos grub stsol :
mi mthun rkyen dang bar chad bsal du gsol :
mthun pa'i lam sna chos la drang du gsol :
mchog dang thun mong dngos grub bstsal du gsol :
de nas phyi ltar gsol 'debs kyi tshul du bzla ba ni :
bdag sogs sems can thams cad kyi sgo gsum rtse gcig gus pas gsol 'debs kyi tshul du bzlas par bsams la /
kun bzang yab yum rdo rje 'chang :
rigs lnga dga' rab rdo rje dang :
rigs gsum mgon po rnams kyi ni :
sku gsung thugs kyi dkyil 'khor nas :
'od zer dkar dmar mthing ga 'phros :
bdag sogs spyi bo mgrin pa dang :
snying gar thim pas sku gsung thugs :
byin rlabs zhugs pas lus ngag yid :
sdig sgrib nyams chag ma lus dag :
mchog thun dngos grub thob par gyur :
ces mos la /
oM AHhU~M ma hA gu ru sarba sid+d+hi hU~M:
zhes bzla'o //
nang ltar 'phro 'du'i bzlas pa ni /
o rgyan rig 'dzin lha tshogs kyi :
spyi bo mgrin pa snying ga ru :
zla ba pad+ma nyi zla'i steng :
sku gsung thugs kyi yig 'bru las :
'od zer dkar dmar mthing ga 'phros :
'gro drug sems can kun la phog :
sgrib gnyis ma lus kun dag nas :
thams cad bla ma'i sku ru gyur :
tshur 'dus bla ma yi dam lha :
sangs rgyas byang chub sems dpa' yi :
sku gsung thugs kyi byin rlabs bsdus :
sdig sgrib ma lus dag par gyur :
ces mos la /
oM AHhU~M badzra gu ru pad+ma sid+d+hi hU~M:
zhes bzla'o //
gsang ba bde chen gyi bzlas pa ni :
'khor gyi rig 'dzin thams cad kun :
o rgyan sku la bsdus nas ni :
skad cig ngang la gnas 'gyur tshul :
rang nyid rdo rje thod phreng rtsal :
mthing ga zhal gcig phyag gnyis pa :
g.yas g.yon rdor dril thugs kar 'dzin :
zhabs gnyis rdo rje skyil krung mdzad :
rin chen rus pa'i rgyan gyis spras :
ye shes mtsho rgyal sku mdog dmar :
g.yas pa yab kyi mgul nas 'khyud :
g.yon pa bdud rtsi yab la stob :
phyag rgya lnga yis sku la brgyan :
'khril sbyor bde ba'i nyams dang ldan :
yab kyi thugs kar nyi ma'i steng :
dbus su hU~M yig dmar po la :
mtha' mar gsang ba'i sngags kyis bskor :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
bde stong ngang las bzlas pa yis :
hU~M las 'od zer dmar po 'phros :
'khor lo brgyud nas ra sa g.yas :
thon nas yum gyi g.yon du zhugs :
mkha' gsang pad+mar 'od 'phros nas :
yab kyi gsang gnas brgyud nas ni :
thugs ka'i hU~M la thim pa yis :
bde stong ngang las ma g.yos par :
bzlas pa bya zhing skabs su ni :
'bud pa rlung gis yum la spros :
rngubs dus yab kyi gsang gnas bsdu :
'dzin dus snying gar thim par bsam :
de ltar rlung rig gnyis med du :
steng rlung mnan la 'og rlung bsdam :
bum can rlung la rab tu 'bad :
sgrub grogs mtshan ldan phyag rgya gces :
de ltar nyams su blangs pa na :
tshe 'di nyid la mchog thob bo :
de nas bstod pa bya ba ni :
hU~M:
dus gsum sangs rgyas thams cad kyi :
sku gsung thugs kyi sprul pa ste :
mi mjed 'jig rten khams su byon :
mdzad pa mthar phyin mngon sangs rgyas :
sprul pa'i sku la phyag 'tshal bstod :
hU~M:
rdo rje khrag 'thung thugs kyi sras :
sku ni rgya mtsho'i klong nas 'khrungs :
phrin las 'dzam gling khyab par mdzad :
thugs rjes bod kyi yul du gzigs :
spyod pa srin po'i yul du mdzad :
pad+ma 'byung gnas zhes su grags :
'khor du mkha' 'gro mang pos bskor :
sprul pa'i mchog la phyag 'tshal bstod :
hU~M:
sing ga la yi nags tshal du :
'jam dpal sku yi dngos grub thob :
ma ga d+ha yi brag phug tu :
pad+ma gsung gi dngos grub thob :
yang le shod kyi brag phug tu :
yang dag thugs kyi dngos grub thob :
a su ra yi brag phug tu :
phrin las phur pa'i dngos grub thob :
bsil ba tshal gyi dur khrod du :
bdud rtsi yon tan dngos grub thob :
ma mo rol pa'i dur khrod du :
rbod gtong ma mo'i dngos grub thob :
dkyil 'khor drug la mnga' brnyes pa'i :
grub thob rgyal po nyid la bstod :
hU~M:
dus gsum bla ma rnams la phyag 'tshal bstod :
rig 'dzin rgyal ba rnams la phyag 'tshal bstod :
rdo rje thod phreng rtsal la phyag 'tshal bstod :
rang bzhin rnam dag chos kyi dbyings nyid las :
thig le nyag gcig chos kyi sku ru shar :
rang byung ye shes 'od gsal chen po'i ngang :
bla ma chos kyi sku la phyag 'tshal bstod :
thams cad mnyam nyid ngo bo nyid kyi sku :
gnyis med 'od gsal longs spyod rdzogs pa'i sku :
gnyis snang kun khyab rang rig byang chub sems :
longs spyod rdzogs pa'i sku la phyag 'tshal bstod :
dus gsum sangs rgyas kun gyi sprul pa'i sku :
khams gsum sems can kun gyi mgon du gyur :
'khor ba thams cad thar pa'i lam la 'dren :
bla ma sprul pa'i sku la phyag 'tshal bstod :
rang byung lhun grub rdzogs pa chen po'i ngang :
mnyam nyid kun khyab phyogs lhung 'dzin pa med :
skye 'gag med pas rnam rtog rang sar grol :
lta ba mthar phyin rdo rje thod phreng rtsal :
blo bral chen po'i ting 'dzin 'phel 'grib med :
nyon mongs rlabs dang bral bas mi g.yo ba :
dmigs med yengs med rang rig ngo bor gnas :
sgom pa mthar phyin rdo rje thod phreng rtsal :
'dzin chags med pas snang srid thams cad grol :
thogs rdugs med pas ci la'ang ya mi nga :
blang dor med pas rol pa chen po'i ngang :
spyod pa mthar phyin rdo rje thod phreng rtsal :
thams cad ye nas sangs rgyas yin pa la :
ma rig rtog pa'i dbang gis 'khor bar 'khyams :
rig pa rang ngo shes nas 'khrul pa bral :
gser 'gyur rtsi ltar ye shes rang gnas mthong :
'bras bu mthar phyin rdo rje thod phreng rtsal :
ri rgyal lhun po lta bur gzi brjid che :
ka la ping+ka lta bur sgra dbyangs snyan :
yid bzhin nor bu lta bur dgos 'dod 'byung :
thugs rje phyogs ris med par 'gro don mdzad :
phrin las thogs pa med par sprul pa 'gyed :
sku lnga lhun grub rdo rje thod phreng rtsal :
'das pa'i sangs rgyas rnams kyi thugs kyi sras :
da ltar bzhugs pa'i sangs rgyas sku yi tshab :
ma 'ongs sangs rgyas thams cad 'dus pa'i dpal :
yon tan lhun gyis grub pa'i bla ma mchog :
rdo rje thod phreng rtsal la phyag 'tshal bstod :
skabs 'dir bka' srung mchod pa btang /
de nas tshogs kyi yo byad bshams la :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
zhes dag par sbyang :
raM yaM khaM gis stong par sbyang :
oM AHhU~M gis bdud rtsir byin gyis brlab :
de nas spyan drangs pa ni :
hU~M:
'og min chos kyi dbyings kyi pho brang nas :
ye shes lnga rdzogs lhun gyis grub pa yi :
sangs rgyas thams cad spyan 'dren gshegs su gsol :
phyogs bcu dag pa'i zhing khams so so nas :
thugs rje chen pos 'gro ba'i don mdzad pa'i :
ye shes sprul pa'i tshogs rnams gshegs su gsol :
grub pa'i sa dang lam la rab gnas pa'i :
rig 'dzin rtsal 'chang thams cad gshegs su gsol :
yi dam lha dang mkha' 'gro dam tshig can :
bka' srung dam can thams cad gshegs su gsol :
gu ru d+he wa DA ki nI sa ma ya hrIM hrIMHdza :
de nas tshogs gsum du bcad la :
dang po mchod de 'bul ba ni :
hU~M:
kun tu bzang po rdo rje 'chang :
rgyal ba rigs lnga yab yum la :
ye shes lnga yi tshogs mchod 'bul :
sprul sku 'gro don mdzad pa yi :
rig 'dzin bla ma'i tshogs rnams la :
'dod yon lnga yi mchod pa 'bul :
ma mo mkha' 'gro thams cad la :
bde ba chen po'i mchod pa 'bul :
chos skyong bka' srung thams cad la :
tshogs dang gtor ma'i mchod pa 'bul :
ma hA ba liM ta khA hi :
ma hA pany+tsa a mr-ita khA hi :
ma hA mAM sa khA hi :
kiM ni ri ti khA hi :
zhes 'bul :
bar pa bshags pa bya ba ni :
hU~M:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum rdo rje 'chang la phyag 'tshal lo :
chos sku dri med spros bral ngang nyid las :
'gro don sgrub phyir zhi khro gtso dang 'khor :
thugs rje'i ngang las sgyu ma'i skur bzhengs pa'i :
yi dam lha tshogs rnams la phyag 'tshal lo :
thabs shes bde chen gnyis su med pa las :
ma 'gag rang rtsal ye shes las grub tshogs :
legs nyes stangs 'dzin dam tshig rjes gcod pa'i :
dam can mkha' 'gro'i tshogs la phyag 'tshal lo :
hU~M:
sems can ma rig 'khrul pa'i blos :
rnam rtog 'khrul pa'i dbang du shor :
gsang sngags dkyil 'khor chen po yi :
sgo ru zhugs kyang dam las 'gal :
rtsa ba yan lag dam tshig las :
nyams chag 'gal 'khrul ci mchis pa :
rtsa gsum bla ma'i spyan sngar bshags :
tshogs dang gtor ma ma dag pa :
mkha' 'gro srung ma'i spyan sngar bshags :
hU~M:
dgongs shig bla ma yi dam mkha' 'gro dang :
rdo rje slob dpon rgyal ba zhi khro'i lha :
dus gsum bde gshegs sgrub pa dam tshig can :
sku gsum gdung sob rdo rje lcam dral mched :
dpang gyur skyabs mchog ma lus dgongs su gsol :
bdag ni ma rig lus dang ngag sems kyis :
slob dpon mched sogs sku smad ngan smras pa :
yi dam lha dang phyag rgya ma gsal ba :
rtsa ba'i dam las 'gal gyur mthol lo bshags :
shes bya lnga dang shes par bya ba lnga :
mi spang lnga dang bsgrub par bya rgyu lnga :
dang len la sogs yan lag dam tshig kun :
nyams gyur rab gnong 'gyod pas mthol zhing bshags :
sngags la the tshom bla med theg pa smad :
lta spyod ya bral bsnyen sgrub gzhung ma bsrongs :
log spyod dbang song dus kyi mchod pa chag :
sdom gsum thun mong dam tshig nyams pa bshags :
rig pa'i rtsal chung snying po'i don ma rtogs :
sgom pa'i sran chung gnas lugs so ma thub :
legs bsams spyad kyang don log thugs 'gal 'gyur :
'bras bu yid smon gyur pa mthol lo bshags :
zhes bshags par bya zhing rgyun bshags nar mar yang shin tu zab :
tha ma bstab pa bya ba ni :
zan la dgra bgegs kyi ru pa byas la phyag rgya bzhis bkug :
g+hA ta yas gtub :
hU~M:
nyon mongs log pa'i sems can kun :
dgra bgegs gzugs phung las kyis grub :
bstan pa'i ru dra bsgral ba'i phyir :
myur mgyogs thugs rje'i lcags kyus khug :
rno myur ye shes mtshon gyis bsgral :
oM badzra kro ta sarba nr-i tri a mu ka mA ra ya rbad :
hU~M:
sha ni gti mug chen po ste :
bsgral pas rig pa'i ye shes 'char :
khrag ni 'dod chags rang bzhin te :
bsgral pas bde ba'i mchod par 'gyur :
rus pa zhe sdang rang bzhin te :
bsgral pas ye shes rang la gsal :
dug gsum bsgral pa'i mchod pa 'di :
bla ma yi dam mkha' 'gro dang :
dam can srung ma'i zhal du stob :
ma hA mAM sa khA hi :
ma hA rak+ta khA hi :
ma hA kiM ni ri ti khA hi :
zhes bstabs te 'bul lo :
rang nyid tshogs la rol :
de nas lhag ma gtang ste :
byin gyis brlabs la :
hU~M:
sngon tshe khrag 'thung he ru ka'i :
spyan sngar khas blangs dam bcas dang :
bar du pad+ma 'byung gnas kyi :
spyan sngar khas blangs dam bcas pa :
da lta rig 'dzin bdag nyid kyi :
bran dang pho nyar khas blangs pa'i :
sgrub sde brgyad kyi bka' srung dang :
gsang sngags theg pa'i bka' srung rnams :
bka' yi gtor ma 'di bzhes la :
sngon gyi dam tshig dran par gyis :
gsang sngags bstan pa rgyas par mdzod :
bdud dang dam sri rdul du rlog :
bcol ba'i phrin las grub par mdzod :
oM uts+tshiSh+Ta ba liM ta b+hak+She b+h+yaHswA hA:
chad mdo bsgrag pa ni :
gtor ma shod du phab la rang slob dpon pad+mar gsal bas 'di skad do :
hU~M:
rgyal ba shAkya thub pa'i bstan pa la :
rgyal tshab sprul sku mang po byon pa yis :
bka' dang dam la btags pa'i srung ma rnams :
dam tshig tshul bzhin mchod phyir gshegs su gsol :
badzra sa ma ya dza dza :
hU~M:
sgrub pa'i rig 'dzin thams cad kyis :
dam la btags pa'i srung ma rnams :
bka' yi gtor ma 'di longs la :
khas blangs bzhin du phrin las mdzod :
slob dpon pad+ma 'byung gnas kyis :
sin+d+hu rgya mtsho'i mtsho gling du :
nam mkha'i gza' rnams dam la btags :
rgya dang bal po'i sa mtshams su :
bar snang lha rnams dam la btags :
bka' yi gtor ma 'di longs la :
khas blangs bzhin du phrin las mdzod :
g.ya' ri gong gi brag phug tu :
bdag nyid chen mo dam la btags :
a su ra yi brag phug tu :
shwa na mched bzhi dam la gtags :
byang chub ri yi chu mig tu :
bse yi lha mo dam la btags :
bka' yi gtor ma 'di longs la :
khas blangs bzhin du phrin las mdzod :
slob dpon pad+ma 'byung gnas kyis :
mang yul byams sprin lha khang du :
rgyal po dpon g.yog dam la btags :
dpal mo'i lha mtsho srin mtsho ru :
brtan ma bcu gnyis dam la btags :
byang rgyud byang lam bar ma ru :
gnod sbyin thang lha dam la btags :
byang stod byang smad sa mtshams su :
pho nya sum brgya drug cu dang :
'brog mo thams cad dam la btags :
gnam gyi shu thom gung sdong du :
pho bdud nyer gcig dam la btags :
mal gro gzi yi mtsho 'gram du :
klu rigs rnam lnga dam la btags :
has po ri yi rtsa ba ru :
bod kyi lha srin thams cad kun :
dam la ma btags gcig kyang med :
bsam yas dbu rtse rigs gsum du :
rgyal po thams cad dam la btags :
spa gro gcal gyi brag dmar du :
skyi mthing g.yu sgron dam la btags :
bka' yi gtor ma 'di longs la :
khangs blangs bzhin du phrin las mdzod :
slob dpon pad+ma 'byung gnas kyis :
rgya gar za hor lang ka'i yul :
sing+ha pa la o rgyan yul :
kha che bal po li yi yul :
dur khrod brgyad kyi lha srin kun :
dam la ma btags gcig kyang med :
gum gum chum chum dam la 'dus :
dam tshig gtor ma 'di longs la :
slob dpon pad+ma'i chos rgyud skyobs :
gal te dam las 'das gyur na :
slob dpon pad+ma 'byung gnas de :
khro bo yak+sha me dpal yin :
khyod rnams snying khrag rngubs nas kyang :
ri rab 'og tu gnon par 'gyur :
de bas dam la ma 'da' bar :
khas blangs bzhin du phrin las mdzod :
a ya ma du ru tsa sha na :
sa nA ga phu :
rak+mo yak+mo :
sa ma ya na ra kan ba liM ta khA hi :
rak+ta khA hi :
a mr-ita khA hi :
brtan ma bskyang ba ni :
hU~M:
a su ra yi brag phug tu :
o rgyan pad+ma 'byung gnas kyi :
spyan sngar khas blangs dam bcas pa'i :
bod yul brtan ma bcu gnyis dang :
phyi gtor dbang bar khas blangs rnams :
mchod sbyin gtor ma 'di bzhes la :
bdud dpung thul la zhing bcu sgrol :
dal kha chings la 'bru bcud spel :
dmag dpung choms la mtshon rtse rtul :
bcol ba'i phrin las grub par mdzod :
ma mA kha khA la lA le lai ta tA te tai mAM sa rak+ta sarba pany+tsa a mr-ita khA hi :
de nas dngos grub bskul ba rgyas par na drag po rtsal las /
bstan pa 'di la sogs gtso bo kho na'i rjes su rang gzhung in+d+ra b+hU ti'i phrin las bzhi sbyor gyi bstod pa sbrel bar snang yang /
dkyus tsam la /
hU~M/
rgyal ba'i dkyil 'khor sras bcas thugs dam can :
sku gsung thugs dang mnyam sbyor dngos grub stsol :
'chi med tshe dang mchog gi dngos grub stsol :
thun mong dngos grub sna tshogs sgrub pa'i dpal :
bum pa bzang po dpag bsam nor bu'i tshul :
da lta nyid du bdag la bstsal du gsol :
zhes dang /
oM AHhU~M:
ma hA rat+na gu ru badzra thod phreng rtsal badzra sa ma ya dzaHsid+d+hi pha la hU~M A:
zhes brjod /
de nas mchod bstod nongs bshags spyi mthun byas la /
bsdu sdang ni :
hU~M:
da ni dkyil 'khor gsal btab la :
phyi nang snod bcud thams cad kun :
yig 'bru hU~M la hril gyis bsdu :
hU~M yang mi dmigs 'ja' ltar yal :
de nas bdag nyid lha ru gsal :
rtag chad gnyis kyi mtha' bsal lo :
smon lam ni :
hU~M:
bla ma yi dam mkha' 'gro mched la sogs :
spyad dang bskul dang yi rang las byung ba'i :
bsod nams dge tshogs dpag med de dag gis :
tshe 'dir bla med byang chub 'bras thob nas :
sku gsum bde chen zhing du spyod byed cing :
gzugs skus 'gro don rlabs chen spyod par shog :
shis brjod ni :
hU~M:
dus gsum bla ma sku gsum bdag nyid can :
dbyer med rang la rtogs pa'i bkra shis shog :
thabs shes dbyer med zung 'jug yi dam lha :
don dam 'du 'bral med pa'i bkra shis shog :
'khor 'das chos la dbang bsgyur mkha' 'gro'i tshogs :
phyi nang bar chad zhi ba'i bkra shis shog :
e ma ho :
gdod nas ma skyes spros dang bral ba'i sku :
srid zhi mnyam nyid 'khor 'das kun gyi dpal :
ka dag snying po chos sku'i bkra shis shog :
b+hud+d+ha thod phreng sangs rgyas 'dus pa'i sku :
gti mug rnam dag chos dbyings ye shes ngang :
thams cad yongs rdzogs grub pa'i bkra shis shog :
pad+ma thod phreng sangs rgyas 'dus pa'i gsung :
'dod chags rnam dag sor rtog ye shes ngang :
snang srid dbang du sdud pa'i bkra shis shog :
rdo rje thod phreng sangs rgyas 'dus pa'i thugs :
zhe sdang rnam dag me long ye shes ngang :
mi mthun rkyen rnams zhi ba'i bkra shis shog :
rat+na thod phreng sangs rgyas yon tan dpal :
nga rgyal rnam dag mnyam nyid ye shes ngang :
tshe dbang longs spyod rgyas pa'i bkra shis shog :
karma thod phreng sangs rgyas phrin las bdag :
phrag dog rnam dag bya grub ye shes ngang :
dgra bgegs tshar gcod drag po'i bkra shis shog :
rdo rje slob dpon rgyal thebs karma dang :
mched dang lcam dral sngags dang phyag rgya'i mthus :
sprul sku'i 'gro 'dul yongs rdzogs bkra shis shog :
sarba sid+d+hi pha la b+h+rU~M:
de nas dkyil 'khor bsdu'o :
rgyun gyi ting nge 'dzin la gnas par bya'o :
rig 'dzin gdung sgrub kyi phrin las rdo rje gdan du rig 'dzin rnams bka' bgros mdzad :
bod yul du slob dpon pad+mas rgyal po rje 'bangs bdun la gtad :
ma 'ongs pa'i don du zang zang lha brag gi skad la sbas :
sa ma ya :
rgya rgya rgya :
brag ri dug sbrul spungs 'dra'i skad nas rig 'dzin rgod kyi ldem 'phru can gyis gter nas bton pa'o //
mang+ga laM/
zhes rtsa ba'i gter gzhung ma bu sprad pa'i chog khrigs mar grags pa la slar yang brgyud pa'i rig 'dzin rnams kyi gsung sgros ltar bsnan 'os rnams dkyus su bkod pa dge legs 'phel //

//
