@#//
zhing sgrub zin bris kyi lhan thabs nyung bsdus bzhugs so //
na mo a mi ta b+hA ya /
zhing sgrub bsnyen pa sogs kyi sta gon rgyas 'bring bsdus gsum sogs ni zin bris ltar la /
!
rang gzhan gshin don sta gon rgyas 'bring bsdus gsum la /
rgyas pa ni zhing bkod zhal thang bshams pa'i mdun /
mchod stegs steng du 'bru'i tshom bu 'dab brgyad kyi dbus su sku gzugs bzhag
/g.yas su rnam rgyal bum pa rdzas ldan kha rgyan gang 'dzom /
g.yon du las bum /
mdun du zlum gtor rgyan ldan /
de mdun sman raka gtor gsum dang zhing skyong gtor ma /
bkra shis rdzas rtags rgyal srid sna bdun 'bur ma'am ni tsaka li nyer spyod kyi gong nas phred bkram mam 'dzugs pa gang bdes mdzes par brgyan /
de mthar mchod pa sna bdun bsham /
!
'bring po zlum gtor rtse la 'od dpag tsaka li btsugs /
bum pa gnyis dang sman rag gtor gsum /
mchod pa sna bdun bshams pas 'thus /
!
bsdus pa mdun bskyed rten rin po che'i snod 'brus bkang steng rdo rje bzhag
/bum pa gtor ma gang 'dzom bsham /
thog mar sngon 'gro ni cog rdog bshams la /
rin chen snod du sogs khA hi gsum nas gats+tsha gats+tsha yis phyi rol dor /
na mo :
dkon mchog gsum sogs 'od dpag las byang tshang bar bsnyen pa'i mtshams bar 'don nas /
rang nyid sems dpa' 'jig rten dbang phyug dkar //
zhal gcig phyag bzhi'i dang po thal sbyar dang //
'og mas shel phreng dang ni pad dkar 'dzin //
thor tshugs dar dang rin chen rgyan gyis brgyan //
sku smad pad+ma'i nang nub skyil krung bzhugs //
thugs kar mdun du bskyed pa lta bu yi //
'od dpag med pa gtso 'khor gsum po dang //
bde chen zhing bkod yongs su rdzogs par gsal //
gtso bo'i thugs kar zla steng hrIHyig mthar //
a mi d+he wa'i sngags phreng g.yas su 'khor //
de las 'od zer kha dog sna tshogs pa //
mdzod spu nas thon nam mkha' khyab par 'phros //
phyogs bcu'i rgyal ba sras bcas thams cad mchod //
rgyal ba'i byin rlabs bsdus nas rang la thim //
'gro ba sems can kun gyi sdig sgrib sbyangs //
bde ba can du skye ba'i skal ldan gyur //
yul phyogs phyi snod bde chen zhing du gyur //
nang bcud sems can 'od dpag med pa'i sku
/yab yum sras dang sems dpa' sems ma dang //
sangs rgyas byang sems 'phags pa'i dge 'dun gyur //
sngags sgra sgrog pas 'khor ba dong nas sprugs //
gzugs can gzugs med sems can thams cad kun //
'od dpag med pa'i go 'phang thob par gyur //
oM a mi d+he wa hrI:
brgya'am ci mang bzla'o //
rang gi thugs ka'i sngags phreng 'od zer las //
hrIHyig dmar po bye ru'i phreng ba ltar //
zhal nas thon cing mdun bskyed zhal du zhugs //
thugs ka'i sngags phreng la thim thugs rgyud bskul //
de las hrIHyig dmar po'i phreng ba byon //
lte ba nas thon rang gi lte bar thim //
thugs kar thim pas byin rlabs dngos grub thob //
mgal me'i 'khor lo bzhin du 'khor ba las //
bar du 'khor tshe 'od zer sna tshogs pa //
nub phyogs bde ba can gyi zhing du 'phros //
sangs rgyas 'od dpag med pa'i sku la thim //
sku gsung thugs rgyud mnyes pa'i mchod par gyur //
sku las 'od dpag med pa'i sku che phra //
gsung las sngags phreng hrIHyig dmar po dang //
thugs las rdo rje dmar po rtse lnga pa /
kha ba bu yug 'tshubs pa bzhin du byon //
bdag mdun rnams la sib sib thim par gyur //
hrI:brgya rtsa'am ci mang bzla'o //
de nas bdag mdun bum pa gnyis la /
mdun bskyed bum bskyed thugs ka ru //
zla steng hrIHdmar gzungs kyis bskor //
rang gi thugs ka'i sngags phreng 'phros //
mdun bskyed zhal zhugs thugs rgyud bskul //
gzungs sngags g.yas su 'khor ba las //
'od zer sna tshogs phyogs bcur 'phros //
sbyin bdag thog drangs 'gro kun gyi //
sdig sgrib nyes ltung bag chags kun //
ba mor nyi zer phog ltar dag
/bum lha'i sku las bdud rtsi bab //
bum pa bdud rtsis gang bar gyur //
na mo rat+na tra yA ya /
na mo b+ha ga wa te /
a mi ta b+hA ya /
ta thA ga tA ya /
ar+ha te samyak+saM bud+d+hA ya /
tad+ya thA/
oM a mi te /
a mi tod+b+ha we /
a mi ta saM b+ha we /
a mi ta bi krAn+te /
a mi ta gA mi nI/
ga ga na kIrti ka re sarba kle sha k+Sha yaM ka ri swA hA/
zhes gzungs ring ci mang bzla /
las bum la /
las bum nang du rta mgrin dmar //
thod dbyug zhags 'dzin 'dor thabs bzhugs //
sku las bdud rtsi'i rgyun babs pas //
bum pa bdud rtsis gang bar gyur //
oM ha ya grI wa hU~M phaTaH
nyer gcig bdun sogs bzla'o //
de nas bde smon rgyas pa'am /
shes bya ma'am /
phyogs dus rgyal ba'am /
bzang spyod bcas thams cad tshar na dang /
ma tshar na 'don res bya /
de lta bu'i cho ga bsdus pa tshar gcig las rung tsam las /
gzhung rkyang ni rang don thugs dam yin zhing /
gzhan don la bdag mdun bum gsum tshang ma dang /
bde smon rnams ma tshang na mi rung /
gzhung tshe 'gugs dang sngags sogs do nub tshar gcig
/gshin don la ni mi dgos /
de yang gson po'i rim gro la tshe chog byed na tshe gzungs dang dbang rdzas dbang ltar las bde smon ma thon na mi dgos so //
sarba mang+ga laM///
/
