@#//
slob dpon pad+ma 'byung gnas kyis mdzad pa'i ma Ni'i las tshogs bzhugs so //
oM ma Ni pad+me hU~M/
thugs rje chen po la phyag 'tshal lo //
thugs rje chen po'i thun mong gi las tshogs bsgrub par 'dod pas /
sngon du thugs rje chen po la sgom sgrub byas la /
bsnyen pa bye ba bskyal nas /
de nas gang 'dod las la sbyar ro //
oM ma Ni pad+me hU~M/
zhes bzlas pa bya'o //
zhi ba'i las la /
dung ngam tsan+dan dkar po la dngul gyis yi ge 'bru drug bris la /
byang chub ljon shing ngam /
smyag shad la rten bca'//
oM ma Ni pad+me hU~M/
shAn+tiM ku ru ye swA hA/
zhes bzlas pas nad dang gdon dang mi 'dod pa'i sbyor ba thams cad zhi bar 'gyur ro //
rgyas pa'i las la /
ra gan nam /
skyer pa'i shing la gser gyis yi ge 'bru drug bris la /
shing ka ra wI ra la rten bcas nas /
oM ma Ni pad+me hU~M/
puSh+TiM ku ru ye swA hA/
zhes bzlas na /
tshe dang bsod nams dang dpal dang rigs rgyud dang gzi brjid dang zas nor longs spyod rgyas par 'gyur ro /
dbang gi las la /
zangs sam /
seng ldeng ngam /
mdzo mong dmar po la /
sin+d+hu ra'am /
mtshal lam /
rgya skyegs kyis yi ge 'bru drug bris la /
smyag shad dam /
mjo mong la rten bcas la /
oM ma Ni pad+me hU~M/
wa shaM ku ru ye swA hA/
zhes bzlas na /
log par lta ba'am /
mi mos pa dang /
mi dang mi ma yin pa rnams dbang du 'dus par 'gyur ro //
drag po'i las la /
lcags sam /
chu shing nag po la yi ge drug pa gri khrag gis bris te /
shing se ba la rten bcas nas /
oM ma Ni pad+me hU~M/
mA ra ya phaT/
ces bzlas na /
bar chad thams cad las sgrol bar 'gyur ro //
las thams cad bsgrub pa la /
gser ram zangs kyi shog bu la dngul gyis yi ge 'bru drug bris la /
sba lcag tshigs gsum pa la rten bcas la /
oM ma Ni pad+me hU~M/
sarba sid+d+hi swA hA/
zhes bzlas na sdig sgrib byang zhing bsam pa 'grub par 'gyur /
'byor pa phun sum tshogs par 'gyur /
sba lcag lag tu khyer bas phyogs ngan pa dang /
dgra 'ong ba dang /
chags che ba dang /
'dre dang /
nad gdon dang /
gza' skar ngan pa la sogs pa thub par 'gyur ro //
shwa dang /
'od pa dang /
chu chen po dang /
char pa dang /
ser ba dang /
rlung dang /
'byung ba'i gnod pa thams cad kyang /
klad la bskor ba'am /
brdabs pa'am /
btsugs pa tsam gyis bzlog par 'gyur ro //
'gro ba thams cad bsrung bar 'dod na /
srung skud la mdud pa byas la /
rdo rje'i phreng ba dang pad ma'i phreng ba sbrel bar bsam la /
oM ma Ni pad+me hU~M/
ma nu sarba rak+Sha rak+Sha /
zhes bzlas nas lus la bcangs na nad dang gdon dang bar chad thams cad bsrung bar 'gyur ro //
zlog pa byed na /
bye ma dang /
yungs dkar dang /
yungs nag dang /
rdo phye dang /
lcags phye la /
oM ma Ni pad+me hU~M/
sarba a pa na ya zlog
/ces bzlas nas /
rbod gtong dang /
rbad 'dre gang nas gnod pa'i phyogs su gtor na bzlog par 'gyur ro //
ser ba bzlog na /
thal ba la sngags la gnam du gtor ro //
oM ma Ni pad+me hU~M/
char ni chur ni swA hA/
ser ba 'chad par 'gyur ro //
sri'u gso na /
oM ma Ni pad+me hU~M/
a mA ra Ni dzI wan ti ye swA hA/
mar la sngags la sbyin no //
lto 'ju zhing skyed che /
'dres mi tshugs par 'gyur ro //
nad pa gso na chu la sngags btab la sbyin /
oM ma Ni pad+me hU~M/
a mr-i ta shAn+tiM ku ru nad zhi bar gyur cig
/byas la chu bdud rtsir byin gyis brlabs la khar btung ngo //
byin rlabs byed na /
oM ma Ni pad+me hU~M/
gu ru sarba na mo /
zhes bzlas shing dbyug pas brdeg go
/nad dang gdon gang yin yang song bar bsam mo //
nad gdon gang yin zhi bar 'gyur ro //
rang sngags kyis bsrung na /
tsan+dan dkar po'i phur pa la /
oM ma Ni pad+me hU~M/
sarba pA paM bdag la srungs shig
/ces bris la /
rang gzhan sngas su btab la bzhag
/gdon dang /
bar chod sel bar 'gyur ro //
zas dang skom gyi 'du ba chad na /
gtor ma'i nang du zas skom sna tshogs blugs la /
bdud rtsir byin gyis brlabs te /
'dod yon lha mo drug gis thugs rje chen po mchod par bsam la /
oM ma Ni pad+me hU~M/
nA nA kha d+he puSh+TiM ku ru ye swA hA/
zhes bzlas la ci 'dod pa'i gsol ba btab bo //
zas 'du bar 'gyur ro //
nor 'du bar 'dod na /
gtor ma'i nang du rin po che dang /
'bru sna dang /
dar sna dang /
dkor rdzas sna tshogs la sogs pa blugs pa /
oM ma Ni pad+me hU~M/
ba su puSh+TiM ku ru swA hA/
zhes bzlas la ci 'dod pa'i gsol ba btab /
gtor ma 'dod yon du byin gyis brlabs la btang ngo //
nor dang zas 'du bar 'gyur ro /
'gro ba mi pho mo dbang du 'du bar 'dod na /
shel dang /
byi ru dar zab tu dril la /
oM ma Ni pad me hU~M/
Ni a kar+Sha ya dzaHhrIH
zhes pa skyes pa'i sa bon dang /
bud med kyi sih+la bsres la /
dar dmar po la sngags bris te de'i nang du shel dang bye ru dril la rang gi lus la bcang ngo //
snying po gong ma bzla /
mi 'du bar 'gyur ro //
chos 'du bar 'dod na /
rang chos gang srol ba'i thugs rje chen po'i chos kyi zla la /
oM ma Ni pad me hU~M hrIH
d+harma sid+d+hi puSh+TiM ku ru swA hA/
sngags rin po che gser gyis bris la gzhug
/snying po de bzlas la /
snang grags thams cad chos kyi sgrar bsam mo //
chos dang mngon shes dang /
rten 'brel 'char bar 'gyur ro //
rten 'brel 'char bar 'dod na sngon la rten 'brel gyi bdag po btang ste /
rnal 'byor pa bla mas thugs la 'dogs par 'dod na /
oM ma Ni pad me hU~M/
gu ru b+hi ra hiHhU~M/
bla ma'i sku 'bag gi drung du gser gyi sgrom bu la /
sngags brgya rtsa brgyad bzlas la maN+Dal steng du dbul lo //
bla ma'i byin rlabs 'jug cing rten 'brel sna tshogs 'char bar 'gyur ro //
shes rab che bar 'dod na /
oM ma Ni pad me hU~M/
tad+ya thA/
ka pa tsa na la la te swA hA/
chu la lan bdun bzlas nas khong du 'thungs na /
skye bo thams cad dga' ste /
shes rab me ltar 'bar bar 'gyur ro //
blo rno bar 'dod na /
oM ma Ni pad me hU~M/
na mo bi na pra dz+nyA+e swA hA/
zla ba gzas zin pa'i dus su /
snod rin po cher srog chags med pa'i chu blugs nas /
brgya rtsa brgyad bzlas te 'thungs na /
blo rno ba la thogs chags med par 'gyur ro //
mngon par shes pa 'char bar 'dod na /
oM ma Ni pad me hU~M/
tad+ya thA/
be la tsag shu swA hA/
bco lnga'i zla ba shar nas nam ma lang bar bzlas na /
pha rol gyi sems shes par 'gyur ro //
rmi lam gsal bar 'dod na /
oM ma Ni pad me hU~M/
tsad tra de ba sud+d+hi phur mi ya /
zla ba nya gsum la snod chus bkang nas de la bzlas te /
ci yang mi smra bar nyal na /
ji ltar sems la smos pa ltar mthong ngo //
bud med thams cad kyi yid 'phrog par 'dod na /
oM ma Ni pad+me hU~M/
dzong dzong mi ra ta swA hA/
shes rab ma'i mtshal dang /
sin+d+hu ra la stong bzlas nas smin mtshams su thig le byas na /
bud med thams cad kyi yid du 'ong zhing snying brtse bar 'gyur ro //
mi thams cad byams par 'dod na /
oM ma Ni pad+me hU~M/
na mo sha sa ra na swA hA/
so rtsi la bzlas te kha ru bcug na /
gang la bltas pa de dga' bar 'gyur ro //
thang shing dang ka ra dang /
sbrang rtsi bsres nas byug na mi thams cad dga' bar 'gyur ro //
zas 'du bar 'dod na /
oM ma Ni pad me hU~M/
na mo b+ha ga wa ti uSh+NI Sha nA mo d+ha re d+ha ra d+ha ra na te swA hA/
chu khyor ba gang la lan brgya rtsa brgyad bzlas te 'thungs na mi thams cad kyi snying du sdug par 'gyur ro //
ma bslang par zas ster bar 'gyur ro //
mi thams cad nyan par 'dod na /
oM ma Ni pad+me hU~M/
na ma tra ni ra la swA hA/
chu dang rgun 'brum la bzlas la /
skar ma rgyal la zos na /
rgyal po dang /
rje dpon dang /
dbang po che thams cad nyan par 'gyur ro //
dgra dbang du 'du bar 'dod na /
oM ma Ni pad+me hU~M/
ma ra hri laM laM swA hA/
chu phar ka tshur ka'i rde'u dkar po gnyis la /
nyi ma gzas zin pa'i dus su lan brgya rtsa brgyad bzlas nas mgul du btags na /
dgra bran du 'khol lo //
pha rol dang rgyan las rgyal bar 'dod na /
oM ma Ni pad+me hU~M/
rang na ha bi na swA hA/
kar sha pa Na la brgya rtsa brgyad bzlas la /
mchan 'og g.yon du btags na rgyan las rgyal lo //
zhal lce rgyal bar 'dod na /
oM ma Ni pad+me hU~M/
puSh+TiM ku ru swA hA/
sa la brgya rtsa brgyad bzlas nas /
zhal lce'i grar gtor na rang rgyal bar 'gyur ro //
tshangs pa'i dbyangs dang ldan par 'dod na /
oM ma Ni pad me hU~M/
na ma hi ri mi ri swA hA/
sbrang rtsi dang /
tsan+dan dkar po dang /
a ru ra'i ril bu la brgya rtsa brgyad bzlas nas zos na dbyangs snyan par 'gyur ro //
don thams cad 'grub par 'dod na /
oM ma Ni pad+me hU~M/
tad+ya thA/
nak+Sha te sa ta ti thi ma hu dur te /
nak+Sha to ne /
mi sa smi ta ni b+ha ga wAn du swA hA/
gar 'gro yang lan bdun brjod nas song na don thams cad 'grub par 'gyur ro //
chu'i gting du mi bying bar 'dod na /
oM ma Ni pad me hU~M/
oM ma ya hi na swA hA/
nya'i pags pa la bzlas te /
mchil lham gyi mthil la blan na /
chu'i steng na pha rol sa la 'gro ba ltar 'gro bar 'gyur ro //
lus mi snang bar nam mkha' la 'gro bar 'dod na /
oM ma Ni pad+me hU~M/
bruM ma ma ha swA hA/
bya thang dkar gyi tshil bu la stong phrag bcu bzlas te /
rkang pa'i mthil dang /
steng du byugs na nam mkha' la bya bzhin du 'gro'o //
gru mi brdib par 'dod na /
oM ma Ni pad me hU~M/
tad+ya thA/
the re the re na ro na ro /
e ho swA hA/
bye ma la lan bdun bzlas nas gtor na gru mi brdib bo //
chus mi khyer bar 'dod na /
oM ma Ni pad me hU~M/
na mo rat+na tra yA ya /
bi tri ye swA hA/
byang bu la bris nas ske la btags na chu drag pos mi 'khyer ro //
mi thams cad kyis gsang tshig smra bar 'dod na /
oM ma Ni pad me hU~M/
de ba laM raM swA hA/
bud med kha brgya ma'i lce la bzlas nas bcangs na /
dgra dang gnyen la sogs pa'i gsang tshig bdag la smra bar 'gyur ro //
lha 'dre thams cad mthong nas smrar 'ong bar 'dod na /
oM ma Ni pad+me hU~M/
tsak+Shu tsak+Shu ma hA ha ra sa badzra tsak+Shu pra be sha phaT/
'ug pa dang /
sbu bu dang /
byi la dang /
de gsum gyi mig la bzlas nas chu gtsang ma la btab nas mig la byugs na /
lha 'dre thams cad mthong zhing smra bar 'gyur ro //
sa 'og gi chos dang nor gyi gter thams cad mthong bar 'gyur ro //
sa 'og gi gter mthong bar 'dod na /
oM ma Ni pad me hU~M/
ya ma dran swA hA/
mo ma mig mthong can gyi mig dang /
wa'i mig la bzlas nas rang gi mig la byugs na /
sa 'og gi gter dang /
nor gyi gter thams cad mthong bar 'gyur ro //
nub mo mthong bar 'dod na /
oM ma Ni pad me hU~M/
chan kong chen b+ha ha na zhu min khu ha na g+ha me /
zhes bzlas shing /
mchil ma nub mo mig la byugs na nyin mo ltar 'gyur ro //
rnal 'byor pa rtag tu bkra shis par bya ba dang /
mi ltog par bya ba ni /
oM ma Ni pad+me hU~M/
tad+ya thA/
tshwa me'u mi ni du kha thaM swA hA/
nub re la lan brgya rtsa brgyad bzlas nas /
phyogs gang 'gro yang lag pa la brgya rtsa brgyad bzlas na /
gang phyin par zas skom rnyed par 'gyur ro //
skye bo bdag la 'du bar 'dod na /
oM ma Ni pad me hU~M/
tad+ya thA ka la tsa ka Na la la te swA hA/
zhes bzlas pa'i tsan+dan gyi chus khrus byas na /
sus mthong ba thams cad kyi yid du 'ong ba dang dga' bar 'gyur ro //
mgrin pa snyan pa dang ngag gis 'gro ba 'du bar 'dod na /
oM ma Ni pad+me hU~M/
na mo b+ha ga wa ti /
shru ti smr-i ti /
ba la ba ti /
sa ma ma sid+d+hi swA hA/
tsan+dan dkar po'i chu la zhag bdun bzlas nas 'thungs na /
ngag snyan pos 'gro ba dbang du 'dus par 'gyur ro //
zas bcud len du 'gyur bar 'dod na /
oM ma Ni pad me hU~M/
a mr-ite hU~M phaT swA hA/
ci za ci 'thung la lan bdun btab na /
zas gang yang bdud rtsir 'gyur ro //
lus kyi bcud du 'gyur ro //
rnal 'byor pa la bar chad bsrung bar 'dod na /
oM ma Ni pad+me hU~M/
nga dz+ya k+She b+ha ga wa ti na d+hi swA hA/
chu khyor ba gang la lan bdun btab nas srin lag gis dkrugs nas 'thungs na /
bar gcod kyis mi tshugs so //
rnal 'byor pa'i dgon par dgra 'dre dang nad kyi bar chad kyis mi tshugs par 'dod na /
oM ma Ni pad me hU~M/
tad+ya thA/
a lo ka lo A li kA li mun tsi ti swA hA/
kha nyi ma la bltas te /
chu la sngags lan bdun nam /
nyi shu rtsa gcig bzlas nas gtor na /
bdag gzhan gnas dang bcas pa bsrung bar 'gyur ro //
rnal 'byor pa'i dgon pa'i lam du mi rgod bcing bar 'dod na /
bra ba'i blud bu gcig tu ngar glud cig bcug la /
kha srad bu sngon dmar gyis bcings la /
sngags bzlas shing lam du mi rgod byung tsam na bra ba'i blud bu brdab bo //
oM ma Ni pad+me hU~M/
grI mA ra ya non /
du tsa du tsa /
blud ma /
bra rgyud ya /
kha kha duM ya /
shong du rengs ya /
zhes bzlas so //
sgyid pa rengs par 'gyur ro //
rnal 'byor pa gcan gzan gyis 'jigs na /
oM ma Ni pad me hU~M/
ti ri hi ti swA hA/
sa la bzlas nas gtor na /
gcan gzan stag dom dred la sogs pa bsrung bar 'gyur ro //
dug sbrul gyis 'jigs na /
oM ma Ni pad me hU~M/
b+hi sa ra b+hi sa ra phaT phaT/
gla rtsi dang mu zi la btab la /
gong rtsar btags na sbrul 'bros so //
lam du dgras 'jigs na /
oM ma Ni pad me hU~M/
a be /
a be /
b+han d+ha dza le /
tsag narbe /
ga ga na d+ha /
sarba mu /
ban d+ha li swA hA/
thang shing gru bzhi sor bzhi la /
sngags lan nyi shu rtsa gcig bzlas la /
rna ltag g.yas par btsugs la 'gro
/'jigs pa las thar bar 'gyur ro //
ri dwags khyis 'ded pa bsrung na /
oM ma Ni pad me hU~M/
rmi ge rmi ge hU~M/
du rung ma /
sa la bzlas la khyi la gtor ro //
sder chags kha 'ching ngo //
spyang ki kha 'ching na /
oM ma Ni pad+me hU~M/
ya me ya me swA hA/
lug gdang la spyang kis 'jigs na /
sa la bzlas la gtor ro //
ra lug bsrung na /
zho la bzlas la rgyab tu gtor ro //
rgyab phog pa dang byer ro //
byi bas khyim mam zhing la gnod pa byed na kha bcing ba ni /
oM ma Ni pad+me hU~M/
ru ru tsu ru tsu ru tsu tsu tsu tsu ru swA hA/
byi khung kha shar du bltas pa'i brun dang /
yungs dkar la hom bu bya /
zhag bdun bsgrub /
yungs dkar hom du bsregs pa'i thal ba dang /
byi brun gnod sar gtor ro //
byi ba kha 'chings par 'gyur ro //
zhing la sbrang ma dang 'bu srin za ba thams cad kha bcing ba ni /
oM ma Ni pad me hU~M/
theng theng nad la theng /
ga te ta te /
te tso la ni swA hA/
khong khong nad la khong /
chum chum nad la chum /
guM guM shag shag swA hA/
bye ma la lan stong bzlas nas zhing la gtor na /
sems can thams cad kha 'ching bar 'gyur ro //
zhing la btsa' byung na /
oM ma Ni pad+me hU~M/
me khu chu sor /
chu shel ka li nan /
bum bam ri ni sor /
g.ya'i rdo dang bye ma la bzlas la /
nangs re bzhin zhing la gtor ro //
yang na gla ba'i spu la bzlas la gtor ro //
btsa' sel lo //
zhing la ri bong gis za ba bsrung na /
oM ma Ni pad me hU~M/
bong ri shad /
tsaM tsaM shad /
rgaM rgaM shad /
ma la sde'u shad /
yungs dkar dang /
'grig pa dang /
thal chen la bzlas la gtor ro //
ser ba bsrung bar 'dod na /
oM ma ni pad me hU~M/
ga ru Da haM sa he tsa le tsa le swA hA/
yi ge sad /
baM baM sad /
raM raM sad /
phur phur sad /
pra mun ti sad /
nam mkha' la phus btab /
rnga'am /
dung la thod le kor gyis bris la brdungs sam bus na sgra des gcod par byed do /
kha ba dang char pa gcod par 'dod na /
oM ma Ni pad me hU~M/
ka lu ka me lu la ku ma lu ste bam /
shol bar ram /
gru khar /
bar Sha na /
tsa lu bi swA hA/
phus gdab /
mdzub ris bya /
bzlog par 'gyur ro //
sad bsrung bar 'dod na /
oM ma Ni pad me hU~M/
nA ga sha sha shu shu mu le swA hA/
zhes dkar gsum dang mngar gsum la bzlas la klu yod pa'i chu mig tu blugs pas /
sprin 'dus nas sad bsrung bar 'gyur ro //
char pa 'beb par 'dod na /
bag phye la dkar gsum mngar gsum klu sman sna tshogs btab pa'i ril bu brgya rtsa brgyad byas la /
oM ma Ni pad me hU~M/
nA ga kA la /
b+ha ri sha ya b+ha ri sha ya swA hA/
zhes ril bu re la lan brgya rtsa brgyad bzlas la /
klu yod pa'i chu mig tu blugs na char 'bab bo //
skyes pa'i sa bon gdon 'chor ba la /
oM ma Ni pad+me hU~M/
ha ri ban d+ha ni /
shu tra d+ha ra ni /
so dur te swA hA/
bu mo gtsang mas bkal ba'i skud pa dmar po la mdud pa bdun bor te /
sngags nyi shu rtsa gcig bzlas la srod kyi dus su sked pa la bcing ngo //
bud med zla mtshan rgyun du 'dzag pa la /
oM ma Ni pad me hU~M/
bi na bu ru bi ri swA hA/
lug gi klad pa la btab la lto stong la btang na /
rked khrag chad do //
skyes pa'i rlig pa skrangs pa la /
oM ma Ni pad me hU~M/
su ru su me /
ku ru li ya phaT swA hA/
bud med kyi chu ngan la btab la byug go
/bud med nu ma skrangs pa la /
oM ma Ni pad me hU~M/
suM ral mdzid sa ra na swA hA/
phag tshil lam /
lo mar la btab la byug go
/bud med khyo gas mi tshugs pa la /
oM ma Ni pad me hU~M/
b+he ra b+he ra bruM bruM na ma swA hA/
lan tshwa la btab la lto ru btang ba dang /
sngags bris nas ske ru btags na /
khyo ga gzhan dang mi nyal bar 'gyur ro //
skyes pa thams cad dbang du 'du bar 'dod na /
oM ma Ni pad+me hU~M/
ma nu sarba tsit+ta A kar sha ya hrIHdza yaH
zhes shog bu la mi khrag gis bris la /
shel dang /
bye ru dang /
mu tig rnams dar dmar pos dril la /
ba mkhal gyi nang du bcug la rang gi mchan khung du bcug la bzlas pa bya'o //
rang dbang med par 'du'o //
bud med dbang med du 'du bar 'dod na /
oM ma Ni pad me hU~M/
ha be zung la khri /
lcags kyi sgo mo snying du chug
/ra bar nang du sha ra ra /
a chu bye chu tsir tsir /
yer yer 'du 'du /
bdag la 'dus 'dus swA hA/
pho shug 'bru dgu'i tshi ba /
ra rgya mo'i ril ma sa la ma brul pa thang shing gi tshil bu sogs rdzas de rnams la sngags mang du bzla /
bu chung gi chus sbrus la skam /
dgos tsa na ril bu 'grus la sngags kyis mchil ma btab la /
bud med de'i mgo la bsku'o //
rang gar 'gror 'ong ngo //
bu ma thon pa la /
oM ma Ni pad me hU~M/
ka ka ma'i lam phye /
tri tri ma'i lam phye /
sho tri ma'i lam phye /
rgyu 'byung ba chen po che bzhi ma'i lam phye /
chang ngam /
mar khu la btab la btang ngo //
sgo lcags dang /
yag shing dang /
khyim na yod pa dang 'dug pa thams cad kha phye la bzhag go
/the tshom med do //
rnge'u nad 'don par 'dod na /
oM ma Ni pad me hU~M/
hrIHma hU~M/
g+ha ru d+harmA/
na ma ye swA hA/
gla rtsi dang /
mar dkar la sbyar la sngags btab la chang la rta byas la btang ngo //
rdo phyi chu dang 'grogs nas 'ong ngo //
chu bsdams pa 'don pa ni /
oM ma Ni pad+me hU~M/
sil sil /
a li si li mi si sis hU~M phaT swA hA/
rang dang nad pa khrus byas la /
dang po mkhal khung g.yas su gdab /
de nas spu na gur gdab /
de nas pus mo na mar gdab /
mang na sa bon 'chor ro //
nad tsha grang thams cad byang bar 'gyur ro //
oM ma Ni pad me hU~M/
badzra bi sha hU~M phaT/
chu sna mang po snod gcig tu bzhag nas /
de la sngags mang du btab nas btang na /
nad thams cad sos par 'gyur ro //
tshad pa'i nad thams cad la /
oM ma Ni pad me hU~M/
a ha ra ha ra nan /
sa ra sa ra nan /
ba ra shi
/glo nad /
rims dang /
'khrugs dang /
dug dang /
tshad pa'i nad thams cad la /
chu grang la btab la btang ngo //
pho log gam /
srin nam /
dmu rdzing la sogs grang ba'i nad thams cad la /
oM ma Ni pad me hU~M/
a su na ye /
tri su na kar bi sar bi sar /
tsi byi ra ma /
khye ma ram swA hA/
gang na sar lag mthil me'i 'khor lor bsam la mnye'o //
gsus pa sbos pa dang /
ma zhu ba la /
oM ma Ni pad me hU~M/
tad+ya thA/
hU~M de shud+d+he /
hU~M sha ni maM swA hA/
lag mthil du a dkar po 'od zer dang bcas pa la nad 'du bar bsam la /
gang na sar mnye'o //
glo snying na ba la /
oM ma Ni pad me hU~M/
sis sis ha ha baM swA hA/
shing lo la bzlas nas brang la blan na /
tsan+dan ltar bsil bar 'gyur ro //
brang tsha ba la /
oM ma Ni pad me hU~M/
shrI tra sar sas trai swA hA/
lan tshwa la bsngags nas btang na sos so //
rlung lus la mi skye ba la /
oM ma Ni pad me hU~M/
tra sar na hU~M hU~M swA hA/
'bru mar la bzlas la mgo la byug go
/mig gsal bar 'dod na /
oM ma Ni pad me hU~M/
pad me pad me ma khri ba ke phu swA hA/
srin lag la lan bdun nam gsum bzlas la /
nangs re bzhin phyi'o //
so la srin za ba la /
oM ma Ni pad me hU~M/
oM thar thar sod /
thur thur sod /
char char /
chir chir /
srin 'bu mgo mang mar sod swA hA/
lan tshwa la sngags brgya rtsa brgyad bzlas la /
so bar du mnan no //
rna ba 'on pa gsong bar bya ba ni /
oM ma Ni pad me hU~M/
saM saM yer yer swA hA/
rlung bzung la rlung rna ba na bar song bar bsam mo //
rjes la sngags lan bdun bzla /
lto stong la bya'o //
oM ma Ni pad me hU~M/
slob dpon pad+ma 'byung gnas kyis jo mo mkhar chen ma'i mtsho rgyal dang /
mnga' bdag khri srong lde'u btsan la gdams pa /
dus lnga brgya phyi ma la /
bod thams cad thugs rje chen pos 'dul bar 'ong bas /
de'i dus su skal ldan las 'phro can gcig dang 'phrod la /
rang rgyud smin nas gzhan rgyud grol bar shog
/'gro ba thams cad byang chub lam la 'dren par shog
/thugs rje chen po'i bstan pa rgyas shing 'phel bar shog
/bkra shis dngos grub myur du 'byung bar shog
/gter rgya /
sbas rgya /
gtad rgya /
'dis 'gro ba mang po'i dug lnga'i nad sel bar gyur cig
/\u0f80atsha /
shu b+haM///
/
