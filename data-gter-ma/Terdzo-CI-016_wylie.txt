m+la~M:
rdzogs pa chen po gsang ba snying thig yang zab bsdus pa'i snying po las :
'phags ma sgrol ma'i sgrub thabs bzhugs so :
zhig gling zab gter /
rgya gar skad du :
Ar+Ya tA ra a mA ra Ni ye sA d+ha na nA ma :
bod skad du :
'phags ma sgrol ma 'chi ba med pa'i sgrub thabs zhes bya ba :
bcom ldan 'das 'od dpag med pa la phyag 'tshal lo :
skal ldan lam zhugs brtson 'grus can :
tshe dang bsod nams rgyas pa'i phyir :
rje btsun sgrol ma bsgrub 'dod na :
dben zhing dang ba'i sa phyogs su :
rang nyid bde ba'i stan la 'dug :
'di nyid rten dang mchod rdzas bsham :
bum pa bum rdzas chus bkang ba :
mchod pa'i mdun du bsham par bya :
skyabs 'gro sems bskyed yan lag bdun :
sngon 'gro'i chos rnams rdzogs par bya :
de nas ma hA shU dz+nyA ta :
dz+nyA na'i sngags kyis mi dmigs pa'i :
stong pa nyid du bsam par bya :
stong dang snying rje'i ngang nyid las :
rang mdun nam mkhar pad+ma dkar :
'dab brgyad steng du zla ba'i gdan :
a yig dkar po 'od zer 'phro :
kha dog lnga dang ldan pa las :
'phro 'dus skad cig dran rdzogs su :
'phags ma yid bzhin 'khor lo'i sku :
sku mdog man shel mdog ltar dkar :
g.yas pa'i phyag ni mchog sbyin dang :
phyag g.yon me tog ut+pal 'dzin :
zhabs gnyis rdo rje'i skyil krung bzhugs :
zhal 'dzum 'od 'phro spyan gsum ldan :
phyag zhabs mthil du spyan rtsa re :
ut+pal zhi ba'i spyan bdun ldan :
rin chen rgyan brgyad rnam par mdzes :
dar la'i stod g.yogs smad sham can :
de thugs zla ba'i dal dbus su :
tA~MHyig dkar po ring cha can :
mtha' skor rtsibs brgyad yig 'brus mtshan :
de las 'od zer 'phros pa las :
'phags ma ye shes sems dpa' la :
sangs rgyas byang sems tshogs kyis bskor :
chos kyi dbyings nas byon par bsam :
Ar+Ya tA re badzra sa ma ya dza :
oM Ar+Ya tA re e h+ye hi a b+hi She ka ta sa ma ya shrI hU~M:
pad+ma ka ma lA ya satwaM:
ar+g+haM la sogs pas mchod :
hU~M:
'khor ba las sgrol tA re ma :
tut+tA re yis 'jigs brgyad sgrol :
tu res na ba rnams la yang :
sgrol ma khyed la phyag 'tshal bstod :
ces bstod lha mo de nyid kyi :
sku las 'od zer dpag med 'phros :
phyogs bcu'i sangs rgyas byang sems rnams :
rigs lnga'i sangs rgyas rnam par byon :
lha mo de nyid sku la thim :
mdun gyi 'phags ma 'od du gyur :
rang gi lus la thim pa yis :
rang nyid 'phags ma'i skur gyur pa'i :
snying gar pad dkar 'dab brgyad kyi :
dbus su zla gdan de yi dbus :
tA~MHyig dkar po ring cha can :
'dab brgyad cung zhig kha zlum pa'i :
rtsibs brgyad yi ge 'bru brgyad po :
mar me'i phreng ba ltar 'khor bas :
de las 'od ljang dpag med 'phros :
mi shigs rdo rje'i gur khang gyur :
'od zer dkar po dpag med 'phros :
nad gdon bgegs dang bar chad zhi :
'od zer dmar po dpag med 'phros :
'khor 'das tshe bsod thams cad bsdus :
'od zer ser po dpag med 'phros :
tshe dang bsod nams thams cad spel :
'od zer mthing ga dpag med 'phros :
gnyen pos mi shigs rdo rje'i sku :
gzhom gzhig med pa'i sku nyid bsam :
de nyid rtse gcig ma yengs bzla :
thugs ka'i sngags phreng dmigs gtad la :
A+o~M tA re tut+tA re swA hA:
A+o~M tA re tut+tA re tu re ma ma A yur+dz+nyA na puN+yai tiSh+Tha ku ru ye swA hA:
yengs med rtse gcig 'bum phrag gcig :
bzlas na tshe yi rig 'dzin thob :
rdzogs pa'i rim pa bsgom pa ni :
snang srid 'khor 'das ma lus pa :
'od dpung chen pa'i klong du gyur :
rdo rje'i gur khang nyid la thim :
gur khang 'od du ltem gyis zhu :
'od zer dkar po nyid la thim :
dkar po dmar thim dmar po ser :
ser po mthing ga nyid la thim :
mthing ga 'phags ma'i sku la thim :
sku yang 'khor lo lnga ldan la :
sngags phreng srog yig tA~MHla thim :
tA~MHyig spyi bor zla tshes la :
zla tshes thig le'i klong du thim :
thig le dmigs med chos kyi sku :
gzhom gzhig med pa'i ngang la bzhag :
dge tshogs 'gro ba'i don du bsngo :
smon lam btab cing bkra shis brjod :
bdag 'dra bye ma mu tra yang :
tshe yi rig 'dzin 'di yis thob :
shin tu zab pa'i yang bcud do :
'di bkod dge bas 'gro ba kun :
'chi med rig pa 'dzin thob shog :
'phags ma sgrol ma'i sgrub thabs 'chi ba med pa zhes bya ba kha che'i paN+Di ta bye ma mu dras mdzad pa rdzogs so :
sa ma ya :
rgya rgya rgya :
bdag nyid nyang ban yang yi dam 'di nyid la bgyis pas :
paN chen dang 'dra bar 'chi med rig 'dzin thob nas nyang ban bdag gis yi ger bkod pa :
phyi rabs las can gsung gi sras dang 'phrad par shog :
zhwa'i mgon po dam tshig can gyis thub par srungs :
brda thim :
kha thaM:
bdag 'dra 'od gsal sgyu mas dbu ru zhwa'i lha khang nas spyan drangs pa'i shog ser leb nas dag par phab pa'i yi ge pa ni khro bo dpal gyis zhus so ///
/
