\u0f01\u0f83:
bla ma dgongs pa 'dus pa las :
phrin las lam khyer bsdus pa me tog phreng mdzes bzhugs so :
na mo gu ru d+he wa d+hA ki nI hU~M:
dgongs 'dus kha skong las byang mdor bsdus shing :
phyi rabs don du tshogs gnyis gsag phyir brjod :
dkyil 'khor gtor mchod bkod pa'i bye brag dang :
bgegs gtor btang ste bka' bsgo mtshams gcod gyer :
yan lag bdun pa skyabs 'gro sems bskyed bya :
mchod gtor sman raka bsang sbyang byin gyis brlab :
ting 'dzin gsum gsal gzhal yas lha tshogs bskyed :
spyan 'dren bzhugs gsol dbang bskur rgyas gdab cing :
phyag 'tshal phyi nang gsang mchod sman raka sbreng :
gtor 'bul bstod pa tshogs kyi yo byad bsham :
bsang sbyang byin brlab tshogs gyer bskang gso bya :
lhag ma 'dzab bskul gang 'dod las sbyor 'bad :
chad mdo brtan ma bskyangs nas rta bro brdung :
dngos grub blangs la bshags pa bkra shis brjod :
dal bsdu dmigs med rgyas gdab bsngo ba bya :
bsdus don rkang grangs rim pa e ma ho :
lha bsgrub dkyil 'khor bri 'am tshom bu bkod :
'byor tshogs gtor ma bag dro rgyan ldan dang :
phyi nang mchod sogs sman rag g.yas g.yon bsham :
gzhan yang bla ma yi dam DA ki yi :
sku gsung thugs rten dkon mchog mchod sprin rnams :   bkod pa'i bye brag
/mchan /
mdzes shing yid 'ong bag dro bkram par bya :
de nas bgegs dang 'byung po'i gtor ma ni :
'bras chen bshos chang ting lo mar me bsham :
oM AHhU~M gis byin brlabs ci 'dod dmigs :
rang nyid dbang chen rta mgrin 'bar bar bskyed :
rta skad sgrog cing bgegs 'dul ngar ldan gsal :
bka' bsgo ni :
hU~M hrI:
nyon cig bgegs dang log 'dren 'byung po'i tshogs :
bde gshegs rgyal ba rnams kyi bka' byung zhing :
khro rgyal 'bar ba'i pho brang 'debs 'tshal bas :
'dod yon mchod sbyin gtor ma 'di snoms la :
khyed rnams 'di nas gzhan du 'gro bar gyis :
gal te mi 'gro bka' las 'da' byed na :
bdag nyid khro rgyal dbang chen rab khros nas :
lus sems ma lus brlag par gdon mi za :
oM AHhU~M sarba big+ha nAn :
na ma :
sarba ta thA ga te b+h+yo bi shwa mu khe b+h+ya :
sarba thA khaM ut+ga te s+pha ra Na i maM ga ga na khaM gr-i h+Ne daM ba liM te swA hA:
sarba big+ha nAn gats+tsha :
oM suM b+ha ni phaT:
ha ya grI wa hU~M:
mtshams gcod :
hU~M hrI:
ye shes rol pa dbang gi dkyil 'khor 'dir :
ye nas rnam dag lha yi rang bzhin la :
bdud bgegs log 'dren bar chad ming yang med :
mtshams kyi dkyil 'khor rang bzhin lhun gyis grub :
badzra gu ru d+he wa d+hA ki nI shu dz+nyA na ma hA rak+ShaM hU~M:
oM AHhU~M a b+hi Shiny+tsa hU~M:
yan lag bdun pa :
kye :
phyogs bcu'i skyabs gnas dkon mchog bdag la dgongs :
'gro rnams skyob pa'i mgon dang dpung mdzod cig :
dus 'di nas bzung rdzogs sangs ma rgyas bar :
mgon po mchog gyur rnams la phyag 'tshal lo :
bdag gzhan lus dang longs spyod mchod par 'bul :
nyams chag nyes ltung bsags rnams mthol zhing bshags :
dus gsum dge bar gyur la rjes yi rang :
bla med theg chen chos 'khor bskor du gsol :
rgyal ba mya ngan mi 'da' bzhugs par gsol :
bdag gzhan dge tshogs byang chub chen por bsngo :
skyabs 'gro :
skyabs gnas dkon mchog rnams la skyabs su mchi :
sems bskyed :
sngon chad rgyal ba'i mdzad pa rmad byung ltar :
de bzhin bdag gis dus 'di nas brtsam bya :
'gro ba yongs kyi bla mar bdag gyur cig :
mchod pa bsang sbyang byin gyis brlab :
oM:
snang srid 'dod yon longs spyod mchod pa'i rdzas :
A:
rnam dag lha tshogs dgyes pa skong bar byed :
hU~M:
gzugs sgra dri ro reg bya nus bcud ldan :
hoH
phyi nang gsang ba'i mchod pa bla na med :
A+oM AHhU~M hoHbadzra ar+g+haM puSh+pe d+hU pe A lo ke g+han+d+he nai wid+yA shab+da A+oM AHhU~M:
rU pa shab+da g+han+d+he rA sa spar+she A+oM AHhU~M:
ma hA mAM sa rak+ta kiM ni ri ti ba su ta tsit+ta oM AHhU~M:
bo d+hi tsit+ta ma hA su kha dz+nyA na d+hA tu A:
bdud rtsi byin gyis brlab :
A+oM:
b+han+d+ha khor yug bdud rtsi'i snod chen por :
dug lnga dbyings sgrol rang byung ye shes rdzas :
zag med bde chen lhun grub bdud rtsir 'khyil :
lha rnams dgyes pa skong ba'i bcud du gyur :
A+oM AHhU~M:
sarba pany+tsa a mr-ita hU~M hrIHThA:
rak+ta byin gyis brlab :
AH
dbyings kyi rang bzhin stong nyid ka pA lar :
ye shes chen po bde ba'i rak+ta mchog :
dbyings dang ye shes bde stong dmar 'od 'dres :
khu ba rak+ta'i rgya mtsho rba rlabs 'khrugs :
oM AHhU~M:
ma hA rak+ta dz+wa la maN+Da la hU~M hrIHThA:
gtor ma byin gyis brlab :
hU~M:
snod kyi 'jig rten yangs pa'i gzhong pa ru :
bcud kyi skye 'gro ba liM chen por sbyar :
rgyu rkyen rten 'brel nus pas byin brlabs nas :
kun rdzob mtshan ma'i bag chags skyon dang bral :
A+oM AHhU~M:
ma hA ba liM ta b+ha ta ba liM te swA hA:
A+oM hU~M trAM hrIHA:
phyi nang gsang ba'i mchod pa 'di dag dang :
sman gtor rak+ta gtor mar bcas pa rnams :
ye nas rang byung dag par lhun grub phyir :
bsang sbyang byin rlabs mtshan ma'i mtha' las 'das :
'on kyang kun rdzob sgyu ma'i bag chags rnams :
rnam 'phrul rol pas bsangs shing byin gyis brlabs :
raM yaM khaM:
A+oM AHhU~M:
ye shes me yis nyon mongs bag chags bsreg :
skyod byed rlung gis mtshan 'dzin bag rdul gtor :
dag byed chu yis kun rdzob dri ma bkru :
bsregs gtor bkrus pas rtog pa'i skyon dang bral :
raM s+pha ra Na phaT:
yaM s+pha ra Na phaT:
khaM s+pha ra Na phaT:
saM ha ra Na hU~M:
A+oM AHhU~M:
A+oM ni spel byed sku yi yig 'brur gsal :
AHni sbyong byed gsung gi yig 'brur gsal :
hU~M ni sgyur byed thugs kyi yig 'brur gsal :
dpag med rnam dag ye shes chen por gyur :
sku gsung thugs mchog oM dang AHhU~M gis :
snod bcud rgyu rkyen rten 'brel nus mthur ldan :
A+oM AHhU~M:
ting 'dzin rnam gsum las :
dang po de bzhin nyid kyi ting nge 'dzin ni :
hU~M hrI:
snang srid 'khor 'das gnyis bsdus chos rnams kun :
stong zhing bdag med nam mkha' lta bu la :
byed spyod blang dor 'dzin pa'i mtha' las 'das :
de bzhin nyid du pad+ma rgyal pos smra :
A+oM ma hA shU dz+nyA tA dz+nyA na swa b+hA wa hU~M:
kun snang gi ting nge 'dzin ni :
de ltar ma rtogs 'khrul par gyur pa yi :
ltar snang skye 'gro'i 'gro ba nyon re mongs :
bzod med gdung ba'i blo yis rab bzung ste :
kun snang tsam du bdag gis bsgral bar bgyi :
d+harma d+hA tu swa b+hA wa hU~M:
rgyu'i ting nge 'dzin ni :
hrI:
don dam dbyings las 'bar ba'i cho 'phrul shar :
sna tshogs sprul pa'i gar byed glog ltar 'khyug :
rgyu yi he ru dmar gsal me 'od 'phro :
thugs rje'i zhal phyag rnam 'gyur bsam mi khyab :
tsit+ta pad+ma badzra hU~M:
gzhal yas khang bskyed pa :
b+h+rU~M:
'byung ba me rlung 'khrugs pa'i pho brang dbus :
zla gam dmar chen 'bar ba'i klong dkyil du :
gdal khyab pags pas rab g.yogs keng rus mkhar :
sha khrag phung po 'dus pa'i gzhal yas khang :
dbang po sgo bzhi nyi zla'i skar khung can :
yan lag rta babs skra yi ba dan phyar :
rtsa rgyus drwa ba rgyu ma'i phreng long mdzes :
tsit+ta'i pho long zhing gi g.yang gzhi bres :
thod pa'i tshangs khang spyi gtsug phyur bu'i tog :
bde drod me dpung 'khrigs pa'i dkyil yangs nas :
rnam shes 'dab brgyad brdal ba'i gdan steng du :
thabs dang shes rab nyi zla ge sar steng :
lha bskyed pa :
shes rig rgyal po dpal chen he ru ka :
snang ba'i ngo bo pad+ma badzra rtsal :
stong pa'i bdag nyid lha lcam gsang ba'i yum :
gnyis med 'khril sbyor bde stong lhan cig rol :
A+oM AHhU~M gu ru shrI pad+ma badzra hrI:
d+hu ma g+ha ye d+hA ki nI na maHswA hA:
hrI:
thabs shes yab yum bde rol cho 'phrul las :
cir yang sprul pa'i lha tshogs bsam mi khyab :
zhi dang khro tshul rnam 'gyur brjod 'das kyang :
rang snang blo yis mos pas gang 'dod gsal :
hrI:
nyon mongs tshar gcod khro rgyal 'bar ba dang :
thugs rjes 'gro 'dul zhi tshul mdzes pa'i sku :
yab yum sras 'khor bka' nyan bcas pa ste :
gdangs gsal ma 'gag rol pa'i tshul bzhin bskyed :
hrI:
phyogs dang phyogs mtshams pad+ma 'dab brgyad steng :
bud+d+ha thod phreng yab yum sras dang 'khor :
mi bskyod rdo rje yab yum sras dang 'khor :
pad+ma dbang chen yab yum sras dang 'khor :
rig 'dzin thod rtsal yab yum sras dang 'khor :
mdog dmar me phreng yab yum sras dang 'khor :
sangs rgyas dpa' bo yab yum sras dang 'khor :
dpal chen rta mgrin yab yum sras dang 'khor :
lag na rdo rje yab yum sras dang 'khor :
kun kyang sprul dang yang sprul bka' nyan tshogs :
sku mdog phyag mtshan rnam 'gyur du ma ste :
gcig tu ma nges cho 'phrul sna tshogs ston :
snang stong ma 'gag lhan ne lhang nger gsal :
bud+d+ha thod phreng rtsal bai ro tsa na A+oM:
sarba bud+d+ha d+hA ki nI hU~M:
ak+Sho b+h+yaHbadzra su kha d+ha ri hU~M:
pad+me b+ha sha ha :
d+hA ki nI ku ru kul+le hrIHswA hA:
a tsar+Ya ma hA badzra shAn+ti pad+ma ku ru ti b+h+yo d+hA ki nI hU~M:
artsig nirtsig ma ma ru lu ru lu hU~M b+h+yo hU~M:
bud+d+ha ka pA la dpa' bo hU~M:
bud+d+hi pra d+hA ki nI ma ma ru lu swA hA:
badzra kro d+ha ha ya grI wa ma ma e ka dzA TI hU~M:
badzra pA Ni ma hA kro d+ha ma ma sid+d+hi hU~M:
hrI:
stod smad bar khyams ba spu'i grong khyer du :
dpa' bo dpa' mo la sogs dpag med kyang :
rnam 'gyur cha lugs cir yang ston byed cing :
ma 'gag lhun grub rol pa'i tshul du gsal :
ha ri ni sa ra tsa hri ya hU~M:
spyan 'dren pa ni :
hU~M hrIH
rang byung thugs rje ma 'gag rol pa'i sku :
spyan 'dren bzhugs su gsol bar mi dmigs kyang :
thugs rje'i ngang nyid chos skur dag pa las :
rtsal snang dbyings nas rol cing gshegs su gsol :
rnam dag o rgyan bkod pa'i pho brang nas :
pad+ma badzra 'khor bcas gshegs su gsol :
shar phyogs pho brang ri bo ta la nas :
bud+d+ha thod phreng 'khor bcas gshegs su gsol :
lho phyogs gyad mkhar brtsegs pa'i pho brang nas :
mi bskyod rdo rje 'khor bcas gshegs su gsol :
nub phyogs so sa gling gi pho brang nas :
pad+ma dbang chen 'khor bcas gshegs su gsol :
byang phyogs ma ga d+hA yi pho brang nas :
thod pa rtsal chen 'khor bcas gshegs\u0f8e
shar lho bsil ba tshal gyi pho brang nas :
drag po me phreng 'khor bcas gshegs su gsol :
lho nub dga' ba tshal gyi dur khrod nas :
dpa' bo thod dum 'khor bcas gshegs\u0f8e
nub byang rab tu rgyu ba'i dur khrod nas :
dpa' bo rta mgrin 'khor bcas gshegs\u0f8e
byang shar lcang lo can gyi pho brang nas :
lag na rdo rje 'khor bcas gshegs\u0f8e
kun kyang ma 'gag cho 'phrul spyod pa'i tshul :
gang la gang 'dul phrin las sna tshogs bdag :
cho 'phrul du mar rol cing gshegs su gsol :
'khor gyi d+hA ki shugs 'gro'i tshogs rnams kun :
don gyi dbyings las lhun grub gcig mod kyang :
gnas skabs yul don bran gyi tshul snang zhing :
mthu stobs rtsal ldan nus pa'i shugs dang bcas :
bdag sogs mos pa'i bu la rab dgongs nas :
ma thogs myur du gnas 'dir gshegs su gsol :
thugs rje brtse bas gnas 'dir gshegs nas kyang :
dkyil 'khor chen po'i lus la byin chen phob :
sgrub mchog mched lcam ngag la dbang zhig skur :
brgyud 'dzin mos pa'i sems la byin gyis rlobs :
mchog dang thun mong dngos grub rnam gnyis stsol :
A+oM AHhU~M:
badzra gu ru d+he wa d+hA ki nI hrIHma ha ri ni sa ra tsa hri ya :
e A ral+li hrIng hrIng :
pheM pheM:
dzaHhU~M baM ho :
bzhugs su gsol ba ni :
hU~M hrI:
sgyu lus pho brang bkod pa'i gzhal yas 'dir :
bzhugs pa'i dur khrod lhun grub nyams re dga':
pho brang rin chen dam pa byin re chags :
dbang chen pad+ma 'dab brgyad mdangs dang ldan :
thabs shes nyi zla brtsegs pa'i 'od zer 'phro :
rang rang bzhugs pa'i gdan khri yangs pa'i steng :
lha rnams dgyes shing brtan par bzhugs su gsol :
thugs rje'i 'phro 'du rol pa gtan la phob :
A+oM AHhU~M:
gu ru d+he wa d+hA ki nI:
tsit+ta badzra dz+nyA na pad+ma ka ma lA ya satwaM:
dbang bskur ba ni :
hU~M hrI:
rigs mchog dag pa 'od dpag med pa'i sku :
rgyal tshab dam par dbang mdzad bcom ldan 'das :
rigs lnga yum lnga'i tshogs dang bcas rnams kyis :
byin rlabs dbang bskur dam pa deng 'dir stsol :
A+oM AHhU~M hrIHswA hA:
a b+hi Shiny+tsa tu mAM:
rgyas gdab pa ni :
hrI:
lhun grub rgyal ba dam tshig sems dpa'i sku :
thugs rje'i sprul pa ye shes sems dpa'i tshogs :
gdod nas gnyis med brdal ba'i klong yangs su :
chu la chu bzhag lta bur e ma ho :
ma dag ltar snang gnyis 'dzin 'khrul pa'i blos :
phan tshun so sor mtshan ma rang dgar bzung :
deng nas dbyer med du ma ro gcig tu :
don gyi dbyings su 'da' bar mi bgyid do :
A+oM ma hA shU dz+nyA tA sa ma ya hU~M:
sa ma ya satwaM ra ho haM:
phyag 'tshal ba ni :
e ma ho :
chos sku nam mkha' lta bur dbyer med cing :
longs sku gsal stong ma 'dres so sor gsal :
sprul sku gang la ci 'dul phrin las bdag :
sku gsum bla ma rnams la phyag 'tshal lo :
chos sku zhi ba'i ngang las ma g.yos kyang :
longs sku khro tshul log 'dren gdug pa 'dul :
sprul sku rnam 'gyur du ma'i cha lugs can :
yi dam dkyil 'khor lha la phyag 'tshal lo :
chos sku stong nyid dpa' mo yum gyi mkha':
longs sku bde chen dpa' bo yab kyi dbyings :
bde stong mkha' dbyings 'khor bcas sprul pa'i tshogs :
cho 'phrul sras bcas rnams la phyag 'tshal lo :
na mo gu ru d+he wa d+hA ki nI:
d+harma kA ya :
saM b+ho kA ya :
nirmA kA ya :
a ti pu ho :
pra tI dza ho :
phyi mchod 'bul ba ni :
hU~M hrI:
dngos su 'byor dang yid kyis rnam sprul pa'i :
me tog bdug spos mar me zhal zas dri :
sgra dbyangs ar+g+haM la sogs mchod pa'i sprin :
phyi mchod rnam dag rgyal ba rnams la 'bul :
nang mchod :
lha mi'i mchod rdzas 'dod yon longs spyod tshogs :
gzugs sgra dri ro reg bya la sogs pa'i :
rang byung nang mchod kun bzang sprin phung ltar :
dkyil 'khor lha tshogs rnams la 'bul bar bgyi :
gsang mchod :
'dod chags zhe sdang gti mug nga rgyal che :
phrag dog sha khrag rgyus pa nang rol te :
tsit+tar bcas rnams dug lnga phung po'i rdzas :
gsang mchod rgyal ba rgya mtsho'i tshogs la 'bul :
de kho na nyid kyi mchod pa ni :
yab yum gnyis med mkha' gsang rol pa las :
bdud rtsi byang chub sems kyi bcud 'phro zhing :
bde stong lhan cig skyes sbyor mnyam gnas pa :
bla med mchod pa rang snang lha la 'bul :
A+oM AHhU~M:
badzra gu ru d+he wa d+hA ki nI ar+g+haM puSh+pe d+hU pe A lo ke g+han+d+he nai wi d+yA shab+da pU dza ho :
rU pa shab+da g+han+d+he rA sa spar+she pU dza ho :
ma hA mAM sa rak+ta ki ni ri ti ba su ta tsit+ta pU dza ho :
b+ho d+hi tsit+ta ma hA su kha pU dza ho :
bdud rtsi sman mchod :
hrI:
b+han+d+ha khor yug yangs pa'i snod chen por :
dbyings dang ye shes gnyis sbyor bdud rtsi mchog :
rang byung gdod nas rnam par dag pa'i rdzas :
rgyu drug rkyen bzhi bdud rtsi ra sA ya :
rang byung 'dus pa'i dkyil 'khor lha rnams la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
thugs rje'i rtsal snang dkyil 'khor lha rnams la :
rnam dag bdud rtsi dam rdzas dgyes mchod 'bul :
A+oM AHhU~M sarba pany+tsa a mr-ita kha raM khA hi :
ma 'gag sprul pa'i dkyil 'khor lha rnams la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
mos pa'i blos bzung dkyil 'khor lha rnams la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
'dus byas ltar snang dkyil 'khor lha rnams la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
dam tshig gnyan gyi srung ma thams cad la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
'khor 'das lha dang 'gro ba thams cad la :
rnam dag bdud rtsi dam rdzas dgyes mchod 'bul :
A+oM AHhU~M:
sarba pany+tsa a mr-ita kha raM khA hi :
rak+ta 'bul ba ni :
hrI:
dung chen snod du dmar chen rba rlabs 'phyo :
rten 'brel bcu gnyis rak+ta'i ba gam 'khrigs :
gu h+ya mU la rak+tar bcas pa rnams :
bkram pa'i lha tshogs rnams la 'bul bar bgyi :
A+oM AHhU~M ma hA rak+ta kha raM khA hi :
hU~M hrI:
dbyings rig ma bu'i byur 'dre rab bsgral te :
gnyis snang rtog pa'i bcud chen gtor mar sbyar :
'phro 'du'i rlangs las sna tshogs rgyu rkyen 'dus :
dkar ser dmar ljang mthing nag 'od zer 'phro :
kha mngar skyur rtsub ro bcud nus par ldan :
tshogs drug yul snang gtor ma brjid ldan 'di :
cho 'phrul du mas bsregs sbyangs bkrus shing bsgyur :
rnam dag bdud rtsi'i zhal zas chen po ste :
ye shes rab 'byams mchod pa chen po'i rdzas :
byin rlabs mkhyen ldan rtsa brgyud bla ma dang :
rang snang rnam dag yi dam lha yi tshogs :
sprul pas 'gro 'dul mkha' 'gro chos skyong la :
mchod par 'bul gyis blang dor med par bzhes :
'dus byas rdzas sbyar snod bcud phun sum tshogs :
tshogs gnyis spel phyir rgyu rkyen gtor ma 'di :
mdzes pa'i dkar thig dmar gur bdud rtsis brlan :
sna tshogs cod pan lding gur brjid ldan phub :
'dod yon longs spyod bza' btung bran pa 'di :
bla ma rnams dang yi dam mkha' 'gro'i tshogs :
dpa' bo dpa' mo dam can chos skyong dang :
mchod 'os bka' sdod srung mar bcas la 'bul :
thugs rje thugs dam dbang gis bzhes su gsol :
dgyes shing rol pa chen por bzhes nas kyang :
bdag gzhan 'gro bas ji ltar 'dod pa yi :
don 'bras myur du 'grub par mdzad du gsol :
A+oM AHhU~M:
gu ru d+he wa d+hA ki nI ma hA ba liM ta kha kha khA hi khA hi :
de nas bstod pa bya ba la :
hU~M hrI:
thugs rje'i rol pa dbang gi dkyil 'khor du :
dus gsum rgyal ba kun gyi phrin las bdag :
'gro ba yongs kyi dpal mgon o rgyan rje :
pad+ma badzra rtsal la phyag 'tshal bstod :
don gyi dbyings la cha lugs mi mnga' yang :
gdul bya mos blo'i snang tshul ji bzhin du :
rnam 'gyur du mas phrin las gzhan don mdzad :
rgyan dang cha lugs rdzogs la phyag 'tshal bstod :
dbu gsum phyag drug zhabs bzhi 'dor thabs tshul :
dmar mthing dkar dang zhi khro phyed ma'i zhal :
g.yas gsum rdo rje ral gri bdud rtsi bum :
dril bu ban+d+ha kha T+wAM g.yon gsum phyag :
gnyis med bde sbyor lha lcam gsang ba'i yum :
dmar mo DA ru dung dmar g.yas g.yon 'khyud :
yab yum gnyis med rus rgyan dur khrod chas :
gar dgu'i nyams ldan sku la phyag 'tshal bstod :
yab yum bde rol 'bar 'dzag 'phros pa las :
gzugs sku'i lha tshogs rnam 'phrul du ma shar :
gtso 'khor yab yum sras kyi tshul ston cing :
sprul sgyur sna tshogs 'gyed la phyag 'tshal bstod :
b+hud+d+ha thod phreng dkar sngo dmar ba'i zhal :
'khor lo rdo rje rtse dgu zhing dbyug g.yas :
bum pa dril bu zhags pa g.yon gsum phyag :
dbyings phyug sngon mo rgyal mtshan dung dmar 'khyud :
yab yum gnyis su med la phyag 'tshal bstod :
mi bskyod rdo rje ser dkar dmar ba'i zhal :
g.yas gsum ral gri mdung thung thod dbyug phyar :
stong gi 'jig rten me rlung g.yon gsum phyag :
bde dbyings dmar ser chos 'byung dung dmar stob :
yab yum gnyis med 'khril la phyag 'tshal bstod :
pad+ma dbang chen dkar dmar mthing ba'i zhal :
g.yas gsum phreng ba rnga yab lcags kyu 'dzin :
pad sdong gwa 'u dbang zhags g.yon gsum phyag :
rig byed dmar skya DA ru thod khrag stob :
yab yum gnyis su med la phyag 'tshal bstod :
rig 'dzin thod rtsal ljang dkar dmar ba'i zhal :
'khor lo rdo rje ral gri g.yas gsum phyag :
g.yon gsum dril bu zhags pa phur bu 'dzin :
nyi zla dmar mo thod phreng ga 'u stob :
yab yum gnyis med 'khril la phyag 'tshal bstod :
mdog dmar me phreng g.yas dkar g.yon ljang zhal :
rdo rje rtse lnga tho lum me dpung g.yas :
thod khrag sdig pa bam chen g.yon gsum phyag :
srid pa dmar mo tho ba b+han+d+ha 'khyud :
yab yum gnyis su med la phyag 'tshal bstod :
sangs rgyas dpa' bo mthing dkar dmar ba'i zhal :
'khor lo zla ba me dpung g.yas gsum phyag :
g.yon gsum gshol mda' nyi ma rlung nag bsnams :
dpa' mo dkar mo 'khor lo bdud rtsi stob :
yab yum gnyis med 'khril la phyag 'tshal bstod :
rta mgrin dmar po dkar dang sngo ba'i zhal :
g.yas gsum kha T+wAM rdo rje sbrul zhags 'dzin :
thod khrag dril bu lcags sgrog g.yon gsum phyag :
tsa ti smug nag tri shul dung dmar stob :
yab yum gnyis su med la phyag 'tshal lo :
lag na rdo rje mthing nag dkar dmar zhal :
rdo rje gri gug sbrul zhags g.yas gsum phyag :
g.yon gsum thod khrag dril bu pad+ma bsnams :
gsang dbyings dmar mo kha T+wAM b+han dmar stob :
yab yum gnyis su med la phyag 'tshal bstod :
kun kyang yab yum rus rgyan dur khrod chas :
yab rnams zhabs bzhi 'dor stabs bdud bzhi mnan :
yum rnams dpal chen yab kyi sked la 'khyud :
zhi dang khro gar mdzad la phyag 'tshal bstod :
phyi nang gzhan gsum lha dang lha mo'i tshogs :
byed pa kun ston rnam 'phrul yongs kyi mdzod :
'khor 'das rang grol bde chen g.yung drung sku :
dkyil 'khor rdzogs pa'i dpal la phyag 'tshal bstod :
'dod yon longs spyod tshogs kyi yo byad ni :
bza' btung bca' sogs 'byor ldan bshams nas kyang :
rdo rje dang bcas bdud rtsi'i zer gtor te :
A+oM badzra a mr-ita kun+Da lI ha na ha na hU~M phaT:
kyis bsang sbyang :
ho :
zhal zas tshogs la nyes pa ma mchis kyang :
bshams pa'i rdzas kyi 'bag btsog dri ma rnams :
raM yaM khaM gis bsreg gtor sbyang byas shing :
nyes pa'i skyon bral legs pa'i yon tan ldan :
raM s+pha ra Na phaT:
saM ha ra Na hU~M:
yaM s+pha ra Na phaT:
saM ha ra Na hU~M:
khaM s+pha ra Na phaT:
saM ha ra Na hU~M:
byin brlabs :
A+oM las 'od 'phros dbyings dang mnyam par spel :
AHlas 'od 'phros rtog tshogs 'khrul pa sbyangs :
hU~M las 'od 'phros ye shes bdud rtsir bsgyur :
ha las 'od 'phros 'dod yon snang srid bkang :
hoHlas 'od 'phros lha rnams dgyes pa bskangs :
hrIHlas 'od 'phros mgron rnams tshim zhing ngoms :
A+oM AHhU~M ha ho hrI:
'bul ba ni :
hU~M hrIH
dur khrod gsang chen rol pa'i dkyil 'khor 'dir :
tshogs kyi yo byad gzhung bzhin bshams nas kyang :
bsangs sbyangs byin brlabs ro bcud nus par ldan :
sgrub rdzas gnyan po'i tshogs dang bcas pa rnams :
bla ma yi dam mkha' 'gro rnams la 'bul :
dkyil 'khor lha tshogs thugs dam gnyan bskangs te :
sgrub mchog bu la dngos grub rnam gnyis stsol :
ga Na tsakra pU dza ho :
bstab pa bya ba ni :
hrIH
bstab bo bstab bo lha tshogs zhal du bstab :
bla ma yi dam mkha' 'gro zhal phyes shig :
chos skyong dam can srung ma zhal phyes shig :
ston pa rdo rje rgyal po zhal phyes shig :
gzung ma kun tu bzang mo zhal phyes shig :
'dus pa'i mched dang lcam dral zhal phyes shig :
gnod byed gzugs phung sha khrag zhal du bstab :
bzhes shig rol cig kha raM khA hi :
tshogs phud mchod :
rol cig rol cig 'dod yon tshogs la rol :
zhal zas rol pa tshogs kyi mchod pa 'bul :
bzhes shig rol cig kha raM khA hi :
ga Na tsakra pU dza khA hi :
tshogs bshags :
ho :
bdag sogs ma rig lus ngag yid gsum gyis :
bag med spyod pas dam las 'gal gyur te :
dkyil 'khor lha tshogs thugs dang ci 'gal ba :
zhal zas tshogs kyi mchod pas mthol bshags na :
dam tshig nyams chag 'gal 'khrul sor chud de :
sgrib med tshangs pa'i dngos grub bstsal du gsol :
A+oM AHhU~M ga Na tsakra satwa sa ma ya :
zhes tshang bar brjod :
skong gso ni :
hU~M hrI:
bskang ngo gsol lo mchod do thugs dam bskang :
'dod yon longs spyod rdzas kyis thugs dam bskang :
bskang ba med de khams gsum yongs kyis bskang :
sgrol ba med de khams gsum yongs kyis sgrol :
sbyor ba med de khams gsum yongs kyis sbyor :
ye sgrol ye sbyor chen pos thugs dam bskang :
lta ba klong du gyur pas thugs dam bskang :
sgom pa yengs 'khrul rkyen dang bral bas bskang :
spyod pa blang dor tshul 'chos bral bas bskang :
'bras bu lhun grub phyogs lhung med pas bskang :
bka' brgyud bla ma rnams kyi thugs dam bskang :
yi dam lha tshogs rnams kyi thugs dam bskang :
dpa' bo mkha' 'gro rnams kyi thugs dam bskang :
dam can chos skyong rnams kyi thugs dam bskang :
rdo rje slob dpon gnyan gyi thugs dam bskang :
'dus pa'i mched lcam rnams kyi thugs dam bskang :
rigs drug pha ma rnams kyi thugs dam bskang :
thugs dam bskangs gyur dbang dang dngos grub stsol :
ces pas dang po lha rnams mchod nas kyang :
bar du 'dus pa rgya mtshos rol byas te :
thog mar rdo rje slob dpon 'di skad mchod :
ho :
rdo rje rgyal po yab yum dgongs su gsol :
nyes pa'i skyon bral 'dod yon longs spyod rdzas :
bla med dgyes mchod tshogs kyi zhal zas 'di :
'gro ba'i don phyir blang dor med par bzhes :
ga Na tsakra pU dza ho :
zhes pas phyag rgya pad skor ldan pas drang :
ston pas dgyes pa'i tshul gyis 'di skad blang :
e ma ho :
gdod nas rnam dag zag med bdud rtsi'i bcud :
'dod yon ma spangs rang dag chags bral rkyen :
yid bzhin gter mchog bla med khyad par che :
'gro ba'i don phyir bdag gis blangs te rol :
a hoHma hA su kha :
de nas rim bzhin mched lcam rnams la drang :
dgongs shig rol cig mched lcam rnal 'byor rnams :
bla med theg pa mchog gi zhal zas 'di :
gnyis mnyam dgag sgrub blang dor med tshul gyis :
rang bzhin gcig pa'i dbyings su da rol cig :
'dus pa rgya mtshos 'di skad brda yis blang :
e ma ho :
skye 'gag gnas gsum mtha' bral don gyi dbyings :
cho 'phrul ga Na'i rten 'brel tshul dang ldan :
lhan cig skyes sbyor zab mo gsang mchog rdzas :
du ma ro gcig ngang du blang bar bgyi'o :
gu h+ya sid+d+hi a la la ho :
tshogs lhag yongs bsdus gtso bo'i zhal chab bran :
bdud rtsir byin brlabs 'di skad phul te gshegs :
A+oM AHhU~M:
hU~M hrI:
dur khrod gsang ba mchog gi dkyil 'khor du :
bla med don gyi cho ga brtsams nas kyang :
rol pa tshogs kyi yo byad rab bshams te :
dang po phud kyis dkyil 'khor lha rnams mchod :
bar du tshogs kyis 'dus pa rgya mtsho bskangs :
tha ma phud lhag bshal chu'i gtor ma 'di :
ye shes bdud rtsi'i rgya mtshor byin brlabs nas :
sgyu lus bkod pa'i grong khyer la gnas pa'i :
dpal gyi bka' nyan dam tshig grogs mdzad ma :
'bum phrag yangs pa'i las byed tshogs la 'bul :
dang por phud la dbang ba phud la rol :
bar du tshogs la dgyes pa tshogs la rol :
tha ma lhag la dbang ba lhag ma longs :
dpal gyi bka' 'bab lhag ma'i longs spyod 'di :
gang gis dbang ba thams cad tshims nas kyang :
thugs dam rgyud bskul bcol ba'i las mdzod cig :
A+oM uts+tshiSh+Ta ba liM ta b+hak+Sha sI swA hA:
skabs 'dir lhar gsal 'dzab bsnyen dag la 'bad :
A+oM AHhU~M:
badzra gu ru d+he wa d+hA ki nI swA hA:
hrIHma ha ri ni sa ra tsa hriHya a tri nr-i dzaH
sarba ang+gu sha tsit+ta hrIng hrIng sarba ba su sid+d+hi ku ru swA hA:
zhes dang gzhan yang ci ltar 'dod pa yi :
lha bsnyen la sogs rang rang gzhung bzhin bzla :
dmigs pa'i spro bsdu gang rigs kha bsgyur 'bad :
gtor mar sman raka sbreng zhing gzi byin bskyed :
rol mo dang bcas lha rnams 'di ltar bskul :
hU~M hrI:
chos sku skye med zhi ba'i ngang nyid las :
longs sku mtshan dang dpe byad dpal 'bar zhing :
sprul sku cir yang 'gyur ba'i lha tshogs rnams :
thugs dam dbyings nas bzhengs te sku bskyod 'tshal :
bskul lo bskul lo thugs dam gnad nas bskul :
bzhengs shig bzhengs shig 'bar ba'i klong nas bzhengs :
mdzod cig mdzod cig mngon spyod phrin las mdzod :
bar chad dgra bgegs ru dra rdul du rlog :
bla ma yi dam d+hA ki'i tshogs bcas rnams :
zhal zas bdud rtsi'i mchod gtor 'di bzhes la :
mthun rkyen bsgrub cing 'gal rkyen bzlog pa dang :
phrin las rnam bzhi myur du 'grub par mdzod :
bka' srung pho nya las byed chos skyong tshogs :
g.yog dang yang g.yog sprul par bcas pa rnams :
sha khrag dmar gyi gtor ma 'di bzhes la :
sdang ba'i dgra dang gnod par byed pa'i bgegs :
za ba'i 'dre dang phung ba'i sri rnams kun :
skad cig yud tsam gyis ni med par mdzod :
gang zhig bla ma la sdang spun la 'khu :
'gro la gnod cing bstan pa'i dgra bo rnams :
sha zo khrag 'thungs bdun brgyud rtsad nas chod :
'dod chags zhe sdang gti mug nga rgyal te :
phrag dog la sogs nyon mongs dbyings su sgrol :
'khu 'phrig gnyis 'dzin nyes tshogs nyam nga ba :
thar pa'i gegs byed bar chad rdul du rlog :
mthun rkyen bsgrub cing 'gal rkyen bzlog pa dang :
bdag gi las kyi 'bras bu mchis par mdzod :
skabs 'dir mched dang lcam dral thams cad kyang :
bro gar la sogs rol rtsed sna tshogs dang :
nyams bskyang brtul zhugs spyod pa thogs med bya :
zhi rgyas dbang dang mngon spyod la sogs pa'i :
phrin las kha bsgyur gang 'dod brtsam bya zhing :
kha skong dang bcas rang rang gzhung nas btsal :
ji ltar 'dod rnams rnal 'byor brtson par bya :
gtor ma phyir dpag bdud rtsi rak+ta bran :
sngon gyi tha tshig chad mdo 'di ltar gyer :
hU~M b+h+yo :
sngon tshe 'das dus bskal pa'i dang po la :
rang bzhin lhun grub chos dbyings pho brang du :
thog ma'i mgon po ston pa kun bzang gis :
rang byung 'od lnga'i dkyil 'khor zhal phyes tshe :
sprul pa tshogs drug d+hA ki shugs 'gro yis :
so so'i yul snang rang gzugs bstan nas kyang :
cir snang gtor ma len par ma chad dam :
'gyur med bstan pa srung bar ma chad dam :
dug lnga'i dgra bgegs bsgral bar ma chad dam :
sngon gyi zhal bzhes dam las ma 'da' bar :
rang bzhin dag pa'i gtor ma 'di bzhes la :
thugs dam rgyud bskul bcol ba'i phrin las mdzod :
hU~M b+h+yo :
de 'og bar gyi bskal pa dbus ma la :
ting 'dzin ston pa yengs med rgyal po yis :
bag yod shes bzhin dkyil 'khor zhal phyes tshe :
'gyu byed phra rags lha srin sde brgyad kyis :
so so'i sgrib g.yogs med par gzugs bstan nas :
rang grol gtor ma len par ma chad dam :
'byams yug bstan pa srung bar ma chad dam :
rnam rtog rkun bu bsgral bar ma chad dam :
brjed ngas ther la 'don par ma chad dam :
sngon gyi chad don tha tshig rjes dgongs la :
cir snang rang grol gtor ma 'di bzhes la :
thugs dam rgyud bskul bcol ba'i phrin las mdzod :
hU~M b+h+yo :
de 'og bar gyi bskal pa snyigs ma la :
rgyu rkyen las 'das pad+ma 'byung gnas dang :
glo bur ltar snang rje 'bangs grogs bcas kyis :
mos pa'i blos bzung dkyil 'khor zhal phyes tshe :
kun rdzob mtshan ma'i bka' srung thams cad kyis :
rnam rtog yid kyi rang gzugs bstan nas kyang :
yid dpyod gtor ma len par ma chad dam :
rang babs bstan pa bsrung bar ma chad dam :
rnam g.yengs dgra bgegs bsgral bar ma chad dam :
sngon tshe zhal bzhes dam las ma 'da' bar :
ye shes bcud ldan gtor ma 'di bzhes la :
thugs dam rgyud bskul bcol ba'i phrin las mdzod :
hU~M b+h+yo :
da dus deng sang bskal pa'i snyigs ma la :
skye rga na 'chi 'gyur ba'i pho brang du :
long med brtson 'grus sngags 'chang bdag cag gis :
skyo shas mos gus dkyil 'khor zhal phyes tshe :
kun rdzob ltar snang 'dus byas lha 'dre yis :
mngon sum mi rtag rang gzugs bstan nas kyang :
'khrul snang gtor ma len par ma chad dam :
gnyan po'i bstan pa bsrung bar ma chad dam :
bslu brid dgra bgegs bsgral bar ma chad dam :
sngon tshe zhal bzhes dam las ma 'da' bar :
dran snang so ma'i gtor ma 'di bzhes la :
thugs dam rgyud bskul bcol ba'i phrin las mdzod :
gtor gzhong bshal chus brtan ma bskyang ba ni :
b+h+yo :brtan ma skyong mdzad ma sring rgya mtsho'i tshogs :
phyi nang gzhan sogs bka' yi bya ra ba :
dam tshig gnyan gyi grogs mdzad d+hA ki rnams :
sprul dang yang sprul bran dang bcas rnams kyang :
rnam 'gyur cha lugs cir yang ston byed cing :
las su sangs rgyas bstan pa gnyan po srung :
zas dang skom du sha dang khrag la dgyes :
'dir gshegs rdzas kyi gtor ma 'di bzhes la :
bka' dang bstan pa yun du srung ba dang :
'khor dang gang zag rtag tu skyong ba dang :
rnal 'byor sgrub pa po yi grogs mdzod cig :
bstan skyong srung ma rnams kyis rtag tu skyongs :
gnod byed 'gugs gzhug byas te gtor gzhong sbub :
gtor gzhong ri rab mnan dmigs rta bro brdung :
hU~M hrI:
bla ma'i byin rlabs yi dam ting 'dzin dang :
mkha' 'gro'i mthu rtsal mched lcam rdzu 'phrul gyis :
gnod byed bdud dang dgra bgegs ru dra'i tshogs :
nyon mongs la sogs thar pa'i gegs byed rnams :
pho brang ri rab chen po'i 'og tu mnan :
steng du khro rgyal brtul zhugs bro brdungs pas :
bla med byang chub mchog sems ma skyes bar :
mnan pa yin gyis ldang bar ma byed cig :
A+oM AHhU~M staM b+ha ya mA ra ya nan :
nang log dngos grub rdzas rnams lag tu thogs :
dkyil 'khor bskor zhing dngos grub stsol dmigs la :
hU~M hrI:
bde chen yangs pa chen po'i pho brang nas :
byin rlabs mchog stsol bla ma chos kyi sku :
ji ltar 'dod 'byung yid bzhin gter gyi mdzod :
byin rlabs smin grol dngos grub bstsal du gsol :
snang la ma 'gag cir snang gzhal yas nas :
dngos grub kun ster yi dam longs spyod rdzogs :
zhi dang khro tshul dgos 'dod kun 'byung ba :
mchog dang thun mong dngos grub bstsal du gsol :
mthu stobs nus pa mthar phyin pho brang nas :
phrin las mnga' bdag d+hA ki sprul pa'i sku :
rdzu 'phrul sna tshogs ston cing bya ra byed :
rnam bzhi'i las kyi dngos grub bstsal du gsol :
yongs kyi gtso mchog o rgyan thod phreng rtsal :
khyod la rtse gcig gus pas gsol 'debs kyis :
bla med mchog dang thun mong yid bzhin sogs :
dngos grub dam pa deng 'dir bstsal du gsol :
'chi med tshe dang zas nor longs spyod sogs :
gnas skabs bde skyid dngos grub bstsal du gsol :
skye 'gag gnas gsum mtha' bral sku gsung thugs :
ngo bo rang bzhin thugs rje yangs pa'i klong :
lus ngag yid gsum smin grol sa la sbyor :
yang dag don 'bras bcud kyi dngos grub stsol :
dngos grub stsal dang stsol bar mi dmigs kyang :
khyed dang bdag gnyis g.yar dam gcig pa'i gnad :
'gro la phan phyir bdag gis stsol bgyid na :
dam tshig dbang gis ci 'dod dngos grub stsol :
A+oM AHhU~M kA ya wA ka tsit+ta sarba sid+d+hi pha la a la la ho :
zhes pas dngos grub rdzas rnams longs spyod do :
de nas nyes byas bshags pa 'di skad do :
kye kye :
dus gsum bla ma yi dam mkha' 'gro'i tshogs :
thugs rje brtse bas breng tsam bdag la dgongs :
blo nor blun rmongs 'khrul pa bdag 'dra yis :
dad gdung gus pas lha mchog bsgrub slad du :
phrin las cho ga'i tshul 'di brtsams lags kyang :
ma rig sgrib pas nyes ltung phog gyur na :
ye shes lha la gtsang sme mi mnga' yang :
khyed kyi 'bangs su gyur pa'i srung ma rnams :
g.yel bar gyur pa'i las bgyis bzod par gsol :
nyes ltung sgrib pa'i tshogs rnams mthol zhing bshags :
phyin chad bdag la nongs par ma gyur cig :
ces sogs gzhan yang yi ge brgya pa yis :
lhag chad kha bskang bshags pa gang 'thad bya :
me tog 'thor zhing 'di skad shis pa brjod :
hU~M hrI:
rgyal ba'i sku ni ri rgyal lhun po ltar :
gzi brjid lhun chags bdud dpung zil gyis gnon :
blta bas mi ngoms 'gyur med rdo rje ste :
yid bzhin nor mchog sku yi bkra shis shog :
rgyal ba'i gsung ni tshangs pa'i sgra dbyangs ltar :
'ur ting sing khrol chos dbyangs 'brug sgra sgrog :
'gro rnams dbyangs chen bdud rtsis ngoms par mdzad :
rang byung 'gags med gsung gi bkra shis shog :
rgyal ba'i thugs ni rkyen bral nam mkha' ltar :
kun khyab bde gsal mi rtog thugs rje can :
'gro rnams yal bar mi 'dor bu bzhin skyong :
mkhyen brtse ye shes thugs kyi bkra shis shog :
rgyal ba rnams kyi yon tan dpag yas shing :
'khor 'das dbyer med lhun 'byams yongs la mnga':
gting zab yangs pa bdud rtsi'i char rgyun 'beb :
yon tan mi zad mchog gi bkra shis shog :
rgyal ba'i phrin las yongs la mnga' brnyes pas :
thabs dang shes rab mdzad pa du ma yi :
mthu stobs rtsal gyis 'gro ba sgrol bar mdzad :
phrin las mthar phyin bkra shis yongs khyab shog :
!
snod bcud skye 'gro lha dang bcas pa rnams :
sgyu lus gzhal yas khang du gsal la bsdu :
de yang shes rig lha tshogs bskyed la ste :
de yang 'khor rnams gtso bo yab yum la :
yum nyid yab la yab kyang sa bon la :
sa bon bar snang 'ja' 'am chu bur ltar :
dmigs med rgyas gdab gang shar 'phro 'du rnams :
rang gar ngang bzhag bcos bslad mi bya bar :
chad med rgya yan cog bzhag lhug par bor :
rang lugs babs gnas dbyings rig ma bu 'dres :
gdod ma'i sangs rgyas nyid dang mjal bar gyur :
de lta'i tshul 'di rnal 'byor rgyal pos blta :
mchod gtor la sogs yo byad dkyil 'khor rnams :
dngos grub blang dang gshegs pa gang 'thad bya :
las rjes mi mngon yang na gang mdzes te :
rjes kyi tshul lugs rnal 'byor nyams dang sbyar :
de las byung dang gzhan yang dge ba'i rgyun :
byas dang byed 'gyur gzhan la yi rang ste :
bdag gzhan dge rtsa theg chen sar bsngos la :
'khor gsum dmigs med ngang la gnas par bya :
chos kyi dbyings kyi ngang las rgyun byung ba :
dmigs bcas dmigs med zung 'jug dge ba'i las :
'dis mtshon bdag gzhan byas byed yi rang sogs :
bla med theg pa chen por bsngo bar bgyi :
bdag dang mtha' yas 'gro ba ma lus kun :
dge ba'i rtsa ba 'di la brten nas ni :
tshe rabs las kyi sdig sgrib yongs byang nas :
zab yangs chos mdzod klong du grol bar shog :
ces pa la sogs bsngo ba smon lam rigs :
ji ltar 'dod bzhin mched lcam rnams kyis bya :
gzhan yang rjes kyi bya ba spyi dang mthun :
sa ma ya :
rgya rgya rgya :
'di ltar phrin las rim pa ni :
lus dkyil nyid dang 'brel ba ste :
rgyas bsdus long khyab tshul dang bstun :
bdag bskyed lha yi rnal 'byor dang :
mdun du'ang sku gzugs dkyil 'khor sogs :
dmigs rten gang 'thad bkram bya zhing :
mchod gtor la sogs tshul bzhin bsham :
cho ga gzhan dang 'brel na yang :
rang gzhung tshul la cho ga 'di :
lhag chad med par brtsams gyur na :
byin rlabs dngos grub la sogs pa :
rnal 'byor ji ltar bsam bzhin 'grub :
'di ni kun gyi kha skong ste :
mdor bsdus pad+ma badzras bkod :
las can bu dang 'phrad par shog :
sa ma ya :
sbas rgya :
gter rgya :
gtad rgya :
brda thim :
phrin las lam khyer bsdus pa me tog phreng mdzes zhes bya ba :
mchims phu bre gu'i dge'ur slob dpon chen po pad+mas mdzad pa la :
phyi rabs kyi rnal 'byor don ched du mtsho rgyal bdag gis zin bris su btab nas dbus ri nag po'i ltong :o rgyan gyi sgrub gnas pu ri phug chen du rgya rim pa dgus bsdams nas gter du sbas pa'o :
sprul sku sangs rgyas gling pa gar gyi dbang phyug rol pa ye shes rtsal gyis gter nas gdan drangs pa lags so ///
/
