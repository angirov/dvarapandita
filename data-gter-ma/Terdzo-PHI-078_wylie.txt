@#:
dmag zlog nyi shu rtsa lnga las :
mgon po bdun cu rtsa gnyis mdos kyi bca' thabs bskul pa dang bcas pa bzhugs so :
\u0f88\u0f88\u0f88
mgon po bdun cu rtsa gnyis kyi mdos bca' thabs la :
ri rab bang rim bzhi pa'i bum pa'i rtse mo la   tshangs pa la /nam mkha' dmar ser mda' ser ltong sngon rgyang bu sna tshogs cod pan gzugs :
bang rim dang po'i   phyogs skyong bcu la /shar phyogs nam mkha' rgyang bu dkar po bya'o :
shar lhor nam mkha' dmar skya :
mda' rgyang thams cad nam mkha' dang 'dra'o :
lhor smug nag :
lho nub tu sngo skya :
nub stod du dkar po :
nub smad du ser po :
nub byang du dud kha :
byang du ser po :
byang shar du dkar skya :
shar stod du ser nag :
shar smad du dkar po rnams btsug :
bang rim gnyis pa la :   rgyal chen bzhi la /
shar dkar :
lho sngo :
nub dmar :
byang ljang gu'o :
lha brgyad la /   shar stod du dmar po :
shar smad du mthing ga :
lho stod du ljang gu :
lho smad du dmar po :
nub stod du dkar po :
nub smad du dmar po :
byang stod du smug po :
byang smad du ser nag gzug go :
bang rim gsum pa   klu brgyad la /shar ser po :
shar lho dmar po :
lhor sngon po :
lho nub tu dmar po :
nub ser po :
nub byang du ljang gu :
byang dang byang shar du dkar po re gzug go :
bang rim bzhi pa la   gza' brgyad la /shar du dkar po :
lho ru sngon po :
nub tu dkar po :
byang du ser po :
shar lhor dmar po :
lho nub tu dud kha :
nub byang du nag po :
byang shar du dmar po gzug :
bang rim 'og gi gdan la   rgyu skar nyer brgyad la /shar du dkar po bdun :
lho ru sngon po bdun :
nub tu dmar po bdun :
byang du ljang gu bdun :
gnod sbyin lnga la /   yang shar du ser :
lhor dkar :
nub tu nag :
byang stod du dmar :
byang smad du khong ljang 'ja' ris can rnams gzug go :
lcags ri la nam mkha':
mda':
rgyang bu :
shing ris sna tshogs :
gling bcu gnyis la'ang phyogs mdog gi nam rgyang mda' 'phang shing ris sogs dang :
gzhan yang gri :
mdung :
pho tang :
mo tang :
'phan rgyal mtshan sogs bkod :
'bru gsog ni bskul ba las shes par bya'o :
bskul gyi man ngag ni gtor ma dang mdos gnyis su shes par bya'o :
mjug la bka'i gtor ma 'di bzhes la :[ <!TCC Tibetan character 4,97 undefined in unicode!> ]bka' yi mdos chen 'di bzhes la :
zhes shes par bya'o :
ri rab kyi man ngag ni :
gdan gnyis brtsegs bang rim bum pa bre dang ldan pa shar dkar :
lhor sngo :
nub dmar :
byang ljang gu bya :
rtsibs dang phyag mtshan la sogs pa yang bskul ba bzhin du bris la 'god par bya'o :
de nas mdos byin gyis brlab pa spyi ltar byas la :
bdag dpal phyag na rdo rje'i ting nge 'dzin du zhugs la 'di skad do :
hU~M:
phyag na rdo rje'i bka' nyan pa :
stong gsum mi mjed 'jig rten na :
tshangs rigs lha yi gzhal yas na :
tshangs pa chen po'i thugs dam bskul :
sku mdog dmar ser 'bar ba la :
gser gyi me tog mdzes pas brgyan :
chibs su cang shes ngang pa 'chib :
gser gyi 'khor lo phyag na bsnams :
sangs rgyas stong gis dbang bskur pas :
khyed kyi rdzu 'phrul de yis ni :
khros na srid pa gsum yang 'jig :
'jig rten mes po mthu bo che :[ <!TCC Tibetan character 4,97 undefined in unicode!> ]sngon gyi dam bca' rjes dgongs la :
gshegs shig 'gro ba'i don la gshegs :
bstan pa bshig pa'i dgra dang bgegs :
las ngan 'dul ba'i dus la babs :
gtan nas brlag pa'i phrin las mdzod :
oM brah+ma ya sarba duSh+TAn sarba big+nAn hring dza :
mA ra ya phaT:
hU~M:
phyag na rdo rje'i bka' nyan pa :
phyogs skyong bcu yi dus la babs :
shar phyogs dbang po brgya byin ni :
sku mdog dkar po glang chen zhon :
rdo rje gdeng pa phyag na bsnams :
lha yi gdon rigs dbang du sdus :
shar lho me lha chen po ni :
dmar skya ra skyes chibs su 'chib :
hom gzar 'bar ba'i me 'od kyis :
drang srong gdon rigs dbang du sdus :
lho phyogs gshin rje'i rgyal po ni :
sku mdog smug nag ma he zhon :
phyag mtshan 'jigs pa'i be con gyis :
gshin rje'i gdon rigs dbang du sdus :
lho nub bden bral rgyal po ni :
sku mdog sngo skya ro langs zhon :
phyag mtshan ral gri 'bar ba bsnams :
srin po'i gdon rigs dbang du sdus :
nub phyogs chu bdag rgyal po ni :
sku mdog dkar po chu srin zhon :
phyag mtshan bdug pa sbrul zhags 'phen :
klu yi gdon rigs dbang du sdus :
nub byang rlung lha'i rgyal po ni :
sku mdog dud kha ri dwags zhon :
rlung gi ba dan phyag na bsnams :
rig 'dzin gdon rigs dbang du sdus :
byang phyogs gnod sbyin rgyal po ni :
gser mdog rdzu 'phrul rta la zhon :
phyag na rin chen dbyug to yis :
gnod sbyin gdon rigs dbang du sdus :
byang shar dbang ldan rgyal po ni :
thal ba'i mdog can khyu mchog zhon :
rtse gsum 'bar ba phyag na bsnams :
'byung po'i gdon rigs dbang du sdus :
steng gi phyogs nas bgegs 'dul ba :
nyi zla khros pa mthu bo che :
shugs can rta bdun shing rta bcibs :
nyi zla'i 'khor lo phyag na bsnams :
bar snang bgegs rigs dbang du sdus :
'og gi phyogs nas bgegs 'dul ba :
sa bdag khros pa phag la bcibs :
phyag na bcud kyi bum pa 'dzin :
'og gi bgegs rigs dbang du sdus :
ston pa'i bka' nyan phyogs skyong bcu :[ <!TCC Tibetan character 4,97 undefined in unicode!> ]sngon gyi thugs dam rjes dgongs la :
bstan pa bshig pa'i dgra dang bgegs :
rdul du brlag pa'i phrin las mdzod :
oM in+d+ra ya :
ag+ne ya :
ya mA ya :
nai ri ta ya :
ba ru NA ya :
bA ya be :
ku bai rA ya :
I sha nA ya :
sur+ya tsan+d+ra ye :
pa ti b+hU mi :
sarba duSh+TAn sarba bIg naM hring dza :
mA ra ya phaT:
hU~M:
phyag na rdo rje'i bka' nyan pa :
rgyal chen bzhi yi dus la babs :
ri rab lhun po'i shar phyogs nas :
rgyal po chen po yul 'khor srung :
sku mdog dkar po bse khrab gsol :
gser gyi rmog zhu gyen du 'bar :
phyag na sgra snyan rgyud mangs bsnams :
lha chen khros pa mthu bo che :
dri za 'bum gyi dmag dang bcas :
dmag dpung skyed la ru mtshon phyor :
thu ba brdzes la phrag pa phud :
bstan pa bshig pa'i dgra dang bgegs :
gtan nas brlag pa'i phrin las mdzod :
ri rab lhun po'i lho phyogs nas :
rgyal po chen po 'phags skyes po :
sku mdog sngon po bse khrab gsol :
gser gyi rmog zhu 'od du 'bar :
phyag na ral gri 'bar ba bsnams :
gshin rje khros pa mthu bo che :
grul bum 'bum gyi dmag dang bcas :
dmag dpung skyed la ru mtshon phyor :
thu ba brdzes la phrag pa phud :
bstan pa bshig pa'i dgra dang bgegs :
gtan nas brlag pa'i phrin las mdzod :
ri rab lhun po'i nub phyogs nas :
rgyal po chen po spyan mi bzang :
sku mdog dmar po bse khrab gsol :
gser gyi rmog zhu 'od du 'bar :
phyag na sbrul gyi zhags pa bsnams :
klu bdud khros pa mthu bo che :
gdug pa 'bum gyi dmag dang bcas :
dmag dpung skyed la ru mtshon phyor :
thu ba brdzes la phrag pa phud :
bstan pa bshig pa'i dgra dang bgegs :
gtan nas brlag pa'i phrin las mdzod :
ri rab lhun po'i byang phyogs nas :
rgyal po chen po rnam thos sras :
sku mdog ljang gu bse khrab gsol :
gser gyi rmog zhu 'od du 'bar :
phyag na rin chen be con bsnams :
gnod sbyin khros pa mthu bo che :
las byed 'bum gyi dmag dang bcas :
dmag dpung skyed la ru mtshon phyor :
thu ba brdzes la phrag pa phud :
bstan pa bshig pa'i dgra dang bgegs :
gtan nas brlag pa'i phrin las mdzod :
'jig rten skyong ba khyod bzhi yang :[ <!TCC Tibetan character 4,97 undefined in unicode!> ]sngon gyi dam bca' gnyan dgongs la :
sangs rgyas bstan la dgra byung gis :
chos shig chos skyong dgra la chos :
oM d+h+riSh+Ta rASh+TA ya swA hA:
bi rU D+ha kA ya swA hA:
bi rU pAk+ShA ya swA hA:
bai shra ma NA ya swA hA:
sarba duSh+TAn sarba bIg naM hring dza :
mA ra ya phaT:
hU~M:
phyag na rdo rje'i bka' nyan pa :
lha chen brgyad kyi dus la babs :
lha chen dbang phyug chen po ni :
sku mdog dmar po 'od zer 'bar :
chibs su seng ge dkar mo 'chib :
phyag na tri shul 'bar ba bsnams :
lha chen rgyal po khyab 'jug ni :
sku mdog mthing ka 'od zer 'bar :
chibs su gser sbrul ser po 'chib :
phyag na 'khor lo 'bar ba bsnams :
lha chen b+h+ring gi ri ti ni :
sku mdog ljang ku 'od zer 'bar :
chibs su rdzu 'phrul rta la 'chib :
phyag na pi wang sgra snyan bsnams :
lha chen dga' byed dbang phyug ni :
sku mdog dmar po 'od zer 'bar :
chibs su khyu mchog glang po 'chib :
phyag na mda' gzhu 'bar ba bsnams :
lha chen gzhon nu karti ka :
sku mdog dkar po 'od zer 'bar :
chibs su bya gag dkar po 'chib :
phyag na mdzes pa'i bum pa bsnams :
lha chen tshogs bdag chen po ni :
sku mdog dmar po 'od zer 'bar :
chibs su byi ba sngon po 'chib :
phyag na 'bar ba'i dbyug to bsnams :
lha chen legs ldan nag po ni :
sku mdog smug nag 'od zer 'bar :
chibs su ro langs 'jigs pa 'chib :
phyag na tsan dan beng chen bsnams :
lha chen stobs bzang gzhon nu ni :
sku mdog ser nag 'od zer 'bar :
chibs su glang chen rab brtan 'chib :
phyag na rin chen 'bar ba bsnams :
lha chen brgyad po khyed rnams kyang /[ <!TCC Tibetan character 4,97 undefined in unicode!> ]/sngon gyi dam tshig rjes dgongs la //
bstan pa bshig pa'i dgra dang bgegs :
gtan nas brlag pa'i phrin las mdzod :
oM ru i a b+h+rika hU~M/
sarba duSh+TAn sarba bIg naM hring dza :
mA ra ya phaT:
hU~M:
phyag na rdo rje'i bka' nyan pa :
klu chen brgyad kyi dus la babs :
klu chen rgyal po mtha' yas ni :
sku mdog ser po 'od zer 'bar :
phyag na rin chen 'bar ba bsnams :
klu chen rgyal po 'jog po ni :
sku mdog dmar po 'od zer 'bar :
phyag na me tog ut+pal bsnams :
klu chen rgyal po stobs kyis rgyu :
sku mdog sngon po 'od zer 'bar :
phyag na sprin gyi phung po bsnams :
klu chen rgyal po stobs ldan ni :
sku mdog dmar po ral pa can :
phyag na rin chen sdong po bsnams :
klu chen rgyal po nor rgyas ni :
sku mdog ser po ral pa can :
phyag na rin chen phreng ba bsnams :
klu chen rgyal po dung skyong ni :
sku mdog ljang khu ral pa can :
phyag na 'bud dung sgra sgrog bsnams :
klu chen rgyal po pad+ma ni :
sku mdog dkar po ral pa can :
phyag na pad+ma dkar po bsnams :
klu chen rgyal po pad chen ni :
sku mdog dkar po ral pa can :
phyag na sbrul zhags dkar po bsnams :
gdug pa'i rgyal po khyed rnams kyang :
sku stod mi la sku smad sbrul :
mgo lus rin chen 'bar bas brgyan :
mthong reg kha rlangs sbrul lce 'jigs :
gdug pa 'dul phyir gshegs su gsol :[ <!TCC Tibetan character 4,97 undefined in unicode!> ]bstan pa bshig pa'i dgra dang bgegs :
dbang du sdus la rdul du rlogs :
oM a nan ta :
tak+Sha ka :
karko Ta :
b+ha la sa ta :
ba su kI:
shaM kha pA la :
pad+ma :
ma hA pad+ma :
sarba duSh+TAn sarba bIg naM hring dza :
mA ra ya phaT:
hU~M:
phyag na rdo rje'i bka' nyan pa :
gza' chen brgyad kyi dus la babs :
shar phyogs gza' chen pa wa sangs :
sku mdog dkar po 'od zer 'bar :
phyag na pad+ma dkar po bsnams :
lho phyogs gza' chen phur bu ni :
sku mdog sngon po 'od zer 'bar :
phyag na glegs bam po ti bsnams :
nub phyogs gza' chen zla ba ni :
sku mdog dkar po 'od zer 'bar :
phyag na me tog kun da bsnams :
byang gi gza' chen lag pa ni :
sku mdog ser po 'od zer 'bar :
phyag na me tog ut+pal bsnams :
shar lho mtshams kyi mig dmar ni :
sku mdog dmar po 'od zer 'bar :
phyag na me tog dmar po bsnams :
lho nub mtshams kyi sgra gcan ni :
sku mdog dud kha 'od zer 'bar :
phyag na bdud rtsi'i bum pa bsnams :
nub byang mtshams kyi spen pa ni :
sku mdog nag la 'od zer 'bar :
phyag na be con 'bar ba bsnams :
byang shar mtshams kyi nyi ma ni :
sku mdog dmar la 'od zer 'bar :
phyag na gcod pa'i 'khor lo bsnams :
shin tu gtum po khyed rnams kyang :
chibs su dus kyi rlung la 'chib :
'khor lo mtshon cha bzhin du rgyug :
'jig rten du ni zas 'phel byed :[ <!TCC Tibetan character 4,97 undefined in unicode!> ]bstan pa bshig pa'i dgra dang bgegs :
khyod kyis dus kyi khram la thobs :
oM shu kra ye :
shre ka :
so ma :
nu tra ya :
ta ra ni :
a b+hi ta ye :
da ri na su ta :
gra ha pa ra ye swA hA:
a ti ta ye :
sarba sha truM sarba duSh+TAM sarba big+nAn hring dza :
mA ra ya phaT:
hU~M:
phyag na rdo rje'i bka' nyan pa :
rgyu skar rnams kyi dus la babs :
shar gyi phyogs nas bskul ba ni :
lha yi rgyu skar chen po bdun :
smin drug mdog dkar snyan cha bsnams :
bum pa bsnol ba'i khri la bzhugs :
snar ma mdog dkar snyan cha bsnams :
khyu mchog glang chen chibs su 'chib :
mgo ni mdog dkar gdub bu bsnams :
chibs su sha pho ru bcu 'chib :
lag ni mdog dkar dpung rgyan bsnams :
mgo bdun sbrul gyi khri la bzhugs :
nabs so mdog dkar rgyal mtshan bsnams :
pad+ma dag gi gdan la bzhugs :
rgyal ni dkar po nor bu bsnams :
bum pa'i gdan gyi khri la bzhugs :
skag ni dkar po ba dan bsnams :
bya rog dag gi khri la bzhugs :
lho yi phyogs nas bskul ba ni :
gshin rje'i rgyu skar chen po bdun :
mchu ni mdog sngo nyi ma bsnams :
gser gyi khri la yang dag bzhugs :
gre ni sngo dmar pad+ma 'dzin :
pad+ma dmar po'i gdan la bzhugs :
sbo ni ljang gu rnga yab 'dzin :
lha rdzas dar gyi gdan la bzhugs :
me bzhi sngon po mu khyud thogs :
glang chen khri la 'gying bar bzhugs :
nag pa sngon po rin chen bsnams :
rma bya mdzes pa'i gdan la bzhugs :
sa ri sngon po rin chen bsnams :
chibs su rin chen shing rta 'chib :
sa ga sngon po rin chen bsnams :
rta mchog dkar po'i khri la bzhugs :
nub kyi phyogs nas bskul ba ni :
klu yi rgyu skar chen po bdun :
lha mtshams dmar po pad+ma bsnams :
bya nag khri la yang dag bzhugs :
snron ni mdog dmar pad+ma bsnams :
'bol gdan khri la yang dag bzhugs :
snubs ni dmar po pad+ma bsnams :
rus sbal 'jigs pa'i gdan la bzhugs :
chu stod mdog dmar pad+ma bsnams :
phub kyi gdan gyi steng na bzhugs :
chu smad mdog dmar pad+ma bsnams :
kur ma yi ni khri la bzhugs :
gro bzhin dmar ser chu skyes 'dzin :
gser gyi khri la yang dag bzhugs :
byi bzhin dmar ljang dpal be'u bsnams :
glang chen ser po'i khri la bzhugs :
byang gi phyogs nas bskul ba ni :
gnod sbyin rgyu skar chen po bdun :
mon gre mdog ljang ut+pal bsnams :
nang tshangs can gyi gdan steng bzhugs :
mon gru ljang khu ut+pal bsnams :
khyu mchog khri la yang dag bzhugs :
khrums stod mdog ljang ut+pal bsnams :
rin chen khri la yang dag bzhugs :
khrums smad ljang ku ut+pal bsnams :
rin chen khri yi gdan la bzhugs :
nam gru mdog ljang ut+pal bsnams :
nam mkha' lding gi khri la bzhugs :
tha skar ljang ku ut+pal bsnams :
mi yi gdan la yang dag bzhugs :
bra nye mdog ljang ut+pal bsnam :
'khor lo'i khri la yang dag bzhugs :
nyin zhag dus kyi dbyug 'dzin pa :
rgyu skar chen po khyed rnams kyang :[ <!TCC Tibetan character 4,97 undefined in unicode!> ]sngon gyi dam tshig rjes dgongs la :
bstan pa bshig pa'i dgra dang bgegs :
gtan nas brlag pa'i phrin las mdzod :
oM nak+Sha tra ya hU~M:
dza la dza la :
de la de la :
sarba duSh+TAM sarba big+nAn hring dza :
mA ra ya phaT:
hU~M:
phyag na rdo rje'i bka' nyan pa :
gnod sbyin chen po gang ba bzang :
nor bu bzang dang 'brog gnas dang :
ha ri ka dang pany+tsi ka :
shin tu drag po rdzu 'phrul can :
'gro ba'i dbugs la mnga' mdzad pa :[ <!TCC Tibetan character 4,97 undefined in unicode!> ]bstan pa bshig pa'i dgra dang bgegs :
srog la phob cig mA ra ya :
oM pur+Na b+ha dra ya :
ma Ni b+ha dra ya :
g+hu h+ya s+d+ya na :
pany+tsi ka :
ha ri ka :
sarba duSh+TAM sarba big+nAn hring dza :
mA ra ya phaT:
hU~M:
phyag na rdo rje'i bka' nyan pa :
lha klu la sogs mthu bo che :
ston pa'i zhal mthong bstan la dad :
rdzu 'phrul ldan zhing 'od dang ldan :
kha dog ldan zhing grags dang ldan :
bstan pa bsrung ba'i sde brgyad rnams :[ <!TCC Tibetan character 4,97 undefined in unicode!> ]rnal 'byor pa la dgra byung gis :
dmag dpung skyed la ru mtshon phyor :
mtshon cha'i char phob srog la drongs :
sdang ba'i dgra bo las ngan 'di :
'go ba'i lha dang phrol la shog :
lus dang sems su phrol la shog :
dgu rgyud rtsad nas chod la shog :
gtan nas brlag pa'i phrin las mdzod :
sarba duSh+TAM sarba big+nAn hring dza :
mA ra ya phaT:
gtsang ris kyi mgon po bdun cu rtsa gnyis kyi bskul byang rdzogs so :[ \u0f88\u0f88\u0f88 \u0f88\u0f88\u0f88\u0f88 ]sa ma ya :
rgya rgya rgya :
gter rgya :
sbas rgya :
zab rgya :
i daM kha traM shu b+ha s+ya du ru ka smin b+ha wan+tu :
bdag 'dra gar gyis dbang phyug rtsal gyis bris so //
bkra shis so ///
/
