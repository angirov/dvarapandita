\u0f01\u0f83:
yang phur sbrags ma'i zab tig bzhugs :
kho bo pad+ma 'od gsal mdo sngags gling pa rang lo brgyad pa me phag zla ba dgu pa'i nang du glo bur gyi bar du gcod pas /
'jig rten phyi ma'i ltad mo la mngon par phyogs pa tsam mngon du byung ba'i skabs /
zla ba de nyid kyi tshes bcu'i tho rangs snang sems 'dres pa'i nyams shin tu gsal bar /
ye shes kyi mkha' 'gro mtsho rgyal mon bod 'dres ma'i chas can gyis mngon sum bzhin du dbugs dbyung zhing gdams ngag rjes su bstan pa ni 'di yin te /
a :
gdod nas ka dag dbyings kyi ngang :
ye shes rig pa rang snang ba :
mtshon chen hU~M yig sngon po ni :
nam mkha'i dkyil nas 'ja' ltar shar :
de las rol pa'i cho 'phrul gyi :
ye shes chen po'i 'od zer gyis :
snod bcud dngos 'dzin dbyings su stong :
stong pa'i ngang las gsal ba'i rtsal :
sangs rgyas zhing khams yongs sbyangs pa'i :
bkod pa chen po'i rol pa ni :
klong lnga rnam par dag pa'i mdangs :
'byung ba rim brtsegs ri rab steng :
thar pa chen po'i gzhal med khang :
dur khrod drag po'i bkod pa rdzogs :
de dbus pad zla nyi ma dang :
lha chen pho mo bsnol ba'i steng :
hU~M gi mtshon byed yongs gyur las :
mtshon bya bdag nyid rtsa ba'i lha :
rdo rje'i rang bzhin stong pa nyid :
gzhon nu ye shes snying rje'i sku :
zung 'jug shin tu rnam dag pa :
chos sku'i yon tan thams cad nyid :
gzugs kyi rnam par shar ba ni :
sku dang rtsa zhal rab tu sngo :
ston ka'i nam mkha' dag pa bzhin :
g.yas dkar g.yon dmar bzhad gshe rngam :
phyag drug g.yas kyi dang po gnyis :
theg pa dgu dang ye shes lnga :
rdzogs pa'i rdo rje mtshon char 'beb :
g.yon gnyis nyon mongs sreg pa'i me :
sdigs pa'i mdzub mo'i rtse nas spro :
gnyis pa dug gsum rtsad gcod pa'i :
kha T+wAM cang te'u dril bu 'khrol :
tha ma gnyis kyis khams gsum po'i :
nyon mongs dug chen sbyang ba'i phyir :
ri rab phur bu 'dril ba ni :
che btsan 'gran bral rtags su brjid :
sngon byung ru dra bsgral pa yi :
dpal chen po yi longs spyod dang :
dur khrod mkha' 'gro 'bum gyi tshogs :
dgyes rgur rol pa'i ya mtshan che :
rdo rje'i sku yi dbyings su rdzogs :
zhabs bzhi gyad kyi dor stabs can :
ma hA ru dra'i spyi nas brdzis :
sbyor yum 'khor lo rgyas 'debs mthing :
ut+pal dung khrag bsnams pas 'khyud :
gzig sham sna tshogs khro mo'i chas :
chags dang gtum pa'i nyams 'gyur rdzogs :
de ltar gsal ba'i ye shes sku :
rang bzhin cir yang ma dmigs bzhin :
thabs kyi spyod pas 'gro don phyir :
byams dang snying rjes gang 'dul ba :
sangs rgyas phrin las rdzogs pa'i phyir :
phung po sras mchog rigs lnga ste :
'byung ba de yi yum dang rol :
dge dang mi dge'i chos rnams kun :
khro bo chen po yab yum bcu :
de las nyon mongs rtog pa'i rtsal :
khra thabs sgo skyong phur srung tshogs :
ma 'dres nyi dang 'od bzhin par :
cir yang snang zhing cir yang 'gyur :
de las ye shes ti la ka :
dwangs ma lnga 'dus snying po'i srog :
bla ma rdo rje 'chang chen po :
dpal chen yang dag he ru ka :
spyi bo'i steng na 'gying zhing rol :
pad+ma zla nyi dregs pa'i steng :
mthing nag nam mkha' dwangs pa'i mdog :
g.yas dkar g.yon dmar zhal gyis brjid :
ye shes chen po'i phyag drug g.yas :
rdo rje kha T+wAM rnge'u chung ste :
g.yon gsum dril b+han rgyu zhags 'phen :
yum ni dbyings phyug snyems ma khros :
sngo skya rdo rje dung khrag stob :
gnyis ka gar dgu'i rol pa dang :
dpal dang dur khrod chas kyis brgyan :
rdo rje pad+ma mnyam sbyor bas :
bsrubs shing srub pa'i sbyor ba yis :
bde ba chen po'i gzi byin ni :
bzod du med par 'bar ba'i rtsal :
'ja' zer thig le 'od phung gi :
rnam 'phrul 'bar zhing 'khrugs pa'i klong :
rtsa brgyud bla ma yi dam lha :
dpa' bo dang ni rnal 'byor ma :
chos srung nor lha rgya mtshor bcas :
shin tu bzod par dka' ba yi :
bde stong ye shes nyams 'bar bas :
a haM hU~M dang phaT kyi sgra :
'brug stong lta bur yongs su sgrog :
snang stong grags stong rig bzhin stong :
gsal stong dang ni tshor bas stong :
gdod ma'i rang bzhin cir yang 'char :
'char ba'i thugs rje 'gag med rtsal :
gdug pa can rnams rjes 'dzin phyir :
snang srid snod bcud gzhir bzhengs pa :
rdo rje khro bo'i phyag rgyar rdzogs :
rdo rje'i sku dang nA da'i gsung :
gzhom med thig le chen po ni :
sku gsung thugs kyi phyag rgyas gdab :
snod kyi 'byung ba rnam lnga dang :
bcud kyi phung po rnam pa lnga :
rgyud kyi nyon mongs rnam lngar bcas :
ye shes lnga ru rang dbang bskur :
oM AHhU~M:
hU~M oM trAM hrIHAHa b+hi Shiny+tsa hU~M:
hU~M:
srid pa'i khrag 'thung bsgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
khrag 'thung chen po'i dngos grub stsol :
oM shrI he ru ka badzra ku mA ra sa pa ri bA ra e h+ye hi badzra sa mA dza :
dzaHhU~M baM ho :
hU~M:
chags sdang 'dul ba'i lha ni rngams shing brjid :
gar dgus rol pa'i phrin las he ru ka :
sku gsung thugs mchog bdag la brtan bzhugs nas :
yon tan phrin las rdzogs par mdzad du gsol :
sa ma ya ho :
sa ma ya satwaM:
a nu rA ga ya ho :
a nu rA ga yA mi :
hU~M:
stong pa nyid kyi ngo bo rdo rje che :
rang bzhin 'gyur med gzhon nu'i ye shes shar :
mkha' mnyam khro bo rol pa'i dkyil 'khor la :
gnyis su med pa'i brda yis phyag 'tshal lo :
a ti pU ho :
pra tIts+tsha ho :
oM AHhU~M:
bla na med pa'i mchod par sbyar ba ni :
byang chub sems kyi 'od zer sprin chen 'phro :
'dod pa'i yon tan rol mo bsam yas pa :
yul dang bde chen zung 'jug rgyan du mchod :
oM shrI he ru ka badzra ku mA ra sa pa ri bA ra ar+g+haM pA d+yaM puSh+pe d+hU pe A lo ke gan+d+he nai bid+ya shab+da pany+tsa kA ma gu Na ma hA a mr-ita rak+ta ba liM ta ta na ga Na ma hA su kha d+harma d+hA tu pU dza ho :
hU~M:
sgeg dpa' 'jigs rung rdo rje'i gzi byin 'bar :
rgod gshe drag shul mtha' yas sngags kyi tshig :
snying rje rngams zhi ye shes srog ldan pa'i :
khrag 'thung yongs rdzogs lha la phyag 'tshal bstod :
de ltar las kyi rim pa yis :
dpal chen 'khor bcas gsal btab nas :
gyad du gyur pa'i ting 'dzin brtan :
nga rgyal gcig pu zla med pa :
ye shes mchog gi gzi bskyed nas :
gcig pu gnyis su ma yin pa'i :
goms pa mi 'phrog gyur pa na :
gzhi lam 'bras gsum dbyer med pa'i :
dag pa dran pas mtshams sbyar te :
bskyed rim rab tu brtan par bya :
sa ma ya :
khyad par lam dbang blang ba ni :
bzlas pas rgyud bskul dbang blang ste :
spyi bo'i gtsug na bzhugs pa yi :
bla ma he ru ka dpal la :
rtse gcig gdung bas 'di skad gsol :
oM:
sgrib pa'i gdung ba kun bcom pa'i :
khrag 'thung chen po bdag la dgongs :
rdo rje'i ye shes dkyil 'khor du :
skal ldan yongs su smin mdzad gsol :
rgyud sbyang byang chub sems gsum bskyed :   oM:
kun bzang bla na med sogs /
mchan /
smin pa'i 'os su gyur pa na :
bla ma he ru ka dpal gyis :
thugs nas lcags kyu lta bu'i 'od :
spros te kun tu snang ba yis :
phyogs bcu dus bzhi'i de bzhin gshegs :
lhan cig yongs su sad byas te :
byang chub sems kyi chus dbang bskur :
oM:
nam mkha' gang ba'i de bzhin gshegs :
til gyi gong bu lta bu ni :
snyoms 'jug byang sems bdud rtsi'i chus :
rdo rje'i sku ru khyod dbang bskur :
oM sarba ta thA ga ta a b+hi She ka te sa ma ya shrI ye hU~M:
oM ru lu ru lu hU~M b+h+yo hU~M:
zhes bzlas dgongs pa rtse gcig gsal :
slar yang snyoms zhugs bdud rtsi'i rgyun :
rdo rje'i lce la bzhag par mos :
A:
dkar dmar bde stong ro gcig pa :
lhag pa chen po'i byang chub sems :
dpa' bo khyod kyi lce la bzhag :
rnam par mi rtog nyid gyur cig :
bo d+hi tsit+ta ma hA su kha A:
thugs las rang 'dra gnyis pa spros :
yid du 'ong ba'i rig mar gyur :
'dzum pa dang ni lag bcangs dang :
rgod dang 'khrig tshig smra ba dang :
'dod yon rol mos rnam brgyan te :
snyoms 'jug ting 'dzin sgrub par mos :
hU~M:
dga' mchog khyad par lhan skyes kyi :
ye shes rnam pa thams cad pa :
'di las yang dag byung bas na :
'dir zhugs 'dir ltos 'di don spyod :
sa ma ya ho :
sa ma ya satwaM:
a nu rA ga ya ho :
a nu ra ga yA mi :
oM sarba ta thA ga ta ma hA a nu rA ga Na badzra swa b+hA ba At+ma ko\u0f85 haM:
de'i don la ngo sprad bya :
ho :
gdod nas rnam par grol ba yi :
ye shes mchog ni 'di yin te :
nyams su myong bzhin bsam brjod 'das :
blo 'das chen por rtogs par gyis :
d+harma d+hA tu a a a :
de rnams kun gyi bar dag tu :
ru lu bzla zhing nyams skyong ngo :
sa ma ya :
ru lu ru lu hU~M hU~M b+h+yo hU~M:
ma dag rnam shes tshogs brgyad de :
lam gyi skabs su ye shes lha :
srog dang bcas pa rnam pa brgyad :
'bras bu shin tu rnam dag pa :
rgyu 'bras rnam thar brgyad dag gis :
gnas skabs thun mong thun min gyi :
ye shes brgyad du rang shar ba'i :
ting nge 'dzin ni 'di yin te :
oM:
sngon gyi thugs dam chen po ni :
bdud dang ru dra bsgral ba dang :
gdul bya yongs su smin pa'i phyir :
thabs kyi phrin las deng bskul na :
'bar ba sku yi gzi byin skyed :
rdo rje'i sngags kyi sgra gdangs sgrogs :
ye shes chen po'i srog ldan pas :
dngos grub rnam gnyis myur du stsol :
de skad bskul ba'i de ma thag :
sku ni gar dgur shig shig g.yos :
khyad par rdo rje pad+mar gsor :
gsung ni sngags kyi sgra chen bsgrag :
khyad par a haM bde skad blang :
thugs ni mkha' las mi g.yo bzhin :
bzod med bde ba stong par zhugs :
yon tan phrin las bsam mi khyab :
gang gang 'dul ba de der ston :
dkar dmar mthing ba'i 'od zer gyis :
bdag dang bdag gir 'dzin pa yi :
rgyud dang rtog pa kun sbyangs nas :
sku gsung thugs kyi rdo rje'i dbyings :
ye shes chen por ro gcig bsam :
oM ru lu ru lu hU~M b+h+yo hU~M:
bar med chu bo'i rgyun bzhin bzla :
bsnyen dang sgrub pa 'di nyid la :
bdun phrag bdun du sus brtson pa :
thun mong dngos grub lta ci smos :
dpyid kyi sa rlan dros pa na :
rtsa ba myu gu me tog sogs :
rtsol med ngang gis 'byung ba bzhin :
sangs rgyas rnams kyi byang chub sems :
bdag dang phung po rnam rig gi :
gzung 'dzin rtog pas ma gos par :
bde bas thabs byas stong pa nyid :
nam mkha' gang bar 'phel ba yis :
rnam pa kun tu zung 'jug pa :
'jig rten kun na sgra che ba :
nam mkha'i mtha' la longs spyod pa'i :
yang dag zla med de bzhin nyid :
mchog gi go 'phang tshe 'di ru :
dka' ba med pa mngon bgyid pa'i :
lam gyi mchog ni 'di nyid do :
sa ma ya :
ches cher gdug cing mi srun pa :
zhi ba'i thabs kyis 'dul min te :
shes rab ngang las khro bo'i sku :
gtum chen rol pa cir yang ston :
de dang rjes su mthun pa yi :
las kyi rim pa 'di yin te :
mdun du e bsnol gru gsum bri :
dug gtor khrag dang bcas pa dang :
las kyi mtshon cha rnams bkod de :
phaT dzaHzhes pa'i sgra gdangs kyis :
bdag las gnyis pa mdun du phye :
las kyi rim pa ci rigs bya :
'bar ba chen po'i gzi byin skyed :
ma nyes yus gdab gser skyems btang :
thugs dam chen po 'di ltar bskul :
hU~M:
chos nyid gdod nas skye ba med pa las :
snying rje chen pos skye ba'i skur bstan pa :
dpal chen rdo rje gzhon nu yab yum dang :
rigs lnga ye shes kun tu snang ba'i sprin :
khro bcu yab yum khra thabs sprul par bcas :
dus las yal yol dbri bkol mi mdzad par :
chos dbyings ye shes gsal ba'i ngang nyid las :
thugs dam dbang gis khros 'khrugs skur bzhengs te :
gdug can dgra bgegs gtum po pham mdzad phyir :
'khor bcas tha tshig gnyan po'i dus la bab :
gsol yang mi dgongs bskul yang mi bgyid na :
thugs dam zhal bzhes dam bca' rdzun du thal :
de phyir ye shes chen po'i rtsal skyed la :
mngon spyod dmod pa'i phrin las yongs grub mdzod :
ces bskul ting 'dzin srog bzung ste :
oM badzra kI li kI la ya sarba big+h+nAM baM hU~M phaT:
brag g.yang ngos nas chu 'bab bzhin :
drag po bar chad med par bzla :
skabs su bzhi snying gcig dril gyis :
mtshon cha'i gzer yang gdab par bya :
oM badzra kI li kI la ya dzaHhU~M baM hoH
ka taM ka ye :
dza ye bi dza ye :
a dzi te a pa rA dzi te :
ma ra se na pra mar+d+ha na ye hU~M phaT:
gzhan yang drag sngags dmod pa'i mtshon :
rnon po'i 'phrul 'khor 'di yang gdags :
ma rak+mo yag+mo kA la rU pa gnod byed dgra bgegs byad ma'i snying rtsa la yaM yaM:
srog rtsa la yaM yaM:
snying la phril phril :
srog la chum chum :
tsit+ta srog la tung tung :
snying khrag shad dza :
thuM ri li li :
snying tseg tseg :
'ur 'ur :
shig shig :
'gul 'gul :
myag myag :
sod sod :
d+ha ti ma ma shI g+h+raM karma ka ra ye mA ra se na pra mar+d+ha na ye hU~M phaT:
de nas gzugs brnyan sbyor ba la :
mngon du bya phyir 'di ltar bskul :
hU~M:
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa'i tshogs :
dngos grub 'phrog cing 'tshe ba rnams :
khro bo chen po'i byin rlabs kyis :
yud tsam gcig gis 'dir khug la :
mngon spyod tshul bzhin bsgral ba dang :
sdug bsngal nyams su myong bar mdzod :
oM badzra kI li kI la ya dza hU~M baM hoHshI g+h+raM A na ya hU~M phaT:
hU~M:
dam tshig chen po'i dus la bab :
khyod kyi dam tshig dus la bab :
mthu rtsal dbyung ba'i dus la bab :
dngos grub bar chad byed pa'i bgegs :
gdug cing sdang sems ldan pa rnams :
gtogs shig grogs dang bral bar gyis :
oM badzra kI li kI la ya dgra bgegs ha sa ya ra ha sa ya ra hrIHdaN+Da hU~M phaT:
hU~M:
sprul pa chen po'i dus la bab :
mthu rtsal dbyung ba'i dus la bab :
dngos grub\u0f8e
gdug cing\u0f8e
phob cig rnam par gzir bar byos :
oM badzra kI li kI la ya dgra bgegs A be sha ya A be sha ya hU~M phaT:
hU~M:
phyag brnyan chen po'i dus\u0f8e
mthu rtsal\u0f8e
dngos grub\u0f8e
gdug cing\u0f8e
zungs shig rgyob cig rnam par chings :
oM badzra kI li kI la ya dgra bgegs sarba shI g+h+raM A na ya hU~M phaT:
hU~M:
shwa na mu kha'i dus\u0f8e
mthu rtsal\u0f8e
dngos grub\u0f8e
gdug cing\u0f8e
rings par khug la smrar chugs shig :
oM badzra kI li kI la ya dgra bgegs dz+wa la pa ya dz+wa la pa ya hU~M phaT:
hU~M:
sa bdag chen mo'i dus\u0f8e
mthu rtsal\u0f8e
dngos grub\u0f8e
gdug cing\u0f8e
lus ngag rdul phran bzhin du rlogs :
oM badzra kI li kI la ya dgra bgegs da d+ha ya da d+ha ya hU~M phaT:
hU~M:
bdag nyid chen mo'i dus\u0f8e
mthu rtsal\u0f8e
dngos grub\u0f8e
gdug cing\u0f8e
nga yi dbang du gyur nas kyang :
bsgo ba'i bka' la nyan par gyis :
oM badzra kI li kI la ya dgra bgegs b+hin+d+ha ya b+hin+d+ha ya hU~M phaT:
de ltar 'gugs bstim dbab pa dang :
dbye dang mngon spyod nan tur gyis :
gdug pa can rnams dmigs par bcas :
dwangs ma bsre zhing snyigs ma bsgral :
bar ma rang la bstims byas te :
bdag phur 'ben gsum dbyer med pa :
chos nyid mnyam pa'i ngang du bzhag :
de nyid gding du gyur pa na :
thun mong dngos grub longs spyad nas :
mchog gi dngos grub mngon du 'gyur :
sa ma ya :
rbod gtong nyam nga phyir bzlog phyir :
gtor ma bshams shing thod rnga brdung :
'jigs pa'i dbyangs kyis 'di skad bskul :
hU~M:
chos dbyings skye ba med pa'i mkha' klong las :
dbyings kyi cho 'phrul 'od lngar kun tu shar :
ma rungs gdug pa'i tshogs rnams bsgral ba'i phyir :
bcom ldan dpal chen badzra ku mA ra :
yab yum sras dang bka' sdod sprul 'khor bcas :
gdug pa 'dul phyir dus las mi g.yel ba'i :
mngon spyod dmod pa chen po'i rtsal skyed la :
phyir zlog las kyi phrin las grub par mdzod :
hU~M b+h+yo :
shin tu rnam dag ye shes ngang :
snying rje'i skur shar he ru ka :
bcom ldan rdo rje gzhon nu ni :
shes rab yum dang mnyam sbyor bas :
gdod ma'i bde gshegs snying po las :
glo bur rtog pas brtags pa yi :
'dod chags zhe sdang gti mug tshogs :
rnam par 'gyur bas byung ba yi :
nad rigs bzhi brgya rtsa bzhi zlog :
'bar g.yo 'thibs pa las byung ba'i :
gdon rigs sum brgya drug cu zlog :
gzung yul zhen pa las byung ba'i :
sa chu me rlung g.yo 'khrugs zlog :
'dzin pa'i nga bdag las byung ba'i :
rtsa dang rlung gi cho 'phrul zlog :
gnyis med ye shes 'khrul pa'i rtsal :
kun brtags sems kyi bag chags zlog :
sna tshogs rtog pa'i gzhan dbang can :
sde brgyad gdug pa'i g.yo 'khrugs zlog :
bzlog go dmar chen gtor mas zlog :
mi mthun thams cad dbyings su zlog :
bsgyur ro ltas ngan dgra la sgyur :
ye shes chen po mthar phyin mdzod :
oM badzra kI li kI la ya sarba big+h+nAM baM hU~M phaT:
sa ma ya b+h+yo b+h+yo zlog zlog :
hU~M b+h+yo :
me long ye shes ngang nyid las :
bcom ldan badzra kI la ya :
gtso 'khor sprul pa yang sprul bcas :
thogs med phrin las rtsal phyungs la :
nyon mongs zhe sdang las byung ba'i :
mi mthun 'gal rkyen bar chad zlog :
gdod ma'i bde gshegs sogs gong gis 'gre :
hU~M b+h+yo :
mnyam nyid ye shes ngang nyid las :
bcom ldan rat+na kI la ya :
gtso 'khor sprul pa yang sprul bcas :
thogs med phrin las rtsal phyungs la :
nyon mongs nga rgyal las byung ba'i :
mi mthun 'gal rkyen bar chad zlog :
gdod ma'i sogs /
hU~M b+h+yo :
sor rtog ye shes ngang nyid las :
bcom ldan pad+ma kI la ya :
gtso 'khor sprul pa yang sprul bcas :
thogs med phrin las rtsal phyungs la :
nyon mongs 'dod chags las byung ba'i :
mi mthun 'gal rkyen bar chad zlog :
gdod ma'i sogs /
hU~M b+h+yo :
bya grub ye shes ngang nyid las :
bcom ldan karma kI la ya :
gtso 'khor sprul pa yang sprul bcas :
thogs med phrin las rtsal phyungs la :
nyon mongs phrag dog las byung ba'i :
mi mthun 'gal rkyen bar chad zlog :
gdod ma'i sogs /
hU~M b+h+yo :
mi dge bcu po gnas dag cing :
dge ba bcu po gnas gyur pa :
khro bcu khra phyag 'khor bcas kyis :
rgyu 'bras 'chol bar spyod pa zlog :
gdod ma'i bde gshegs sogs /
hU~M b+h+yo :
rang byung ye shes gcig nyid las :
du ma'i gar gyis rnam 'phrul pa :
sgo ma srung mar bcas pa yis :
sna tshogs rtog pa thams cad zlog :
gdod ma'i bde gshegs sogs /
de ltar gnad nas bskul nas kyang :
dug gi gtor ma 'phang ba'i slad :
ye shes dbyings su btegs nas kyang :
gtor chen dug dang mtshon char bsam :
'phang pa'i rjes su dpal chen tshogs :
khros 'khrugs rngams pas rab zhugs te :
kla klo gdug pa gtsor gyur pa'i :
mi mthun thams cad brlags par bsam :
hU~M b+h+yo b+h+yo :
dgongs su gsol lo sangs rgyas rnams :
gsan du gsol lo yi dam lha :
khrag 'thung rdo rje gzhon nu'i tshogs :
thugs dam zhal bzhes ma g.yel cig :
bstan pa gshigs pa'i dgra bo dang :
bar gcod byed pa'i bgegs tshogs kyi :
skyob pa'i lha dang srung ma dang :
'go ba'i dgra bla brgyud dang bcas :
sdong zla byed pa'i 'byung po kun :
ye shes me yi mtshon chas gzir :
rig sngags dmod pas rmang med bcom :
bdun rgyud rigs kyang rtsad nas chod :
ming dang brda tsam med par mdzod :
oM badzra kI li kI la ya hU~M hU~M hU~M bdud pra mA ra ya rbad nan :
kha la dza ma li rbad nan :
ra tsa du ling shag rbad nan :
shig shig dul dul rbad nan :
tshal pa tshal pa rbad nan :
khroM khroM b+h+yo rbad nan :
rmugs rmugs rbad nan :
tir tir rbad nan :
tshal tshal rbad nan :
zhes brjod dmod mo dul mo brdab :
sa ma ya :
de lta bu yi snod rung phyir :
stod las yang dag dbang bzhi bskur :
smad las phur pa'i bsgral dbang bya :
dam tshig bsrungs na don du 'gyur :
sa ma ya :
gzhan yang gsang ba bshad bya ba :
theg pa chen po'i chen po ni :
gsang sngags rdo rje theg pa ste :
de las kyang ni bla med yin :
bla med kun gyi mthar thug pa :
bshad dang ma bshad ci yang rung :
rdo rje chags pa chen po yi :
lam 'di nyid nas mngon byas te :
'bras bu 'grub par gdon mi za :
de nyid mngon du bya ba'i slad :
dang po phyi yi tshogs 'khor ni :
thabs kyi sha dang zan yin te :
shes rab nyid ni ma da na :
zung 'jug kun tu ru nyid kyis :
ye shes rgyas par spel ba'i slad :
yid du 'ong ba'i bu mo ni :
gzugs dang lang tshos brgyan pa bzhag :
rdo rje'i dam tshig bskul ba'i slad :
dang po cho ga 'di ltar brtag :
raM yaM khaM:
ye shes rlung dang rang rtsal me :
byang sems chu yi cho 'phrul las :
snod bcud tha mal 'dzin zhen sbyangs :
stong pa'i ngang las gsal ba'i gdangs :
snod ni pad+ma b+hany+dza'i nang :
bcud ni byang chub sems chen po :
rnam par dbye ba kun spangs pa'i :
'phel 'grib bral ba'i phyag rgya che :
rdo rje'i dam tshig chen por shar :
oM AHhU~M ha ho hrI:
sa ma ya ho :
sa ma ya satwaM:
a nu rA ga ya ho :
a nu rA ga yA mi :
hU~M hU~M:
pad+mar rdo rje sbyor ldan pa'i :
a haM sngags kyi sgra chen pos :
dpal chen khrag 'thung lha tshogs dang :
rdo rje gzhon nu spyan drang ngo :
oM ma hA shrI he ru ka badzra kI li kI la ya e h+ye hi :
ma hA su kha sa ma ya satwaM:
sa ma ya ho :
hU~M:
byang chub sems ni bla na med :
dbang po'i rol pa phyi yi tshogs :
yul dang shes pa mi phyed pa :
bde stong longs spyod nang gi tshogs :
rdo rje'i dam tshig bla na med :
bsam gyis mi khyab gsang ba'i tshogs :
gnyis med mnyam pa'i ngang du rol :
ma hA pU dza ta na ga Na sa ma ya a haM:
ho :
rtsa ba yan lag dang bcas pa :
phyi yi dam tshig nyams chag bshags :
bde chen lam du ma bslangs pa'i :
nang gi nyams chag bzod par gsol :
med dang phyal pa gcig pu dang :
lhun gyis grub par mnyam gzhag pas :
kun nas kun tu mi phyed pa'i :
rdo rje'i dam tshig dag gyur cig :
sa ma ya ho :
hU~M b+h+yo :
bstan dang 'gro la 'tshe ba yi :
dgra bgegs kla klo dgug cing bstim :
the tshom rtog pa'i byur 'dre kun :
dza hU~M baM hoH'i phyag rgyas gdab :
gzung dang 'dzin pa'i gnyis 'dzin bdud :
thams cad chos kyi dbyings su bsgral :
kun nas kun tu 'od gsal ba :
gdod ma'i stong chen dbyings su thim :
hU~M hU~M hoHhaM mA ra ya phaT:
hU~M b+h+yo :
gnam sa tsam gyi zhal gdongs la :
gangs ri tsam gyi mche ba gtsigs :
glogs dmar 'gyu 'dra'i ljags rkyang ste :
nyams pa bdun ldan dgra bo rol :
ye shes chen po'i gzi byin skyed :
bde ba chen po'i rtsal dang bcas :
dbyings rig gnyis su med pa'i ngang :
mngon spyod phrin las mthar phyin mdzod :
sa ma ya ho ho ho :
a haM ma hA su kha ho :
de nas tshogs la longs spyad de :
yul ni phyi yin dgra ni nang :
gnyis su med pa gsang ba ste :
thams cad mnyam pa nyid du sbyar :
mi phyed ro mnyam gcig tu bya :
sa ma ya pheM pheM:
lhag la dbang ba'i mgron dgug ste :
hU~M b+h+yo :
gnas dang yul dang zhing rnams kun :
skyong ba'i ma sring mkha' 'gro dang :
lhag ma'i dam tshig gtogs pa kun :
'dir gshegs dpal gyi pha 'bab bzhes :
rnal 'byor phyi yi bar chad sol :
'byung bzhi nang gi g.yo 'khrugs zlog :
rtsa rlung gsang ba'i sun ma chod :
thig le rten dang brten par bcas :
ye shes chen por dbyer med mdzod :
sa ma ya uts+tshiSh+Ta ba liM ta khA hi :
de nas rdo rje'i rigs gcig phyir :
gsang chen smon lam 'di yang gdab :
ho :
chos dbyings rnam par dag pa'i dkyil 'khor du :
rdo rje slob dpon gnyan dang gzungs ma dang :
rdo rje'i srog gis sbrel ba'i mched lcam rnams :
nam yang mi 'bral ting 'dzin rtse gcig pas :
rdo rje theg pa'i rigs su skye ba dang :
bum gsang shes rab ye shes dbang bzhi pa'i :
skal pa mchog dang ldan par rab gyur te :
de dang de yi dam tshig rnam dag shog :
bskyed pa'i rim pas snang ba lha skur dag :
rdzogs rim zab mos rtsa rlung thig ler rdzogs :
rdzogs pa chen pos ye shes mngon smin te :
spang thob med pa'i 'bras bu lhun grub shog :
dz+nyA na sa ma ya a a a :
sa ma ya :
thun mtshams kun tu spyod pa'i phyir :
dang por rdo rje'i tha tshig bskul :
hU~M e :
skye ba med pa e ka dzA ti'i dbyings :
'gag pa med pa bde chen wa~M yig gzugs :
gnyis med dregs pa'i cho 'phrul sna tshogs pa :
rdo rje srin po ma ning rol pa las :
cir yang 'char zhing cir yang 'byung ba yi :
'jig rten kun tu khyab cing rnam 'phrul pa :
thams cad thugs dam dbang gis 'dir gshegs la :
sha khrag ba liM longs spyod rgya mtsho bzhes :
bstan dang 'khor srungs bstan 'dzin sku tshe srings :
gzhan don phrin las g.yel ba med par mdzod :
d+harma pA la sa ma ya ho :
hU~M b+h+yo :
'jig rten spyi dang bod khams brtan ma'i tshogs :
nag mo smug mo dkar mo 'bum sde'i tshogs :
'dir spyon dpal gyi lhag gtor bshal chu bzhes :
bod khams srung zhing mtha' dmag g.yo 'khrugs zlog :
ma ma hriM hriM ba liM ta kha kha khA hi khA hi :
e hU~M:
rnam par thar pa gsum gyi mkha' dbyings su :
gegs byed ru dra kla klo sder bcas mnan :
byang chub mchog tu sems bskyed de srid du :
mnan pa yin gyis nam yang ma ldangs shig :
sa ma ya hU~M hU~M hU~M:
sa ma ya :
de lta bu yi thabs mkhas la :
brten nas dngos grub lhur blang phyir :
mchod bstod dam tshig nyams chag bshags :
de nas dngos grub bskul ba'i phyir :
rtse gcig gdung bas 'di skad gsol :
oM AHhU~M ho :
bla ma yang dag yi dam kI la ya :
rtse gcig bsnyen cing bsgrubs pas thugs dam bskul :
deng 'dir dngos grub stsol ba'i dus lags na :
phrin las bzhi dang grub pa chen po brgyad :
dbang bcu phyi dang nang la sogs pa yi :
thun mong dngos grub dka' ba med pa dang :
mchog tu mi 'gyur ye shes phyag rgya che'i :
go 'phang tshe 'di nyid la bstsal du gsol :
oM ru lu ru lu hU~M b+h+yo hU~M:
oM badzra kI li kI la ya sarba big+h+nAM baM hU~M phaT:
sa ma ya ho :
sa ma ya satwaM:
kA ya wA ka tsit+ta gu Na karma sarba sid+d+hi pha la ho :
nongs pa bshags shing ye shes pa :
bstim mam rang bzhin dbyings su gshegs :
dam tshig 'khor lo bsdu ba'i phyir :
a a a :
'khor 'das chos kun bden gnyis dbyer med pa :
lhag pa'i chos sku chen po'i dbyings su thim :
de las slar yang zung 'jug sgyu ma dang :
chu zla lta bu'i lhan skyes sku ru ldang :
phaT phaT phaT:
ho :
dge ba 'dis mtshon dus gsum dge tshogs kun :
shin tu rnam dag 'dus ma byas par bsngo :
de yi dge bas mtha' yas yid can kun :
khrag 'thung chen po'i go 'phang myur thob shog :
hU~M:
chos sku yang dag gdod nas 'dus ma byas :
longs sku dpal chen badzra ku mA ra :
sprul sku gang 'dul der snang sna tshogs gzugs :
dbyer med lhun gyis grub pa'i bkra shis shog :
ces sogs bsngo smon rgya cher bya :
sa ma ya :
de lta bu yi gdams pa ni :
rgyud las lung dang man ngag don :
grub pa'i slob dpon chen po yi :
dgongs nyams gcig nas gcig dril ba :
ma 'ongs nga la mos pa yi :
slob dpon dang ni slob ma dang :
de yi rjes 'brang dang bcas par :
shin tu brtse ba'i bsam pa yis :
snyan brgyud nges pa'i brda sbyar te :
snod ldan dang ni skal ldan la :
bsnan dang 'phri ba med pa ru :
byin gyis brlabs pa'i gzi byin gyis :
pad+ma bdag gi bka' brgyud dang :
de las gzhan pa'i sgrub brgyud srog :
nam yang nub pa med pa ru :
'phel zhing rgyas par 'gyur ba yin :
sa ma ya :
