sgo dbye bzhugs /
zor gyi nang sgo dbye ba ni /
hU~M b+h+yo :
chos nyid dbyings las ma g.yos kyang :
ye shes sgyu 'phrul dra ba'i tshul :
ma mo rol pa'i lha tshogs rnams :
thugs rje rngams pa'i gzi byin skyed :
tshad med bzhi ldan phyag rgya yis :
gsang ba'i dkyil 'khor gnyan po che'i :
rnam thar bzhi ldan sgo phyes la :
zor lam dgra dang bgegs la sgyur :
dgra dpung bdun rgyud rtsad nas chod :
bgegs dpung thal ba'i rdul du rlogs :
ming tsam med par phung du chugs :
mngon spyod phrin las yongs rdzogs mdzod :
b+h+rU~M dzaHpra be sha ya phaT:
b+h+rU~M hU~M pra be sha ya phaT:
b+h+rU~M baM pra be sha ya phaT:
b+h+rU~M hoHpra be sha ya phaT:
ces dbye ba'i rgya bcas zor dkris kyi phyogs bzhi nas dpal 'bar gyis bcad la nang du sgyur /
phyi sgo dbye ba ni /
gser skyems sngon du 'gro bas /
hU~M:
ma mo rol pa'i bka' nyan pa :
'jig rten dregs pa 'khor dang bcas :
de ring rnal 'byor las brtsam na :
sgo rnams phyes la 'phrang sol cig :
phyogs skyong bcu dang rgyal chen bzhi :
gtsang ris dpal mgon bdun cu rnams :
bka' dang dam las ma 'da' bar :
ru nga phrag dog ma mdzad cig :
zhabs skums sku zur dbu khug la :
bdag gis gtor zor 'phen pa yi :
gdong du su yang ma 'dug cig :
ces bka' bsgo 'o //
