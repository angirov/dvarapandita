@#//
thugs sgrub bar chad kun sel las /
bla ma longs sku 'gro 'dul ngan song dong sprug gi phrin las dbang bskur gnas lung dang bcas pa gzhan phan shing rta zhes bya ba bzhugs so //
bla ma longs spyod rdzogs pa'i sku la phyag 'tshal lo //
sangs rgyas kun gyi 'khor los sgyur //
kun byed bla ma longs spyod rdzogs //
spyi bor mchod nas las kyi rim //
gter gzhung 'khrul med khrigs su bsdeb //
de la rang dang gzhan gyi don chen po sgrub pa la bya sla zhing chod che ba /
klu sgrub mi tra pad+ma dang rgyal po lugs bzhi'i man ngag bcud bsdus pas sngon ma byung ba'i 'gro 'dul gyi las rab 'byams /
rin po che rmad du byung ba'i mdzod la longs spyod par 'dod pas /
thog mar 'jug pa'i gnas 'di la gnyis /
rang gi don dang /
gzhan gyi don no //
dang po la gsum /
sbyor ba /
dngos gzhi /
mjug gi bya ba'o //
dang po ni /
gtsang zhing bkra shis pa'i gnas byi dor byas la /
stegs bu gru bzhi ba byung dang dri bzang pos chag chag gdab par /
dkyil 'khor pad+ma'i lte ba mthing /
'dab brgyad phyogs tshon /
sgo rdzogs rdor ra me 'od lnga'i pa tras bskor ba spyi mthun gyi lha gnas rnams su sku'am /
phyag mtshan byed na lte bar rdo rje'i mdun pad phreng /
'dab brgyad phyogs bzhir 'khor lo rin chen pad+ma rgya gram /
mtshams bzhir shar lho nas g.yas skor gyis /
pad dkar lcags kyu thal sbyar rdo rje'i zhags pa /
shar sogs sgo bzhir rdo rje sdigs mdzub rdo rje dang rgya gram rnams bri /
thig le byed na lha rang rang gi mdog mtshungs dang sa bon bkod kyang rung /
de dag mi 'grub na maN+Dal du dri bzang gis brlan pa'i 'bras dkar gyi tshom bu dbus su che chung gnyis /
de rgyab brgyad /
de rgyab phyogs bzhir bzhi bkod /
de dag gang byed kyang dbus su khri'u'i khar rin po che'i bum pa mgul chings sngon po kha rgyan gzungs rdor gyis spras shing /
chu gtsang dri bzang nyer lnga'i rdzas kyis sum gnyis gtams pa /
sgo bzhir 'dzom na las kyi bum pa bzhi dkar nag mthing ljang gi mgul chings can /
ma 'dzom na shar sgor gcig ste de dag kyang bum bcud gong smros ltar blugs /
dbang bskur byed na lha tsaka
/sngags phreng /
me long sogs bkod /
mtha' skor byang shar du mtshams 'dzin me tog nas brtsams /
chu gnyis sngon du 'gro ba'i nyer spyod g.yas skor /
mdun du zlum gtor 'dab bzhi dkar po kha zas dkar mngar dang ldan pa /
logs gang bder gter srung gtor 'bul dang sngon gtor /
bsang chu sogs 'du bya'o //
gnyis pa dngos gzhi ni /
brgyud 'debs sngon du 'gro bas /
bsang chu'i snod dung phor khar ku sha rdo rje rtse gcig pa'i rgyas reg la /
oM badzra a mr-ita kuN+Da lI ha na ha na hU~M phaT/
ces bdud rtsi 'khyil pa'i sngags brgya'am nyer gcig brjod de byin brlab /
slar 'khyil pa'i sngags lan gsum gyis 'thor bas bdag dang gnas dang yo byad thams cad kyi ma dag pa bsal bar bsam /
dkar gtor /
raM yaM khaM gis bsang sbyang /
oM AHhU~M gsum gyis bdud rtsi'i rgya mtshor byin brlab /
sarba b+hU ta A kar+ShA ya dzaHsa mgron 'gugs /
s+d+yA na pa ti k+She tra pA lany+tsa na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
gsum gyis 'bul /
gang dag 'dir gnas lha dang klu //
gnod sbyin srin po'am gzhan dag la //
sngags spyod don du gtor ma 'di //
'bul gyis yang dag bzhes su gsol //
zhes gtor ma phyi rol du dor /
gang dag nag po'i phyogs la mngon par dga' ba'i bgegs rigs gdug pa can rnams gtor ma'i lhag ma 'dis tshims par gyis la sa'i phyogs 'dir ma gnas par gzhan du song zhig
/ces dang /
sum+b+ha sogs brjod la bskrad /
oM badzra rak+Sha rak+Sha hU~M/
zhes brjod pas /
steng 'og phyogs mtshams thams cad rdo rje srung ba'i 'khor los yongs su bskor bar bsam /
de nas skyabs sems ni /
rang gi thugs ka'i 'od zer gyi snang bas snying rje chen po'i gzugs sku'i rol mo mkha' khyab tu sad par gyur /
na mo :
bdag dang mkha' mnyam sems can ma lus kun :
skyabs kyi mchog gyur rnams la skyabs su mchi :
smon dang 'jug pa'i byang chub sems bskyed nas :
thugs rje chen po'i go 'phang bsgrub par bgyi :
lan gsum /
spro na /
ji snyed su dag sogs kyis yan lag bdun pa 'bul /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhi bsgom /
bsdu na mi dgos /
tshogs zhing mi dmigs par bzhag
/mchod rdzas byin brlab pa ni /
hU~M hrI:
bdag nyid dbang chen rol pa'i gnas gsum nas :
yig 'bru gsum las raM yaM khaM 'phros pas :
ye shes me yis dngos 'dzin dri ma bsregs :
chos nyid rlung gis bag chags mtshan ma gtor :
byang sems chu yis 'khrul pa'i rtog tshogs bkrus :
snod bcud stong gsal gnyug ma'i dbyings su thim :
raM yaM khaM s+pha ra Na phaT:
d+harma d+hA tu a :
slar yang rig rtsal phyag rgya'i cho 'phrul che :
b+h+rU~M las gnas khang pad+mo bkod pa'i zhing :
mtshan nyid yongs rdzogs sprul pa'i pho brang dbus :
trAM yig yongs gyur rgyan gyi bye brag dang :
hrIHlas kun bzang mchod pa'i sprin chen po :
rgyun mi chad pa nam mkha' mdzod kyi gter :
'gro 'dul lha tshogs dgyes pa skong ba'i rdzas :
zag med bde chen ye shes rol par gyur :
oM b+h+rU~M trAM hrI:
oM badzra ar+g+haM AHhU~M:
oM badzra pAd+yaM AHhU~M:
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra g+han+d+he AHhU~M:
oM badzra nai bid+yA AHhU~M:
oM badzra shab+da AHhU~M:
zhes dang /
oM badzra s+pha ra Na khaM/
zhes spyir byin gyis brlab /
de nas bdag bskyed bsnyen pa'i rim pa ni /
hrI:
stong nyid dbyings las snying rje'i rig gdangs rtsal :
hrIHyig yongs gyur pad zla'i gdan gyi steng :
bdag nyid 'gro 'dul 'phags mchog spyan ras gzigs :
dkar gsal phyag bzhi'i dang po thal mo sbyar :
g.yas g.yon 'og mas shel phreng pad+ma bsnams :
zhi 'dzum dgyes nyams mtshan dpe'i gzi byin 'bar :
dar dang rin chen rgyan rdzogs skyil krung bcas :
snang stong zung 'jug 'od skur lam mer bzhugs :
thugs dbus pad zla'i steng du hrIHyig mthar :
yig drug sngags kyis bskor ba'i 'od zer dang :
rdo rje'i sngags sgras zhing khams kun tu khyab :
rgyal ba mchod cing 'gro ba'i sgrib gnyis sbyangs :
tshur 'dus bdag thim byin gyis brlab par bsam :
oM ma Ni pad+me hU~M hrI:
zhes ci nus bzla /
mdun bskyed sgrub pa'i rim pa ni /
oM ma hA shUn+ya tA dz+nyA na badzra swA b+hA ba At+ma ko\u0f85 haM:
mdun gyi dkyil 'khor mi dmigs stong par gyur :
stong pa'i ngang las ye shes rang snang gis :
mngon par sprul pa'i gzhal med khang chen dbus :
sna tshogs pad+ma 'dab brgyad lte ba ru :
glang pos btegs pa'i rin chen pad zla'i steng :
hU~M las las sgrib kun sbyong mi 'khrug pa :
mthing gsal sa gnon mnyam gzhag rdo rje bsnams :
dar dang rin chen rgyan mdzes skyil krung bzhugs :
spyi bor rigs kun khyab bdag rdo rje sems :
sku mdog dkar gsal rdo rje dril bu 'dzin :
mdun du las kyi sems dpa' spyan ras gzigs :
'khor ba dong sprug dmar gsal bzhengs pa'i stabs :
gcer bu rgyan spangs pad phreng bum pa bsnams :
phyi rol 'dab brgyad pad+ma'i lte ba ru :
shar du rnam par snang mdzad kun tu zhal :
dkar po mnyam gzhag longs spyod rdzogs sku'i tshul :
lho ru rin chen 'byung ldan shAkya'i tog :
ser po sa gnon mnyam gzhag lhung bzed bsnams :
nub tu snang ba mtha' yas 'od dpag med :
dmar po mnyam gzhag 'chi med tshe bum bsnams :
byang du don yod grub pa sman gyi bla :
mthing gsal sman mchog bdud rtsi'i lhung bzed bsnams :
de rnams mtshan dpe'i dpal 'bar sprul sku'i chas :
chos gos gsum gsol rdo rje'i skyil krung bzhugs :
shar lhor sdug bsngal kun sel 'phags pa mchog :
sems nyid ngal gso mchog sbyin pad dkar bsnams :
lho nub 'dod rgu'i mchog stsol don yod zhags :
ser gsal rin chen lcags kyu zhags pa bsnams :
nub byang 'gro 'dul pad+ma gtsug tor ni :
dkar dmar mdangs can phyag gnyis thal mo sbyar :
byang shar sdig sgrib kun 'joms rdo rje snying :
sngon po phyag gnyis rdo rje zhags pa bsnams :
kun kyang bzhengs stabs dar dang rin chen rgyan :
sgo bzhir pad+ma nyi ma'i gdan steng du :
shar du ngan song kun 'dren gsang ba'i bdag :
dkar po zhi tshul rdo rje dril bu 'dzin :
lho ru dam grib kun sel sme ba brtsegs :
dud ka phyag gnyis thugs kar sdigs mdzub mdzad :
nub tu rig sngags kun rgyal rnam par 'joms :
mthing gsal khro 'dzum rdo rje dril bu bsnams :
byang du las kun bdag po bdud rtsi 'khyil :
ljang sngon sna tshogs rdo rje dril bu 'dzin :
kun kyang rang rang rgyan rdzogs dor stabs bzhengs :

gzhan yang sangs rgyas byang chub sems dpa'i tshogs :
dpag med til gang kha phye ltar gsal ba'i :
gnas gsum 'bru gsum mtshan pa'i 'od zer gyis :
ye shes lha tshogs spyan drangs dbyer med gyur :
spyan 'dren pa ni /
spos dang rol mo'i sgras mtshon te /
oM:
ngo bo chos sku spros dang bral ba'i dbyings :
gshegs dang bzhugs pa'i mtshan ma mi dmigs kyang :
rang bzhin thugs rjes gzugs kyi skur bzhengs pa :
bcom ldan dkyil 'khor lha tshogs gshegs su gsol :
oM sarba ta thA ga ta e h+ye hi :
dzaHhU~M baM ho :
pad+ma ka ma lA ya satwAM:
slar yang 'od 'phros dbang lha spyan drangs nas :
bkra shis glu len me tog char 'beb bzhin :
'chi med bdud rtsi'i rgyun gyis dbang bskur pas :
so so'i rigs kyi bdag pos dbur brgyan gyur :
ces yan lag bzhi rdzogs su bskyed cing bsgrubs pa la /
thog mar phyag gis bsnyen bkur ba ni /
oM sarba ta thA ga ta kA ya wA ka tsit+ta pra Na me na badzra ban+d+ha naM ka ro mi /
bsdu na de tsam gyis chog
/gshin don sogs la cung zad rgyas par spro na /
na mo gu ru bud+d+ha bo d+hi satwa b+h+yaH
rkang gnyis mchog la mtshan gyi gzi brjid kyis //
bdud kyi dkyil 'khor bye ba spa skong zhing //
las kyi sgrib pa mtha' dag rgyun gcod pa //
rgyal ba mi 'khrug pa la phyag 'tshal lo //
gang gi sku dang gsang sngags dran pas kyang //
nyams chag nyes ltung rtsad nas zad mdzad pa //
rigs dang dkyil 'khor kun gyi khyab bdag ste //
dpal ldan rdo rje sems la phyag 'tshal lo //
srid pa ji srid thugs rje'i spyan ras gzigs //
bskal bzang rgyal ba rnams kyi yab gcig pu //
'khor ba dong nas sprug pa'i sems dpa' che //
'jig rten dbang phyug zhabs la phyag 'tshal lo //
chos dbyings rnam par mi rtog nam mkha'i ngang //
sangs rgyas mdzad pa'i sprin chen lhun grub pa //
sku dang zhing khams yongs rdzogs 'byung ba'i gnas //
kun rig rnam snang mdzad la phyag 'tshal lo //
bskal bzang nyi ma brgya phrag bcu po las //
pad dkar ltar 'phags snying rje'i stobs shugs 'chang //
snyigs ma'i mgon po rmad byung bka' drin can //
shAkya'i rgyal po'i zhabs la phyag 'tshal lo //
sku tshe 'od snang 'dus pa dpag tu med //
mtshan tsam bzung bas bde ba can zhing du //
dag pa'i sa la mi ldog dbugs chen 'byin //
sangs rgyas 'od dpag med la phyag 'tshal lo //
dug gsum rgyu dang 'bras bu'i nad rnams sel //
mtshan thos ngan song gsum gyi 'jigs las skyob //
smon lam chen po bcu gnyis grub pa yi //
bcom ldan sman gyi bla la phyag 'tshal lo //
sems nyid ngal gso don yod zhags pa dang //
pad+ma gtsug tor rdo rje snying po ste //
'gro ba 'dul mdzad 'phags pa thugs rje can //
spyan ras gzigs dbang rnams la phyag 'tshal lo //
gsang ba'i bdag po khro chen sme ba brtsegs //
rdo rje rnam 'joms rig rgyal bdud rtsi 'khyil //
mthu stobs me ltar 'bar ba'i gzi brjid kyis //
bgegs 'dul khro rgyal rnams la phyag 'tshal lo //
bder gshegs sras dang slob ma bka' nyan bcas //
phyogs bcu'i zhing gi rdul snyed thams cad la //
bdag sogs nam mkha'i mtha' mnyam 'gro ba rnams //
sgo gsum gus pas btud de phyag 'tshal lo //
zhes sbyar ro //
de nas mchod pa 'bul ba la thog mar chu gnyis nyer spyod ni /
hU~M hrI:
bcom ldan dkyil 'khor lha tshogs spyan lam du :
dngos 'byor yid kyis rnam par sprul pa yi :
yan lag brgyad ldan mchod yon mtsho ltar bskyil :
dri med zhabs bsil gang+gA'i rgyun bzhin sbreng :
lha rdzas me tog char gyis nam mkha' bkang :
dri zhim spos kyi dud sprin bar snang khyab :
snang gsal nyi zla'i tshogs rnams 'od rab 'bar :
byugs pas bde ba skyed pa bdud rtsi'i chu :
ro bcud nus pa phun tshogs zhal zas rigs :
rol mo glu dbyangs kun bzang dbyings khyab pa :
'bul lo bzhes nas mchog thun dngos grub stsol :
oM sarba ta thA ga ta sa pa ri wA ra maN+Da le b+h+ya :
ar+g+haM pA d+yaM puSh+pe d+hU pe A lo ke g+han+d+he nai bid+yA shab+da pra tIts+tsha swA hA:
spro na tshigs bcad dang sngags so sor phral bas 'bul /
'dod yon 'bul ba ni /
hU~M hrI:
'gro 'dul bde gshegs 'phags pa'i tshogs bcas la :
snod bcud rnam dag rdo rje'i zhing khams cher :
rdo rje gzugs sgra dri ro reg bya chos :
bde chen rol mor 'char ba'i mchod sprin 'bul :
dgyes par bzhes la lam gyi bar chad sol :
oM sarba ta thA ga ta sa pa ri wA ra maN+Da le b+h+yaHrU pa shab+da gan+d+he ra sa spar+she d+harma d+hA tu pra tIts+tsha swA hA:
rtags brgyad 'bul ba ni /
bsod nams brgya las grub pa'i mtshan mchog las //
rang byung bkra shis rtags kyis phyag brgyan pa'i //
yid 'ong lha mo brgyad kyis nam mkha'i khams //
bkang ste sras bcas rgyal ba'i dkyil 'khor mchod //
oM sarba ta thA ga ta sa pa ri wA ra maN+Da le b+h+yaHaSh+Ta mang+ga la tsih+Na pra tIts+tsha swA hA/
rdzas brgyad ni /
sangs rgyas bsod nams chen po'i gzi brjid las //
lhun grub dge legs byed pa'i rdzas mchog brgyad //
bde gshegs sras dang bcas la 'bul bar bgyi //
don gnyis mtha' ru phyin pa'i bkra shis stsol //
oM sarba ta thA ga ta sa pa ri wA ra maN+Da le b+h+yaHaSh+Ta mang+ga la dra bya pra tIts+tsha swA hA/
rgyal srid ni /
'khor los sgyur ba'i rgyal srid yongs kyi bcud //
rnam dkar bye bas bskrun pa'i rin chen bdun //
zhing khams rgya mtsho yongs su bkang ste 'bul //
'gro kun thar pa'i rgyal srid la spyod shog
/oM sarba ta thA ga ta sa pa ri wA ra maN+Da le b+h+yaHsap+ta rat+na pra tIts+tsha swA hA/
tsA ru'i bza' ba'am zhal zas 'bul ba ni /
na mas+sarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgya lan gsum dang /
zhal zas ro brgya ldan cing yid 'phrog pa //
legs sbyar 'di ni rgyal ba sras bcas la //
dad pas phul bas 'gro ba 'di dag kun //
'byor ldan ting 'dzin zas la spyod par shog
/ces 'bul lo //
spro na de dag mthar chags su btang zhing /
bsdu bar 'dod na chu gnyis nyer spyod tsam 'bul nas 'dod yon sogs dor bas chog go
/bstod pa ni rdor dril 'dzin la /
mnyam nyid mi g.yo mnyam nyid mchog gi chos nyid can //
thugs rje'i bdag nyid 'gro ba'i sdug bsngal sel bar mdzad //
yon tan mtha' yas dngos grub thams cad sbyin mdzad pa //
dri med mi g.yo mnyam nyid dam pa'i mchog chos can //
yon tan shin tu phra ba'i cha la'ang tshad med de //
dpe ni nam mkha' dang yang bsgrun du yod ma yin //
dngos grub mtha' yas dpag med dpe dang bral ba rnams //
sems can khams la dngos grub mchog rnams nges par stsol //
rtag tu dri ma med pa thugs rje'i shugs las byung //
smon lam grub pa 'gag pa med pa'i chos nyid can //
'gro ba'i don sgrub rab tu brtson pa mtha' yas pa //
thugs rje chen po'i bdag nyid rtag tu rnam par snang //
tshad med tshad dang bral ba shin tu rdzogs pa yis //
bde bar gshegs pa'i go 'phang dam pa brnyes gyur kyang /
khams gsum rnams la dngos grub mchog rnams stsol mdzad pa'i //
thugs rje'i spyod pa mi g.yo 'gag par yongs mi 'gyur //
e ma ho shin tu bzang po'i chos nyid mchog dang ldan //
mchog sbyin rnams kyi nang nas go 'phang mchog brnyes pa /
khams gsum kun la rtag tu dngos grub mchog stsol mdzad //
mgon po dus gsum sgrib pa med par rab mkhyen pas //
dam tshig mchog gsum dngos grub dam pa bdag la stsol //
'di ni sangs rgyas thams cad kyi //
yang dag yon tan rgya che ste //
lan gcig tsam zhig brjod pas kyang //
sangs rgyas thams cad 'grub par 'gyur //
ces he ru ka gal po dang mnyam sbyor sogs las 'byung ba'i rdo rje 'dzin pa'i dbyangs kyi bsngags pas bstod /
de nas dzapa? bzla ba ni /
bdag nyid thugs srog las byung 'od zer gyis :
mdun bskyed lha tshogs rnams kyi thugs rgyud bskul :
de rnams thugs nas 'phros pa'i 'od zer gyis :
'gro kun sgrib sbyangs byang chub go 'phang bkod :
tshur 'dus rang gi snying gar thim pa yis :
sgrib gnyis sbyangs shing byin gyis brlabs par gyur :
ces pa'i ting nge 'dzin la dran pa mngon du bzhag ste /
las sgrib sbyong ba'i gzungs gtso bo'i sngags ni /
na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karma pa raM pa rA Ni me sarba satwA nAny+tsa swA hA/
rigs bdag rdo rje sems dpa'i gsang sngags yi ge brgya pa /
oM badzra satwa sa ma ya :
ma nu pA lA ya :
badzra satwa twe no pa :
tiSh+Tha dr-i D+ho me b+ha ba :
su toSh+yo me b+ha ba :
su poSh+yo me b+ha ba :
a nu rak+to me b+ha ba :
sarba sid+d+hi m+me pra yats+tsha :
sarba karma su tsa me :
tsit+taM shre yAMHku ru hU~M:
ha ha ha ha ho :
b+ha ga wAna? sarba ta thA ga tA badzra mA me muny+tsa :
badzrI b+ha ba ma hA sa ma ya satwa A:
las kyi sems dpa'i snying po /
oM ma Ni pad+me hU~M hrI:
sdig sgrib kun 'joms kyi gzungs /
oM bi pu la gar+b+he :
ma Ni pra b+he :
ta thA ga te :
nirde sha ni :
ma Ni ma Ni :
su pra b+he bi ma le sA ga ra :
gam+b+hi re hU~M hU~M dz+wa la dz+wa la bud+d+ha bi lo ki te gu h+ya a d+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
zhes pa rnams cha snyoms te gtso bor bzla'o //
'khor gyi bzlas pa bsdu na /
na maHsarba ta thA ga ta hr-i da ya a nu ga te /
oM ku ruM gi ni swA hA/
zhes pa tsam gyis chog la /
so sor rgyas par spro na /
rnam snang la /
oM na mo b+ha ga wa te sarba durga te pa ri sho d+ha ni rA dzA ya /
ta thA ga tA ya /
ar+ha te samyak+saM bud+d+hA ya /
tad+ya thA/
oM sho d+ha ne sho d+ha ne /
sarba pA paM bi sho d+ha ne /
shud+d+he bi shud+d+he /
sarba karma A ba ra Na bi shud+d+he swA hA/
shAka thub la /
tad+ya thA/
oM mu ne mu ne ma hA mu ne ye swA hA/
'od dpag med la /
tad+ya thA/
oM a mi te /
a mi t+Nob+habe /
a mi ta saM b+ha be /
a mi ta bi krAn+ta gA mi ni /
ga ga na kIrti ka re /
sarba kle sha k+Sha yaM ka ri swA hA/
zhes dang /
bsdu na /
oM pad+ma d+hA ri hU~M:
sman gyi bla mar /
tad+ya thA/
oM b+hai Sha dz+yai b+hai Sha dz+yai ma hA b+hai Sha dz+yai rA dzA sa mung+ga te swA hA/
sems nyid ngal gso la /
oM AHhrIHhU~M:
don zhags la /
oM hrIHtrai lokya bi dza ya a mo g+ha pA sha a pra ti ha ta hrIHha hU~M phaT swA hA:
pad+ma gtsug tor la /
oM pad+mo Sh+NI Sha bi ma le hU~M phaT:
rdo rje snying po la /
oM AHhrIHhU~M badzra sA ra pra mar+d+ha na sarba karma A ba ra Na bi shud+d+he swA hA:
zhes gtso bo'i bcu cha dang /
phyag rdor la /
oM badzra pA Ni hU~M:
sme brtsegs la /
oM b+hurkuM ma hA pra NA ya :
b+hur tsi b+hur kI bi ma le :
u tsuSh+ma kro d+ha rA dza hU~M phaT:
rnam 'joms la /
na mash+tsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
bdud rtsi 'khyil par /
oM badzra a mr-ita kuN+Da lI ha na ha na hU~M phaT:
zhes pa rnams kyang cung zad re bzla /
thun 'jog pa na /
oM AHhU~M/
zhes pas mchod sprin rgya cher spel te /
dngos 'byor yid las byung ba yi :
kun tu bzang po'i mchod sprin gyis :
chos dbyings rgyas par bkang byas te :
bde gshegs rgyal ba sras bcas mchod :
oM sarba ta thA ga ta sa pa ri wA ra maN+Da le b+h+yaHar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
zhes pas mchod /
bstod par 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal bstod //
ces bstod /
thal mo sbyar la /
oM:
bcom ldan snying rje chen po'i bdag :
ngan song dong sprug lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
zhes 'dod pa'i don la gsol ba gdab bo //
bum bskyed bsdu bar 'dod na /
gong gsal bzlas pa grub /
mchod bstod ma byas pa'i gong du /
bum pa rang byung gi gzhal yas khang du lha rnams dwangs pa'i mtsho la gza' skar shar ba bzhin skad cig gis gsal bar gyur /
ces dran rdzogs su gsal btab nas bum pa'i dmigs bzlas la 'jug
/mthar mchod bstod gsol gdab chabs cig pas 'thus la /
sgrub tshul 'di'i bya ba'i gtso bo bum bskyed nyid yin pas logs su rgyas par bya ba spro na /
bum pa /
a mr-itas bsang /
swa b+hA bas sbyang /
stong pa'i ngang las pad+ma zla ba'i steng //
b+h+rU~M yig yongs gyur phyi ltar rin po che'i //
bum pa skyon bral mtshan nyid yongs su rdzogs //
nang ltar rang snang ye shes las grub pa'i //
gzhal med khang chen khyad par 'phags pa'i dbus //
sna tshogs pad+ma 'dab brgyad lte ba ru :
glang pos btegs pa'i rin chen pad zla'i steng :
hU~M las las sgrib kun sbyong mi 'khrug pa :
mthing gsal sa gnon mnyam gzhag rdo rje bsnams :
dar dang rin chen rgyan mdzes skyil krung bzhugs :
spyi bor rigs kun khyab bdag rdo rje sems :
sku mdog dkar gsal rdo rje dril bu 'dzin :
mdun du las kyi sems dpa' spyan ras gzigs :
'khor ba dong sprug dmar gsal bzhengs pa'i stabs :
gcer bu rgyan spangs pad phreng bum pa bsnams :
phyi rol 'dab brgyad pad+ma'i lte ba ru :
shar du rnam par snang mdzad kun tu zhal :
dkar po mnyam gzhag longs spyod rdzogs sku'i tshul :
lho ru rin chen 'byung ldan shAkya'i tog :
ser po sa gnon mnyam gzhag lhung bzed bsnams :
nub tu snang ba mtha' yas 'od dpag med :
dmar po mnyam gzhag 'chi med tshe bum bsnams :
byang du don yod grub pa sman gyi bla :
mthing gsal sman mchog bdud rtsi'i lhung bzed bsnams :
de rnams mtshan dpe'i dpal 'bar sprul sku'i chas :
chos gos gsum gsol rdo rje'i skyil krung bzhugs :
shar lhor sdug bsngal kun sel 'phags pa mchog :
sems nyid ngal gso mchog sbyin pad dkar bsnams :
lho nub 'dod dgu'i mchog stsol don yod zhags :
ser gsal rin chen lcags kyu zhags pa bsnams :
nub byang 'gro 'dul pad+ma gtsug tor ni :
dkar dmar mdangs can phyag gnyis thal mo sbyar :
byang shar sdig sgrib kun 'joms rdo rje snying :
sngon po phyag gnyis rdo rje zhags pa bsnams :
kun kyang bzhengs stabs dar dang rin chen brgyan :
sgo bzhi'i bum par pad nyi'i gdan steng du :
shar du ngan song kun 'dren gsang ba'i bdag :
dkar po zhi tshul rdo rje dril bu 'dzin :
lho ru dam grib kun sel sme ba brtsegs :
dud ka phyag gnyis thugs kar sdigs mdzub mdzad :
nub tu rig sngags kun rgyal rnam par 'joms :
mthing gsal khro 'dzum rdo rje dril bu bsnams :
byang du las kun bdag po bdud rtsi 'khyil :
ljang sngon sna tshogs rdo rje dril bu 'dzin :
kun kyang rang rang rgyan rdzogs dor stabs bzhengs :
gzhan yang sangs rgyas byang chub sems dpa'i tshogs :
dpag med til gang kha phye ltar gsal ba'i :
gnas gsum 'bru gsum mtshan pa'i 'od zer gyis :
ye shes lha tshogs spyan drangs dbyer med gyur :
oM:
ngo bo chos sku spros dang bral ba'i dbyings :
gshegs dang bzhugs pa'i mtshan ma mi dmigs kyang :
rang bzhin thugs rjes gzugs kyi skur bzhengs pa :
bcom ldan dkyil 'khor lha tshogs gshegs su gsol :
oM sarba ta thA ga ta e h+ye hi :
dzaHhU~M baM ho :
pad+ma ka ma lA ya satwaM:
slar yang 'od 'phros dbang lha spyan drangs nas :
bkra shis glu len me tog char 'beb bzhin :
'chi med bdud rtsi'i rgyun gyis dbang bskur pas :
so so'i rigs kyi bdag pos dbur brgyan gyur :
ces gsal btab la /
oM sarba ta thA ga ta kA ya wA ka tsit+ta pra Na me na badzra ban+d+ha naM ka ro mi /
zhes pas phyag bya /
mchod pa ni /
hU~M hrI:
bcom ldan dkyil 'khor lha tshogs spyan lam du :
dngos 'byor yid kyis rnam par sprul pa yi :
yan lag brgyad ldan mchod yon mtsho ltar bskyil :
dri med zhabs bsil gang+gA'i rgyun bzhin sbreng :
lha rdzas me tog char gyis nam mkha' bkang :
dri zhim spos kyi dud sprin bar snang khyab :
snang gsal nyi zla'i tshogs rnams 'od rab 'bar :
byugs pas bde ba skyed pa bdud rtsi'i chu :
ro bcud nus pa phun tshogs zhal zas rigs :
rol mo glu dbyangs kun bzang dbyings khyab pa :
'bul lo bzhes nas mchog thun dngos grub stsol :
oM sarba ta thA ga ta sa pa ri wA ra maN+Da le b+h+yaHar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
bstod pa gong gsal lam /
mdor bsdu na /
oM/
rang byung 'od gsal chos kyi dbyings //
dmigs med snying rje'i rnam par rol //
gang 'dul sgyu 'phrul dra ba'i sku
/mi bskyod dkyil 'khor mchog gi gtso //
sems dpa' rdo rje rigs kun bdag
/'khor ba dong sprug las kyi sems //
rnam snang rin 'byung 'od dpag med //
don grub spyan ras gzigs dbang bzhi /
khro rgyal gsang rig gzungs sngags bdag
/sangs rgyas mdzad pa'i rol mo ni //
rgyun mi chad pa thugs rje'i gter //
'gro 'dul dkyil 'khor lha la bstod //
ces pas bstod kyang rung /
gzungs thag thogs la /
bdag bskyed thugs srog 'od zer gzungs thag brgyud //
bum bskyed gsang gsum la phog thugs rgyud bskul //
bum lha'i sku las bdud rtsi'i rgyun babs pas //
bu+um bcud sdig sgrib 'joms pa'i nus ldan gyur //
ces mos la sngags rnams brgya stong ci 'grub bzla /
gzungs thag sgo bum du spos la sgo bzhi'i sngags oM badzra pA Ni sogs bzlas pa'i mthar /
mchod bstod gong ltar ram /
bsdu na /
oM sarba ta thA ga ta sa pa ri wA ra maN+Da le b+h+yaHar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA/
zhes pas mchod /
yon tan rgya mtsho rnams la bdag
/bstod dbyangs yan lag rgya mtshos mchod //
bstod dbyangs snyan sprin de dag las //
nges par kun tu 'byung gyur cig
/ces bstod /
oM:
bcom ldan snying rje chen po'i bdag :
ngan song dong sprug lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
zhes gsol ba gdab /
bum pa'i lha rnams dgyes pa chen pos 'od du zhu ba bdud rtsi'i chur gyur /
ces mos bkru byab sogs las bum gyi bya ba yod pa'i skabs /
sgo bum bzhi yod na bum chu rnams shar gyi bum par bsdu /
shar bum gcig pu'i tshe mos pas khyab par bya /
dbang bskur gnas lung sogs byed na skabs 'dir bya'o //
gsum pa rjes kyi bya ba la /
spro na dam can spyi gtor /
gter srung sgos kyi gtor 'bul rnams legs par grub pa dang /
mchod pa kha gsos la /
raM yaM khaM s+pha ra Na phaT:
d+harma d+hA tu a :
gnas khang 'og min pad+mo bkod pa'i zhing :
mtshan nyid yongs rdzogs sprul pa'i pho brang dbus :
trAM yig yongs gyur rgyan gyi bye brag dang :
hrIHlas kun bzang mchod pa'i sprin chen po :
rgyun mi chad pa nam mkha' mdzod kyi gter :
'gro 'dul lha tshogs dgyes pa skong ba'i rdzas :
zag med bde chen ye shes rol par gyur :
oM b+h+rU~M trAM hrI:
oM badzra ar+g+haM AHhU~M:
de bzhin du shab+da'i bar sbyar bas byin gyis brlab /
hU~M hrI:
bcom ldan dkyil 'khor lha tshogs spyan lam du :
dngos 'byor yid kyis rnam par sprul pa yi :
yan lag brgyad ldan mchod yon mtsho ltar bskyil :
dri med zhabs bsil gang+gA'i rgyun bzhin sbreng :
lha rdzas me tog char gyis nam mkha' bkang :
dri zhim spos kyi dud sprin bar snang khyab :
snang gsal nyi zla'i tshogs rnams 'od rab 'bar :
byugs pas bde ba skyed pa bdud rtsi'i chu :
ro bcud nus pa phun tshogs zhal zas rigs :
rol mo glu dbyangs kun bzang dbyings khyab pa :
'bul lo bzhes nas mchog thun dngos grub stsol :
oM sarba ta thA ga ta sa pa ri wA ra maN+Da le b+h+yaHar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA/
zhes nyer spyod dang /
hU~M hrI:
'gro 'dul bde gshegs 'phags pa'i tshogs bcas la :
snod bcud rnam dag rdo rje'i zhing khams cher :
rdo rje'i gzugs sgra dri ro reg bya chos :
bde chen rol mor 'char ba'i mchod sprin 'bul :
dgyes par bzhes la lam gyi bar chad sol :
oM sarba ta thA ga ta sa pa ri wA ra maN+Da le b+h+yaHrU pa shab+da gan+d+he ra sa spar+she d+harma d+hA tu pra tIts+tsha swA hA:
zhes 'dod yon lngas mchod /
oM/
rang byung 'od gsal chos kyi dbyings //
dmigs med snying rje'i rnam par rol //
gang 'dul sgyu 'phrul drwa ba'i sku
/mi bskyod dkyil 'khor mchog gi gtso //
sems dpa' rdo rje rigs kun bdag
/'khor ba dong sprug las kyi sems //
rnam snang rin 'byung dpag med 'od //
don grub spyan ras gzigs dbang bzhi /
khro rgyal gsang rig gzungs sngags bdag
/sangs rgyas mdzad pa'i rol mo ni //
rgyun mi chad pa thugs rje'i gter //
'gro 'dul dkyil 'khor lha la bstod //
ces bstod /
thal mo sbyar la /
oM:
bcom ldan snying rje chen po'i bdag :
ngan song dong sprug lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
zhes 'dod pa'i don la gsol ba gdab /
ma rnyed yongs su ma tshang dang //
gang yang nus pa ma mchis pa //
'dir ni bgyi ba gang nongs pa //
de kun khyod kyis bzod mdzad rigs //
zhes dang /
yig brgya brjod la nongs pa bshags /
mdun bskyed kyi ye shes pa ras bris sogs rten yod na /
'dir ni gzugs dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
oM su pra tiSh+Tha badzrA ya swA hA/
zhes dang me tog 'thor zhing brtan bzhugs bya /
rten med na /
oM/
khyed kyis sems can don kun mdzad //
rjes su mthun pa'i dngos grub stsol //
sangs rgyas yul du gshegs nas kyang //
slar yang 'byon par mdzad du gsol //
badzra mUH
ye shes pa rang bzhin gyi gnas su gshegs /
dam tshig pa rnams 'od du zhu nas rang gi thugs kar thim par mos /
hU~M hU~M hU~M/
snang cha lha'i 'khor lo 'od gsal gyi dbyings su thim par bsam /
phaT phaT phaT/
slar yang rang dang snang ba thams cad 'gro 'dul 'phags pa'i sku gsung thugs kyi ye shes rnam pa thams cad pa'i rang bzhin du gyur par mos la /
oM AHhU~M/
badzra kA bA tsi rak+Sha haM gis gnas srung zhing go bgo
/bzang po spyod pa'i bsngo smon spyi dang /
khyad par /
'gro 'dul 'phags pa'i phrin las kyis :
khams gsum sems can ma lus kun :
las nyon sgrib pa kun byang nas :
spyan ras gzigs dbang myur thob shog :
ces dge rtsa gzhan don du bsngo /
shis pa brjod pa ni /
oM/
zung 'jug dbyings nas byin rlabs 'beb //
rig 'dzin bla ma'i bkra shis shog
/rnam shes rnam dag dkyil 'khor gtso //
mi bskyod rdo rje'i bkra shis shog
/kun gzhi rnam dag rigs kun bdag
/rdo rje sems dpa'i bkra shis shog
/nyon yid rnam dag 'gro ba 'dul //
las kyi sems dpa'i bkra shis shog
/gzugs sogs ye shes bzhi ru dag
/rgyal ba rigs bzhi'i bkra shis shog
/tshad med bzhi yi phrin las mdzad //
'phags mchog rnam bzhi'i bkra shis shog
/rdo rje bzhi dngos 'bar ba'i sku /
khro rgyal rnam bzhi'i bkra shis shog
/ngan song dong sprug thugs rje'i gter //
dkyil 'khor lha tshogs bkra shis shog
/gang bsam phan pa'i dngos kun 'jo //
don gnyis lhun grub bkra shis shog
/ces sogs brjod la me tog char du 'beb par bya'o //
skabs 'dir 'phros don du smros pa ni /
sgrubs thabs 'di longs sku'i sgos sgrub yin pas /
rkang tshugs pa'i bsnyen sgrub skabs /
thog mar bdag bskyed kho na la brten nas yig drug bye ba yan chad thems par bya /
de nas sgrub pa la 'jug ste thog mar bdag bskyed bskyed bzlas khyug tsam dang /
mdun bskyed gtsor bton te gtso bo gsum gyi gzungs 'bum ther re /
gzhan rnams de'i bcu cha re ma 'grub kyi bar thun du gcad /
de'ang bdag bskyed kho na'i skabs bsham bkod gang yang mi dgos shing /
skyabs sems tsam sngon du btang nas dngos gzhir bskyed bzlas kho na bya /
gzhung gsal rtsa ba'i dmigs pa la byang nas /
dzapa? kyi bkol byang ltar rigs drug dong sprug gi dmigs pa so so'ang sbyar /
thun mthar bsdu ldang dang dge ba bsngo /
mdun bskyed sgrub pa'i skabs bsham bkod gong smros dang /
gzhan yang mchod pa'i bkod pa ji tsam rgyas bzhin bsod nams gyi tshogs che zhing mchod bstod rgyas pa dang phrin las kyi khrigs 'dir bstan chad lhag med pa gtang /
mdun bskyed bsnyen pa grangs thems nas bum bzlas bungs bskyed /
de la tshad grangs med pas ci nus bzla /
'on kyang lugs 'dir bum chu sgrub pa ni sgrub pa'i rnam grangs gtso bo zhig yin cing dgos pa chen po dang ldan pa ste /
khrus bya btung zhing gzhan la sbyin :
lus can sdig pa kun dag nas :
mtho ris thar pa'i go 'phang thob :
ces 'byung ngo //
sngon gtor ni sgrub pa la zhugs pa'i thog ma kho na dang /
srung ma'i gtor 'bul /
rjes chog bcas dgong thun la tshar res chog pa sogs spyi ltar ro //
de ltar bsgrubs pa'i phan yon kyang /
gzhung las /
dngos nyams rmi lam sgrib dag rtags :
mthong ba'i bar du brtson pa yis :
rang gzhan don gnyis nges par 'grub :
'brel tshad sgrib byang yon tan thob :
ces gsungs /
'dir sgrib pa dag cing gzhan la phan pa'i dge ba'i ltas ni dzapa? kyi bkol byang las 'byung ba ltar ro ///
/
!
de ltar rang don bsnyen sgrub mthar son pa'i gang zag gis gzhan gyi don sgrub pa'i rim pa la gnyis /
slob ma rjes su gzung ba dang /
gnas lung gshin po rjes gzung ngo //
dang po la gsum /
sbyor ba /
dngos gzhi /
rjes kyi bya ba'o //
dang po la /
khrus byas chos bshad gsol ba gdab //
skyabs sems sdom gzung bgegs sgrib sbyong //
zhes rnam grangs bdun gyi /
dang po ni /
slob ma sgo drung du las bum gyi chus bkru /
gnyis pa ni /
chos nyan pa'i kun spyod kyis 'khod pa la /
slob dpon gyis /
'o /
mtha' dang mu med pa'i mar gyur 'gro ba bdud kyi chu bzhi las ma brgal ba thams cad /
tshad med pa'i snying rje chen pos bsgral te thugs rje'i dbang phyug gi go 'phang la 'god par bya /
de'i ched du smin byed kyi rim pa zab mo zhu nas don nyams su blang bar bgyi'o snyam pa'i thugs bskyed gsal btab nas gsan 'tshal /
de'ang slob dpon zhi ba lha'i zhal nas /
mi yi gru la brten nas ni //
sdug bsngal chu bo che las sgrol //
gru 'di phyi nas rnyed dka' bas //
rmongs pa dus su gnyid ma log
/ces gsungs pa ltar rang re sems can thams cad mtha' dang zad du med par 'khor ba'i rgya mtsho chen po la thog ma med pa nas bying zhing /
sdug bsngal bzod dka' ba nyams su myong /
da dung yang nas yang du 'khor zhing sdug bsngal bar 'gyur ba la /
sngon gyi tshe rabs gzhan du rnam dkar gyi las la spyad pa'i mthus /
da lan rgyu phun sum tshogs pa 'khor lo bzhi dang ldan pa'i dal 'byor gyi rten bzang po thob /
rkyen phun sum tshogs pa bstan dang de 'dzin pa'i dge ba'i bshes gnyen khyad par can mjal ba'i dus der myur du dam pa'i chos la 'bad dgos /
chos kyi sgo bsam gyis mi khyab pa zhig rgyal ba thams cad mkhyen pas gsungs shing gdul bya 'dul tshul tha dad pa las /
rtsod ldan snyigs ma'i dus 'dir gsang sngags rdo rje theg pa kho nas 'dul ba rnam 'dren bzhi pa'i thugs rje'i thabs dang smon lam gyi khyad par yin zhing /
de ston pa po'ang rgyal ba nyid 'chi med rig pa 'dzin pa'i skur bzhengs pa rdo rje'i slob dpon pad+ma saM b+ha ba ste /
rgyal bas zhabs kyis ma bcags pa'i gdong dmar bod kyi yul 'dir slob dpon chen po 'di kho nas tshad med pa'i thugs rje'i rol pa sna tshogs pas btul cing /
zab gsang chos sgo bsam gyis mi khyab pa dus gsum du bskor ba rnams kyang bka' gter dag snang gi chos sde gsum du 'du ba las /
'dir gang zag gis bar du ma chod /
rtog ge'i bsre bslad ma zhugs /
mkha' 'gro'i kha rlangs ma yal ba zab mo gter gyi chos 'o ma'i rgya mtsho lta bu las /
dus babs kyi zab chos rtsi mar gyi gong bu 'di ni lha sras dam 'dzin gyi skye ba 7gter chen o rgyan mchog gyur bde chen gling pa la /
bla rdzogs thugs gsum /
rtsa ba gsum gyis mtshon te sngon chad sa steng grags pa kun las phul du gyur pa'i khyad chos ngo mtshar bas brgyan pa zab cing rgya che ba bzhugs pa la /
bla ma'i skor la bar chad bsal ba dang /
dngos grub sgrub pa'i chos sde chen po gnyis byon pa'i snga ma thugs sgrub bar chad kun sel gyi dkyil 'khor pa so so'i sgos kyi chos bka' las /
bla ma sku gsum gyi sgrub pa'i bye brag longs sku thugs rje chen po 'gro 'dul ngan song dong sprug gi dkyil 'khor du rgyud smin par bgyid pa la /
slob dpon gyis bgyi bar 'os pa dang /
khyed rang slob ma rnams kyi ngo skal du gyur pa la sbyor dngos rjes gsum las /
sbyor ba la'ang /
khrus byas chos bshad gsol ba gdab //
skyabs sems sdom gzung bgegs sgrib sbyong //
zhes rnam grangs bdun gyi /
dang po phyi rol du khrus bya ba dang /
gnyis pa chos bshad pas mtshams sbyar ba bcas sngon du song nas smin byed zab mo zhu ba'i yon du maN+Dal 'bul ba zhu /
zhes mtshams sbyar la maN+Dal 'bul du gzhug
/gsum pa gsol ba gdab pa ni /
slob dpon thugs rje chen po thugs rje'i rkyen gdul bya'i bsam pa dang mthun par 'char ba la thal mo me tog gis brgyan te mi phyed dad pas gsol ba 'debs pa 'di'i rjes zlos mdzod /
oM:
bcom ldan snying rje chen po'i bdag :
ngan song dong sprug lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
lan gsum /
bzhi pa skyabs su 'gro zhing sems bskyed pa ni /
theg pa chen po'i lam gyi gzhi 'god pa'i slad du mdun bskyed dkyil 'khor la phyogs dus kyi rgyal ba sras dang bka' nyan bcas pas bskor te bzhugs pa'i drung du skyabs su 'gro zhing sems bskyed pa'i blo rtse gcig pas 'di'i rjes zlos mdzod /
na mo :
bdag dang mkha' mnyam sems can ma lus kun :
skyabs kyi mchog gyur rnams la skyabs su mchi :
smon dang 'jug pa'i byang chub sems bskyed nas :
thugs rje chen po'i go 'phang bsgrub par bgyi :
lan gsum /
lnga pa sdom pa gzung ba ni /
yul mchog de dag gi spyan sngar dam tshig dang sdom pa mtha' dag blangs nas bsrung bar bgyi'o snyam pas 'di'i rjes zlos mdzod /
o rgyan gdung 'dzin rgyal ba'i sras :
rdo rje slob dpon dgongs su gsol :
bdag gis deng gzung byang chub bar :
so so thar dang byang chub sems :
rig 'dzin nang gi dam tshig rnams :
yang dag nyid du bzung byas te :
srog gi phyir yang mi gtang na :
bdag la byin gyis brlab tu gsol :
lan gsum /
drug pa bgegs sbyong ba ni /
bdag mdun thugs ka'i 'od zer gyis bskul bas /
sgo srung khro rgyal rnam bzhi'i sku las khro chung mtshon cha me ri'i char drag tu babs pas gsang ba'i las dang thar pa sgrub pa la bar du gcod pa'i bgegs thams cad bskrad cing rdul du brlag par gyur /
oM badzra pA Ni hU~M:
oM b+hur kuM ma hA prA ma NA ya :
b+hur tsi b+hur ki bi ma le :
u tsuSh+ma kro d+ha rA dza hU~M phaT:
na mash+tsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
oM badzra a mr-ita kuN+Da lI ha na ha na hU~M phaT:
ces sgo bzhi'i sngags brjod cing gu gul dang yungs thun rol mo'i tsham rngam gyis bgegs bskrad par bya'o //
bdun pa sgrib pa sbyong ba la gnyis /
dmigs pa'i gzhi dgod pa dang /
de la brten nas sgrib pa sbyong ba dngos so //
dang po ni /
khyed rang rnams ngan song dang 'khor bar skye ba'i rgyu /
thog med nas bag chags pa'i rigs drug gi sa bon sreg sbyong bkru ba'i cho ga bgyid pa la dmigs pa 'di dag rtse gcig tu sgom par zhu /
khyed rang rnams tha mal du gnas pa'i rkang mthil gnyis su dmyal ba'i sa bon du nag po /
gsang bar yi dwags kyi sa bon pre dmar skya /
lte bar dud 'gro'i sa bon tri ljang gu
/snying gar mi'i sa bon nr-i sngo skya /
mgrin par lha ma yin gyi sa bon su dmar ljang /
spyi bor lha'i sa bon a dkar po drug la thog med nas bsags pa'i rigs drug tu skye ba'i las dang bag chags thams cad bsdus te thim pas yi ge de rnams lji zhing mog pa'i rnam pa can du gyur /
slob dpon thugs rje chen por gsal ba'i g.yas g.yon gyi phyag sor rnams rigs lnga yab yum bcur gyur /
rigs drug gnas sbyong tshar drug dgos pa las 'di yan chad lan gcig gis chog
/gnyis pa sgrib pa sbyong ba dngos la drug las /
dang po ni /
thog mar dmyal bar skye ba'i bag chags kyi dri ma thams cad sbyong ba'i slad du dmigs pa 'di bzhin du mdzod /
thal mo phan tshun gdengs la /
oM hU~M trAM hrIHA:
mUM lAM mAM pAM tAM:
thal mo mnyam par sbyar la yab yum phan tshun zhal mngon du phyogs par mos /
oM su ra ta satwaM:
sor mo bsnol la snyoms par zhugs par mos /
badzra any+dza li :
rdor bsdams byas la bde bas thugs 'dres par mos /
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus dmyal ba'i sa bon du nag po bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
reg grol gyi gdams pas bsgrubs pa'am /
med na gzhung bsnyen skabs su byin gyis brlabs pa'i bye ma dang yungs dkar rdeg la /
oM da ha da ha sarba na ra ka ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyis khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni bzod pa'i rang bzhin te :
khong khro'i dri ma rnam par sbyong :
gtso 'khor gzungs sngags tshang ma'am /
mi 'grub na /
kaM ka ni /
yig brgya /
yig bdun /
bi pu la /
rnams kyi mthar /
rdo rje slob ma'am sbyin pa'i bdag po rnams sogs skabs thob kha bsgyur la /
dmyal bar skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des dmyal bar skye ba'i bag chags kyi dri ma sbyangs nas /
gnyis pa ni /
yi dwags su skye ba'i bag chags kyi dri ma sbyong ba'i slad du dmigs pa 'di bzhin du mdzod /
ces mtshams sbyar la /
phyag rgya sngags dang ting nge 'dzin sngar ltar gsal btab nas /
oM hU~M trAM hrIHA:
mUM lAM mAM pAM tAM:
oM su ra ta satwaM:
badzra any+dza li :
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus yi dwags kyi sa bon pre dmar skya bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
bye ma dang yungs dkar rdeg la /
oM pa tsa pa tsa sarba pre ta ka ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyi khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni sbyin pa'i rang bzhin te :
ser sna'i dri ma rnam par sbyong :
gzungs sngags mthar /
rdo rje slob ma'am sbyin pa'i bdag po rnams /
yi dwags su skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des yi dwags su skye ba'i bag chags kyi dri ma sbyangs nas /
gsum pa ni /
dud 'gror skye ba'i bag chags kyi dri ma sbyong ba'i slad du dmigs pa 'di bzhin du mdzod /
oM hU~M trAM hrIHA:
mUM lAM mAM pAM tAM:
oM su ra ta satwaM:
badzra any+dza li :
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus dud 'gro'i sa bon tri ljang gu bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
bye ma dang yungs dkar rdeg la /
oM ma tha ma tha sarba tir+Ya ka ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyi khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni shes rab rang bzhin te :
gti mug dri ma rnam par sbyong :
gzungs sngags mthar /
rdo rje slob ma'am sbyin pa'i bdag po rnams /
dud 'gror skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des dud 'gror skye ba'i bag chags kyi dri ma sbyangs nas /
bzhi pa ni /
mir skye ba'i bag chags kyi dri ma sbyong ba'i slad du dmigs pa 'di bzhin du mdzod /
oM hU~M trAM hrIHa :
mUM lAM mAM pAM tAM:
oM su ra ta satwaM:
badzra any+dza li :
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus mi'i sa bon nr-i sngo skya bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
bye ma dang yungs dkar rdeg la /
oM ts+tshin+da ts+tshin+da sarba nr-i ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyi khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni brtson 'grus rang bzhin te :
le lo'i dri ma rnam par sbyong :
gzungs sngags mthar /
rdo rje slob ma'am sbyin pa'i bdag po rnams /
mir skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des mir skye ba'i bag chags kyi dri ma sbyangs nas /
lnga pa ni /
lha ma yin du skye ba'i bag chags kyi dri ma sbyong ba'i slad du dmigs pa 'di bzhin du mdzod /
oM hU~M trAM hrI A:
mUM lAM mAM pAM tAM:
oM su ra ta satwaM:
badzra any+dza li :
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus lha ma yin gyi sa bon su dmar ljang bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
bye ma dang yungs dkar rdeg la /
oM traT traT sarba a su ra ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyi khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni tshul khrims rang bzhin te :
phrag dog dri ma rnam par sbyong :
gzungs sngags mthar /
rdo rje slob ma'am sbyin pa'i bdag po rnams /
lha ma yin du skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des lha ma yin du skye ba'i bag chags kyi dri ma sbyangs nas /
drug pa ni /
lhar skye ba'i bag chags kyi dri ma sbyong ba'i slad du dmigs pa 'di bzhin du mdzod /
oM hU~M trAM hrIHA:
mUM lAM mAM pAM tAM:
oM su ra ta satwaM:
badzra any+dza li :
badzra b+han+d+ha baM:
rigs lnga yab yum snyoms par zhugs pa'i sbyor mtshams las byung ba'i ye shes kyi 'od zer nyi ma'i me lce lta bus lhar skye ba'i sa bon a dkar po bsregs par gyur /
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
slar yang sbyor mtshams nas spros pa'i 'od zer chos nyid kyi rlung du gyur pas nyon mongs pa'i thal ba gtor bar gyur /
bye ma dang yungs dkar rdeg la /
oM b+h+ri ta b+h+ri ta sarba su ra ga te he tuM hU~M phaT:
bum pa'i bdud rtsi byang sems kyi rang bzhin gyis khrus byas pas bag chags kyi dri ma bkrus par gyur /
rnam bum gyi khrus byas la /
hU~M:
bkra shis bum pa'i gzhal yas na :
ngan song dong sprug lha tshogs bzhugs :
chu ni bsam gtan rang bzhin te :
rnam g.yeng dri ma rnam par sbyong :
gzungs sngags mthar /
rdo rje slob ma'am sbyin pa'i bdag po rnams /
lhar skye ba'i sdig sgrib bag chags dang bcas pa thams cad shAn+tiM ku ru swA hA:
zhes bkru /
des lhar skye ba'i bag chags kyi dri ma sbyangs nas /
mdor na khyed rang rnams rigs drug tu skye ba'i bag chags kyi dri ma thams cad dag pas lus 'od kyi rang bzhin du song bar mos mdzod /
gnyis pa dngos gzhi la'ang /
chas 'jug dbab bstim me tog 'dor //
dkyil 'khor bstan cing rig dbang bskur /   dbang bsdus pa'i skabs /   bum dbang bskur /
zhes sgyur /
sku gsung thugs kyi dbang bskur sbyin //
zhes pa'i rnam grangs brgyad kyi /
thog ma ni /
sngon chad dkyil 'khor 'di lta bu ma mjal ba'i mtshon byed du dar yug dmar pos gdong bcings pa'i mos pa mdzod /
A khaM bI ra hU~M/
zhes gdong g.yogs /
phyag rten ma thogs par dkyil 'khor gyi lha mjal du mi rung bas rin po che'i me tog gi chun po phyag rten du thogs par mos mdzod /
oM AHhU~M/
zhes me tog sbyin /
gnyis pa dbang gi gzhi 'god pa la ye shes pa dbab pa'i slad du dmigs pa 'di bzhin du mdzod /
a mr-ita dang bum chus bsang /
swA b+hA was sbyang /
chos thams cad stong nyid 'od gsal gyi ngang du thim /
stong pa'i ngang las glang po ches btegs pa'i rin po che'i khri'i steng du sna tshogs pad+ma dang zla ba'i gdan la khyed rang rnams kyi rig pa hU~M yig sngon po yongs su gyur pa las /
khyed rang ngo bo thugs rje chen po yin pa la /
rnam pa bcom ldan 'das mi 'khrug pa sku mdog mthing ga bai DUr+Ya'i mdangs lta bu /
phyag gnyis g.yas sa gnon dang g.yon mnyam gzhag rdo rje bsnams pa /
dar dang rin po che'i rgyan sogs longs spyod rdzogs pa'i chas dang ldan pa /
zhabs rdo rje'i skyil mo krung gis bzhugs shing 'od kyi dkyil 'khor tshad med pas bskor ba'i spyi bor oM/
mgrin par AH
thugs kar hU~M gis mtshan pa dang /
slob dpon dang dkyil 'khor pa'i thugs ka nas kyang 'od zer gyi snang ba chos kyi dbyings khyab par 'bar bas /
bcom ldan 'das ngan song dong nas sprug pa'i dkyil 'khor gyi lha tshogs sku che chung ma nges pa /
gsung yig 'bru /
thugs phyag mtshan gyi rnam pa dpag tu med pa spyan drangs te sgo gsum la sib sib thim pas rdo rje gsum gyi ye shes rgyud la phebs par mos shig
/kaM ka ni /
yig brgya /
yig bdun /
bi pu la rnams kyi mthar /
badzra dz+nyA na A be sha ya a AH
zhes btags pa mang du brjod /
mthar tiSh+Tha badzras brtan par bya /
gsum pa me tog 'dor ba ni /
rdo rje'i ye shes chen po lha tshogs gtso 'khor gyi rnam par snang ba la bzang ngan gyi mtshan 'dzin gdod nas bral kyang /
'jug sgo'i rten 'brel tsam du rang gi rigs gang dang 'brel ba'i lha la phog par gyur cig snyam pas sngags 'di'i rjes zlos dang bcas te me tog dor bar zhu /
puSh+pe gr-ih+Na hoH
zhes 'grim dkyil du 'dor gzhug
/me tog rang rigs kyi lha la phog pa de nyid byin gyis brlabs te slar khyed rang gi spyi bor bcings par mos mdzod /
puSh+pe pra ti gr-ih+Na sid+d+hi hU~M/
zhes spyi bor bzhag
/bzhi pa dkyil 'khor bstan pa ni /
ma rig pa'i sgrib g.yogs mig dar dang lhan cig bsal bar mos mdzod /
dz+nyA na tsak+ShuHpra be sha ya phaTaH
zhes gdong bsal /
rang snang ye shes las grub pa'i gzhal med khang mtshan nyid yongs su rdzogs pa'i nang du bkod pa phul du byung ba'i khri la bcom ldan 'das mgon po mi 'khrug pa rigs bdag rdo rje sems dpa'/
mdun du 'phags pa 'khor ba dong sprug
/phyi rol pad 'dab brgyad la phyogs bzhir rgyal ba rigs bzhi /
mtshams bzhir spyan ras gzigs dbang bzhi /
sgo bzhir sgo srung khro bo'i dbang po ste 'gro 'dul ngan song dong sprug gi dkyil 'khor rten dang brten par bcas pa mngon sum du mthong bar mos la dad gus spro ba skyed cig
/lnga pa rig pa'i dbang lnga bskur ba ni /   dbang bsdus pa'i skabs /   lnga pa bum pa'i dbang bskur ba ni /
zhes sgyur /
slob dpon dang dkyil 'khor pa'i thugs ka'i 'od kyis sad par byas pa'i mkha' dbyings kyi khyon gang ba'i de bzhin gshegs pa rnams kyis dgongs pa mdzad /
sems dpa' rnams kyis bkra shis brjod /
sems ma rnams kyis rdo rje'i glu len /
khro bo rnams kyis bgegs bskrad /
gshegs ma rnams kyis bum pa'i bdud rtsi /
rin po che'i cod pan /
rdo rje dang dril bu /
rdo rje'i ming rnams kyis mngon par dbang bskur ba'i mos pa mdzod /
rnam bum thogs la /
hU~M:
bkra shis bum pa rgyal ba'i pho brang che :
nang na lha tshogs bdud rtsi'i ngo bor bzhugs :
mi bskyod rdo rje chu yi dbang bskur bas :
zhe sdang rnam dag me long rtogs par shog :
oM badzra ak+Sho b+h+ya ka la sha a b+hi Shiny+tsa mi :
dbu rgyan thogs la /
trAM:
sangs rgyas kun gyi yon tan rmad po che :
rigs lnga ye shes lnga yi ngo bo nyid :
rin chen 'byung ldan dbu rgyan dbang bskur bas :
nga rgyal rnam dag mnyam nyid rtogs par shog :
trAM rat+na saM b+ha ba rat+na mu ku Ta a b+hi Shiny+tsa mi :
rdo rje thogs la /
hrI:
sangs rgyas kun gyi 'gyur med rdo rje'i gsung :
mi phyed rdo rje chos kyi ngo bo nyid :
snang ba mtha' yas rdo rje'i dbang bskur bas :
'dod chags rnam dag sor rtog rtogs par shog :
hrIHpad+ma d+hA ra badzra a b+hi Shiny+tsa mi :
dril bu thogs la /
A:
sangs rgyas kun gyi phrin las rdzogs pa'i dpal :
thogs med rdo rje las kyi ngo bo nyid :
don yod grub pa dril bu'i dbang bskur bas :
phrag dog rnam dag bya grub rtogs par shog :
AHkarma a mo g+ha sid+d+hi gaN+De a b+hi Shiny+tsa mi :
ming gi dbang ni /
oM:
sangs rgyas kun gyi ye shes sku che ba :
cis kyang mi 'gyur mi shigs ngo bo nyid :
rnam par snang mdzad ming gi dbang bskur bas :
gti mug rnam dag chos dbyings rtogs par shog :
oM bai ro tsa na kye dpal mi bskyod rdo rje zhes bya ba'i rig pa 'dzin pa'o :
zhes sogs rdo rje'i ming gdags /
de ltar rig pa'i dbang lnga bskur pas ma rig pa lnga dag
/phung po lnga gnas gyur /
ye shes lnga'i rtogs pa rgyud la skyes pa la /
rigs thams cad 'dus pa'i byang chub sems kyi ngo bo bum pa'i bdud rtsis mngon par dbang bskur bas rdo rje 'dzin pa'i go 'phang du gtor blugs kyi bya ba mthar phyin par mos mdzod /
oM:
til gyi gong bu bzhin gang rgyal ba yis :
bkra shis bum pa bzung nas dbang bskur bas :
nyon mongs shes bya'i sgrib gnyis kun dag nas :
sku lnga ye shes lnga dang ldan par shog :
oM hU~M trAM hrIHAHka la sha a b+hi Shiny+tsa hU~M:
de ltar dbang bskur /
sku gang dri ma dag
/chu'i lhag ma spyi bor brtan pa las rigs thams cad 'dus pa'i ngo bo rdo rje sems dpas dbur brgyan par gyur /
skabs 'dir shes dgos pa ni rtsa ba'i smin byed la 'dir bstan mthar chags su bskur dgos shing /
gzhan du bsdu bar 'dod na /
gong smros /
gshegs ma rnams kyis bum pa'i bdud rtsis mngon par dbang bskur ba'i mos pa mdzod /
ces mtshams sbyar la /
oM:
til gyi gong bu sogs kyis bum dbang kho na bskur bas 'thus pa yin no //
drug pa lha sku phyag rgya'i dbang bskur ba ni /
gtso 'khor rnams kyi sku las lha sku phyag rgya'i tshogs gnyis pa spros te khyed rang rnams la thim pas gdos bcas kyi lus rang byung ye shes kyi skur byin gyis brlab par mos mdzod /
gtso 'khor gyi tsaka li rim par thogs la /
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan mi 'khrug mgon :
rdo rje'i sku gsung thugs su dbang skur cig :
na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karma pa raM pa rA Ni me sarba satwA nAny+tsa swA hA/
mthar /
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan rdo rje sems :
rdo rje'i sku gsung thugs su dbang skur cig :
oM badzra satwa sa ma ya :
ma nu pA lA ya :
badzra satwa twe no pa :
tiSh+Tha dr-i D+ho me b+ha ba :
su toSh+yo me b+ha ba :
su poSh+yo me b+ha ba :
a nu rak+to me b+ha ba :
sarba sid+d+hi m+me pra yats+tsha :
sarba karma su tsa me :
tsit+taM shre yAMHku ru hU~M:
ha ha ha ha ho :
b+ha ga wAna? sarba ta thA ga tA badzra mA me muny+tsa :
badzrI b+ha ba ma hA sa ma ya satwa A:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig 'khor ba dong sprug kye :
rdo rje'i sku gsung thugs su dbang skur cig :
oM ma Ni pad+me hU~M hrI:
oM bi pu la gar+b+he :
ma Ni pra b+he :
ta thA ga te :
nirde sha ni :
ma Ni ma Ni :
su pra b+he bi ma le sA ga ra :
gam+b+hi re hU~M hU~M dz+wa la dz+wa la bud+d+ha bi lo ki te gu h+ya a d+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan kun tu zhal :
rdo rje'i sku gsung thugs su dbang skur cig :
oM na mo b+ha ga wa te sarba durga te pa ri sho d+ha ni rA dzA ya /
ta thA ga tA ya /
ar+ha te samyak+saM bud+d+hA ya /
tad+ya thA/
oM sho d+ha ne sho d+ha ne /
sarba pA paM bi sho d+ha ne /
shud+d+he bi shud+d+he /
sarba karma A ba ra Na bi shud+d+he swA hA/
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan shAkya thub :
rdo rje'i sku gsung thugs su dbang skur cig :
tad+ya thA/
oM mu ne mu ne ma hA mu ne ye swA hA/
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan 'od dpag med :
rdo rje'i sku gsung thugs su dbang skur cig :
oM pad+ma d+hA ri hU~M:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan sman gyi bla :
rdo rje'i sku gsung thugs su dbang skur cig :
tad+ya thA/
oM b+hai Sha dz+yai b+hai Sha dz+yai ma hA b+hai Sha dz+yai rA dzA sa mung+ga te swA hA/
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig sems nyid ngal gso kye :
rdo rje'i sku gsung thugs su dbang skur cig :
oM AHhrIHhU~M:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan don yod zhags :
rdo rje'i sku gsung thugs su dbang skur cig :
oM hrIHtrai lokya bi dza ya a mo g+ha pA sha a pra ti ha ta hrIHha hU~M phaT swA hA:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig pad+ma gtsug tor kye :
rdo rje'i sku gsung thugs su dbang skur cig :
oM pad+mo uSh+NI Sha bi ma le hU~M phaT:
kA ya wA ka tsit+ta a b+hi Shiny+tsa mi :
hU~M:
'gro 'dul thugs rje'i lha tshogs dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan rdo rje snying :
rdo rje'i sku gsung thugs su dbang skur cig :
oM AHhrIHhU~M badzra sA ra pra mar+d+ha na sarba karma A ba ra Na bi shud+d+he swA hA:
kA ya wA ka tsit+ta a b+hi Shiny+tsa mi :
zhes bskur /
'dir yang bsdus pa'i skabs /
gtso bo'i sku las sku gnyis pa spros pa dang lhan cig 'khor rnams las kyang lha sku phyag rgya'i tshogs sogs gong ltar mtshams sbyar nas gtso bo'i lha dbang kho na tsam bskur ro //
bdun pa gsung bzlas pa sngags kyi lung sbyin zhing dbang bskur ba ni /
gtso 'khor rnams kyi thugs ka nas sngags phreng byung /
zhal nas brgyud /
khyed rang rnams kyi zhal nas zhugs /
thugs srog hU~M yig gi mthar 'khod pas 'pho bcas kyi ngag rlung gzhom med nA da'i rang sgrar byin gyis brlabs par mos la sngags rnams kyi rjes zlos mdzod /
phreng ba sbrel te /
mi 'khrug pa nas brtsam rdo rje snying po'i bar gyi sngags tshang ma'am bsdu na kaM ka ni /
yig brgya /
yig bdun /
bi pu la rnams kyi rjes zlos lan gsum mthar /
phreng ba mgrin par bzhag la /
A:
ji snyed brjod pa kun gyi rgyur gyur pa'i :
ngag la rdo rje'i sngags kyis dbang bskur bas :
brtan dang g.yo ba'i sgra skad thams cad kun :
grags stong rgyal ba'i gsung du rtogs par shog :
oM sarba ta thA ga ta wA ka a b+hi Shiny+tsa A:
brgyad pa thugs 'od gsal gyi dgongs pa ngo sprad cing dbang bskur ba ni /
me long thogs la mtshon byed dpe'i me long la gzugs brnyan snang yang rang bzhin med pa ltar /
mtshon bya don dam rang sems me long dri med kyi ngogs su 'khor 'das gzugs brnyan sna tshogs su shar ba thams cad bden par ma grub pa snang stong 'od gsal ba'i rang bzhin du ngo sprad pas rtog bcas kyi yid spros bral chos kyi sku bde ba chen por byin gyis brlabs par mos mdzod /
hU~M:
me long nang du gzugs brnyan shar ba bzhin :
dmigs su med kyang mngon sum sa le ba :
yid la rgyal ba'i thugs kyis dbang bskur bas :
dran rtog thams cad rang shar rang grol shog :
oM sarba ta thA ga ta tsit+ta a b+hi Shiny+tsa hU~M:

gsum pa rjes kyi rim pa ni /
bkru byab srung dang rdzas gsum sbyin //
spyi'i chos kyis mtha' rten pa 'o //
zhes rnam grangs bdun yod pa'i dang po khrus bya ba ni /
de ltar smin byed dngos gzhi'i rim pa legs par grub nas mtha' rten bkru byab srung gsum gyi cho ga sgrub pa la dmigs pa 'di rnams rim bzhin du mdzad par zhu /
las bum thogs la /
bum pa'i nang du mthu stobs kyi dbang phyug khro bo'i rgyal po rnam pa bzhi bzhugs pa'i sku las ye shes bdud rtsi'i rgyun drag tu babs /
khyed rang rnams kyi spyi bo nas zhugs /
sdig sgrib nyes ltung nad gdon bar chad thams cad dbang po'i sgo dang ba spu'i bu ga nas nag nyil li li phyir thon /
lus phyi nang thams cad bkrus te dri med shel gong lta bur gyur par mos mdzod /
hU~M:
bgegs las rnam par rgyal ba dang :
nyon mongs dri ma sbyang ba'i phyir :
bdud rtsi chu yis khrus bgyis pas :
mi mthun phyogs kun dag gyur cig :
bum chus bkrus te /
oM badzra pA Ni hU~M:
oM b+hurkuM ma hA pra NA ya :
b+hur tsi b+hur kI bi ma le :
u tsuSh+ma kro d+ha rA dza hU~M phaT:
na mash+tsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
oM badzra a mr-ita kuN+Da lI ha na ha na hU~M phaT:
rdo rje slob ma'am sbyin pa'i bdag po rnams kyi /
sdig sgrib thams cad shAn+tiM ku ru swA hA:
nyams grib thams cad shAn+tiM ku ru swA hA:
gdon bgegs thams cad shAn+tiM ku ru swA hA:
byad byur thams cad shAn+tiM ku ru swA hA:
grib dang mi gtsang ba la sogs pa mi mthun pa'i phyogs thams cad shAn+tiM ku ru swA hA:
gnyis pa byab pa'i slad du :
bum chu khar bzung du gzhug
/rdo rje dang bcas pas kha rgyan thogs la /
rma bya'i sgro mdongs dug lnga 'joms byed ye shes lnga'i rang mdangs 'phro ba'i dbus su nyi ma'i dkyil 'khor la hU~M yig gzungs sngags kyis bskor ba las 'od zer byung /
bum chus bkrus pa'i lhag ma 'gal rkyen mi mthun pa'i phyogs rgyud la gang mchis pa thams cad tsen gyis blangs te lhag ma ma lus pa khrus chu'i nang du dor bar mos mdzod /
oM badzra pA Ni hU~M:
oM b+hurkuM ma hA pra NA ya :
b+hur tsi b+hur kI bi ma le :
u tsuSh+ma kro d+ha rA dza hU~M phaT:
na mash+tsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
oM badzra a mr-ita kuN+Da lI ha na ha na hU~M phaT:
rdo rje slob ma'am sbyin pa'i bdag po rnams kyi /
sdig sgrib thams cad a pa na ya swA hA:
nyams grib thams cad a pa na ya swA hA:
gdon bgegs thams cad a pa na ya swA hA:
byad byur thams cad a pa na ya swA hA:
grib dang mi gtsang ba la sogs pa mi mthun pa'i phyogs thams cad a pa na ya swA hA:
zhes brjod la byabs /
bum chu khar bzung ba khrus khur pho zhing de'ang 'grub na rgya mtshor 'bab pa'i chu klung du dor bar bya'o //
gsum pa srung ba bya ba ni /
khyer rang rnams kyi sdig sgrib mi mthun pa'i phyogs thams cad bkrus shing byabs pas lus stong gsal 'od kyi rang bzhin du gyur pa la /
dkyil 'khor sgo srung khro rgyal rnam bzhi'i sku las sna tshogs rdo rje phra mo'i char dpag tu med pa byung nas /
khyed rang rnams kyi lus rdo rje'i go khrab kyis zhu lub tu g.yogs pas phyin chad bar chad 'tshe bas glags mi rnyed par gyur par mos mdzod /
oM badzra pA Ni hU~M:
oM b+hurkuM ma hA pra NA ya :
b+hur tsi b+hur kI bi ma le :
u tsuSh+ma kro d+ha rA dza hU~M phaT:
na mash+tsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
oM badzra a mr-ita kuN+Da lI ha na ha na hU~M phaT:
rdo rje slob ma'am sbyin pa'i bdag po rnams kyi /
sdig sgrib thams cad rak+Sha rak+Sha :
nyams grib thams cad rak+Sha rak+Sha :
gdon bgegs thams cad rak+Sha rak+Sha :
byad byur thams cad rak+Sha rak+Sha :
grib dang mi gtsang ba la sogs pa mi mthun pa'i phyogs thams cad rak+Sha rak+Sha :
zhes brjod cing gnas rnams su rdo rje rgya gram du bzhag par bya'o //
bzhi pa bkra shis pa'i rdzas brgyad sbyin pa la /
de ltar nyes pa'i dri ma mtha' dag bkrus shing byabs te phyin chad 'jug pa'i go skabs dang bral ba mi mthun pa'i phyogs las rnam par rgyal ba'i go 'phang thob par gyur pa la /
bkra shis pa'i rdzas rtags rin chen bdun gyi 'byor pa dang bcas pas mnga' gsol bas khams gsum chos kyi rgyal po'i rgyal srid la dbang brnyes par mos mdzod /
bcom ldan shAkya seng ges byin brlabs pa'i :
'phags lam yan lag brgyad ldan bkra shis rdzas :
reg pas mi mthun phyogs kun zhi ba dang :
dge legs yon tan rtag tu 'phel gyur cig :
oM mang+ga laM ku ru a b+hi Shiny+tsa mi :
lnga pa rtags brgyad sbyin la /
bsod nams yongs rdzogs sangs rgyas rnams kyi mtshan :
rnam thar brgyad ldan bkra shis rtags brgyad kyis :
byang chub sems ma'i tshogs bcas mnga' gsol bas :
'jig rten kun na rtag tu bde legs shog :
oM aSh+Ta mang+ga laM a b+hi Shiny+tsa mi :
drug pa rin chen sna bdun sbyin la /
'phags pa'i sar gnas 'khor los sgyur rnams kyi :
byang chub yan lag bdun ldan rin chen gyis :
deng 'dir nyon mongs dgra las rnam rgyal zhing :
srid zhi'i dpal gyis 'byor pa'i dbang bskur ro :
oM ma hA rat+na a b+hi Shiny+tsa mi :
bdun pa spyi mthun rjes rim dam tshig khas blang ba ni /
de ltar deng sang sum cu kha ral gyi 'gro ba skyob pa'i go char che thang du bsngags pa'i thugs sgrub bar chad kun sel gyi chos sde las /
'gro 'dul ngan song dong sprug gi dbang bskur zab mo rgyas par grub pa yin te /
de'i khyad par gyi dgos pa dang phan yon yang /
gzhung las /
'dis ni bar chad sdug bsngal zhi :
ngan song 'khor ba'i bag chags sbyong :
bgegs las rnam par rgyal ba dang :
byang chub rigs su nges par 'gyur :
zhes bsngags par mdzad pas rten gyi gang zag mchog dman kun la 'phral yun gyi bde ba ster ba'i yid bzhin nor bu lta bu 'di'i rnal 'byor la g.yar dam du 'chang ba sogs khyad par dang /
spyi'i dam tshig sdom pa'i gnas rnams tshul bzhin du slob cing bsrung bar bgyi'o snyam pas 'di'i rjes zlos mdzod /
gtso bos ji ltar sogs lan gsum /
dbang bskur zab mo legs par thob pa'i bka' drin gtang rag gi yon du maN+Dal 'bul ba zhu /
zhes mtshams sbyar la maN+Dal 'bul du gzhug
/slar yang lus longs spyod ltos med du 'bul snyam pas 'di'i rjes zlos mdzod /
deng nas brtsam ste sogs lan gsum /
de lta bu'i dge ba'i rtsa ba byang chub snying por yongs su bsngo bas rgyas 'debs pa 'di lhan cig tu gnang bar zhu /
bsod nams 'di yis sogs brjod la slob ma rnams rang gnas su gtang ngo //
!
//gzhan don gyi sgo gnyis pa tshe 'das rjes 'dzin gnas lung gi cho ga la gsum /
sbyor ba /
dngos gzhi /
rjes kyi bya ba'o //
dang po la bzhi rten bca' ba /
rten skyed pa /
rnam shes dgug pa /
bgegs sbyong ba'o //
dang po ni /
dkyil 'khor gyi lho'am mdun ngos su'ang rung ste pad+ma 'dab brgyad kyi gdan la smyugs rgod tshigs gsum la brten pa'i lus kyi rten skye mched tshang ba'i gzugs bris pa'i snying gar yid kyi rten nr-i yig gis mtshan pa rgyab ngos su ngag gi rten gzungs sngags mthar /
ming bris la /
sarba pA paM karma A ba ra Na shAn+tiM ku ru swA hA/
zhes sham bu btags pa'i mtshan byang rgyab tu bag chags rten dri gos kyi dum bus g.yogs /
rus bu yod na rtsar gzhug
/ro dngos yod na de la gnas lung brtsam par bya /
gzhan yang zhi drag sbyong gtor brab rdzas zas gtad sogs 'og tu dgos pa'i yo byad rnams tshang bar bsham mo //
gnyis pa rten skyed pa ni /
dmigs rten bsang sbyang /
stong pa'i ngang las pad+ma dang zla ba'i gdan la ming byang nr-i las tshe las 'das pa'i gzugs phung gson po'i rnam pa ji lta ba gus pa dang ldan pas 'khod par gyur /
gsum pa rnam shes dgug pa ni /
bdag mdun thugs srog byams pa'i 'od zer lcags kyus bkug par bsam la lcags kyu'i phyag rgya byas te /
na mo /
rtsa brgyud kyi bla ma mchog gsum rgyal ba rgya mtsho'i tshogs dang bcas pa rnams kyi bden pa dang /
'phags mchog thugs rje chen po 'gro 'dul ngan song dong sprug gi lha tshogs 'khor dang bcas pa rnams kyi bden pa dang /
gsang sngags rig sngags gzungs sngags snying po phyag rgya ting nge 'dzin gyi bden pa dang /
bden pa chen po'i byin gyi rlabs kyis tshe las 'das pa che ge mo'i rnam par shes pa khams gsum rigs drug gi gnas gang na gnas kyang skad cig gis 'dir mchis par gyur cig
/oM badzra a kar+ShA ya dzaH
lan gsum /
zhes pas rnam shes dang /
sarba pA paM A na ya hU~M/
zhes pas sdig pa bkug nas /
dzaHhU~M baM hoH
rnam shes a dkar po'i rnam pas rten la thim par gyur /
bzhi pa bgegs sbyong ba ni /
sbyong gtor raM yaM khaM gis bsang /
oM AHhU~M gsum gyis byin brlabs pa rten la g.yas su bskor zhing /
oM sarba big+h+nAn na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
zhes gsum gyis zhi ba /
ting lo dang changs bus g.yon du bskor zhing oM sum+b+ha ni sum+b+ha hU~M/
gr-ih+Na gr-ih+Na hU~M/
gr-ih+Na pa ya gr-ih+Na pa ya hU~M/
A na ya hoH
b+ha ga wAn /
bid+yA rA dzA ya hU~M phaT/
ces hU~M bzhi pa gsum gyis phyed ma /
na mo /
rtsa brgyud kyi bla ma mchog gsum rgyal ba rgya mtsho'i tshogs dang bcas pa rnams kyi bden pa dang /
'phags mchog thugs rje chen po 'gro 'dul ngan song dong sprug gi lha tshogs 'khor dang bcas pa rnams kyi bden pa dang /
gsang sngags rig sngags gzungs sngags snying po phyag rgya ting nge 'dzin gyi bden pa dang /
bden pa chen po'i byin gyi rlabs kyis tshe las 'das pa gson gyi dus su tshe la bar du gcod cing /
gshin gyi dus na sdig pa sbyong ba la bar du gcod pa'i gdon bgegs thams cad gtor ma 'dis tshims par gyis la dpag tshad dang rgyang grags su ma gnas par song zhig
/gal te mi 'gro na ye shes kyi rdo rje 'bar bas mgo bo tshal pa brgyar 'gas par 'gyur ta re /
zhes brjod cing /
gu gul gyis bdug
/yungs dkar gyis brab /
drag sngags bzla zhing rol mo'i sgra drag po dang bcas pas gtor ma rgyang ring du dor ba ste drag po'i sbyang ba'o //
gnyis pa dngos gzhi la /
slob dpon gyis /
'o /
mtha' dang mu med pa'i mar gyur 'gro ba bdud kyi chu bzhi las ma brgal pa thams cad /
tshad med pa'i snying rje chen pos bsgral te thugs rje'i dbang phyug gi go 'phang la dgod par bya /
de'i ched du smin byed kyi rim pa zab mo zhu nas don nyams su blang bar bgyi'o snyam pa'i thugs bskyed gsal btab nas gsan 'tshal /
de la 'dir gang gsan par bya ba'i chos ni /
'gro 'dul ngan song dong sprug gi dkyil 'khor du sgrib gnyis bag chags dang bcas pa sbyong zhing /
go 'phang gi chos rgyud la 'jog par bya ba'i slad du mngon par dbang bskur ba zab mo bsgrub pa la slob dpon gyis bgyi bar 'os pa dang /
khyed rang gi ngo skal du gyur pa la /
sbyor dngos rjes gsum las /
sbyor ba la'ang rnam grangs bdun gyi dang po rten bskyed cing rnam shes dgug bstim sbyong ba bya ba ste gnas lung la ltos pa'i sbyor ba dang /
gnyis pa sems bskyed gsal btab pas blo bcos pa'i rim pa dang bcas pa sngon du song nas smin byed zab mo zhu ba'i yon du maN+Dal 'bul ba zhu /
zhes mtshams sbyar la maN+Dal 'bul du gzhug
/gsum pa gsol ba gdab pa ni /
zhes sogs nas gong du dbang gi skabs su ji skad smros pa thams cad skabs 'dir tshang bar gtong ba las /
khrus kyi skabs mtshams sbyor gyi tshig sbyin pa'i bdag po zhes pa'i gnas su tshe las 'das pa zhes sbyar ba dang /
dbang bskur dngos gzhi'i skabs bsdu na bum dbang kho na dang /
lha dbang /
bzlas lung bcas gtso bo kho nas 'thus shing /
rjes mtha' rten rigs kyang dor bas chog pas /
gsol gdab nas gzung /
thugs me long las ngo sprad dbang bskur ba yan rdzogs par byas rjes /
de rnams kyi sgo nas dbang gi dngos gzhi legs par grub pas gnas skabs de dag tu thob cing khas blangs pa'i dam tshig dang sdom pa la srung sdom tshul bzhin du bgyi'o snyam pas 'di'i rjes zlos mdzod /
gtso bos ji ltar sogs lan gsum /
dbang bskur zab mo legs par thob pa'i bka' drin gtang rag gi yon du maN+Dal 'bul bar zhu /
zhes maN+Dal 'bul du gzhug
/slar yang lus longs spyod ltos med du 'bul snyam pas 'di'i rjes zlos mdzod /
deng nas brtsam ste sogs lan gsum /
de lta bu'i dge ba'i rtsa ba byang chub snying por yongs su bsngo bas rgyas 'debs 'di lhan cig tu gnang bar zhu /
bsod nams 'di yis sogs brjod /
de ltar sdig pa sbyong zhing dbang bskur pa la brten nas dmigs yul de nyid lha dang skal pa mnyam par gyur /
ces mos /
gsum pa rjes rim la'ang lnga /
zas gtad /
chos bshad lam bstan /
gnas spar /
byang bu sreg pa /
smon lam gdab pa'o //
dang po ni /
'dod yon bza' btung sna tshogs bshams la /
raM yaM khaM gis bsang sbyang /
'dod yon gyi phung po zad mi shes pas nam mkha' gang bar gyur /
nam mkha' mdzod kyi sngags rgya lan gsum gyis byin brlabs la /
oM:
thams cad nam mkha'i mdzod bzhin du :
zag pa med pa'i longs spyod ni :
gzugs mdzes rgya mtsho'i sprin chen po :
bzhes shig bde ba chen por bzhes :
oM badzra rU pa AHhU~M:
thams cad nam mkha'i mdzod bzhin du :
zag pa med pa'i longs spyod ni :
sgra snyan rgya mtsho'i sprin chen po :
bzhes shig bde ba chen por bzhes :
oM badzra shab+da AHhU~M:
thams cad nam mkha'i mdzod bzhin du :
zag pa med pa'i longs spyod ni :
dri zhim rgya mtsho'i sprin po :
bzhes shig bde ba chen por bzhes :
oM badzra gan+d+he AHhU~M:
thams cad nam mkha'i mdzod bzhin du :
zag pa med pa'i longs spyod ni :
ro mchog rgya mtsho'i sprin chen po :
bzhes shig bde ba chen por bzhes :
oM badzra ra sa AHhU~M:
thams cad nam mkha'i mdzod bzhin du :
zag pa med pa'i longs spyod ni :
reg 'jam rgya mtsho'i sprin chen po :
bzhes shig bde ba chen por bzhes :
oM badzra spar+she hU~M:
zhes sam /
bsdu na /
thams cad nam mkha'i mdzod bzhin du :
zag pa med pa'i longs spyod ni :
'dod yon rgya mtsho'i sprin chen po :
bzhes shig bde ba chen por bzhes :
oM badzra rU pa shab+da gan+d+he rA sa spar+she AHhU~M:
zhes bsngo /
thams cad nam mkha'i mdzod bzhin du //
longs spyod zad pa med par shog
/rtsod pa med cing 'tshe med pa //
rang dbang du ni spyod par shog
/ces smon lam gdab /
gnyis pa chos bshad lam bstan ni /
nyon cig tshe 'das rigs kyi bu :
'khor ba'i gnas rigs gar skyes kyang :
sdug bsngal gsum gyi rang bzhin yin :
de la ma chags ma zhen par :
byang chub mchog tu sems bskyed nas :
chos nyid bden pa dran par gyis :
lam lnga rang bzhin med pa ste :
sgyu ma lta bu'i ngang du rdzogs :
'od gsal snying po yid kyi lus :
pad+mo bkod pa'i zhing du song :
snang ba mtha' yas ye shes dang :
dbyer med mngon par byang chub shog :
ces so //
gsum pa gnas spar ba ni /
pad+ma 'dam gyis ma gos ltar //
srid gsum dri mas ma gos pa'i //
srid pa'i pad+mo las 'khrungs pa //
bde ba can du skye bar shog
/tshe 'das kyi rnam shes a thung gi rnam pas spyi bo nas thon /
bde ba can gyi zhing du song nas 'od dpag med pa'i thugs kar thim pas rgyal ba'i dgongs pa dang ro gcig par gyur par mos la mnyam par gzhag go
/bzhi pa byang bu sreg pa ni /
nub tha mar /
dkyil 'khor gyi lha tshogs rnams kyi thugs ka nas ye shes kyi 'od zer byung bas tshe 'das kyi phung khams skye mched 'khor ba'i chos thams cad dmigs med ka dag gi dbyings su sbyangs par mos la me sbar zhing /
a :
'od gsal stong nyid dbyings kyi ngang :
rig pa ye shes snang ba yis :
tshe 'das nyon mongs bag chags kun :
rang byung chos sku'i klong du bsreg :
a a a :
gzungs sngags tshang ma'am kaM ka ni'i mthar /
ag+na ye dz+wa la raM/
zhes dang /
rang snang ris med gting gsal ka dag gi dgongs pa las ma g.yos par zag bcas phung po zag med dbyings su sbyang /
byang thal 'jim pa gtsang ma dang sbyar bar gzungs kyi dri chab blugs la sAts+tsha gdab cing rab tu gnas la gtsang ma'i gnas su bzhag go
/lnga pa smon lam gdab pa ni /
bzang po spyod pa sogs theg pa chen po'i smon lam spyi dang bye brag pas mtshams sbyar zhing /
'khor gsum rnam par mi rtog pa'i bsngo bas rgyas gdab bo //
de ltar tshul bzhin nan tan du bsgrubs pa'i dgos pa'i khyad par ni /
gzhung las /
de ltar bdun phrag la sogs par :
bsnyen rdzogs nus dang snying brtse ba'i :
slob dpon rnal 'byor ldan pas bya :
mtshams med spyad pa'i 'gro ba yang :
ngan song rmi lam ltar mthong nas :
mtho ris gnas su nges 'drongs na :
dge ba'i sa bon ldan pa dag :
bde 'gror skye ba smros ci dgos :
dad dang dam tshig srung ba ni :
dag pa'i zhing du dbugs 'byin byed :
ces rdo rje'i gsung lung rigs kyis grub pa ste yid ches nges pa'i tshad ma'o //
de ltar khrigs su bsdebs pa'i las byang 'di ni /
rang don bsnyen sgrub /
gzhan don dbang dang gnas lung /
gnyis ka'i don ril bu'i sgrub pa chen po dang /
'phags pa rigs bzhi la bsten pa'i grol ba bzhi'i sgrub pa la'ang las kyi sems
dpa' go 'pho ba tsam las khyad par med par 'jug pas /
spyi'i khog dbub chen po nyid du rigs par bya zhing /
phyi ma rnams gsal bar byed pa'i lag len gyi yi ge gnyis pa las rtogs par 'tshal lo //
'gro ba sgrol la de bzhin gshegs pa rnams //
mthu stobs mtshungs kyang smon lam khyad par can //
mchog gyur dkyil 'khor gcig tu sgrub pa'i thabs //
dbul pos nor bu bzhin du bsten par byos //
zab gsang nyi ma'i dpal 'dis sa gzhi'i khyon //
rab snang srid pa'i chu bo bzhi skem pa //
de srid byin rlabs drod 'bar grol bzhi'i lam //
lus can kun la mi 'grib rtag sbyin shog
/ces pa 'di'ang 7sprul pa'i gter chen nyid dang 7kun mkhyen bla ma rdo rje gzi brjid kyis yang yang rjes su gnang ba dang /
chos rgyal mu tig btsan po gnam sa'i dbang phyug lha rigs kyi thig ler smin pa sde dge chos rgyal dpal ldan 'chi med rtag pa'i rdo rje sras yum gyi gsung bskul rjes su bsgrub bslad /
pad+ma'i rgyal tshab nyin byed dbang pos rjes su bzung ba sngags rig 'dzin pa pad+ma gar dbang blo gros mtha' yas pa'i sdes 'jig rten dbang phyug rim byon gyi pho brang 'og min mtshur phu'i gdan sa chen por grub par bgyis pa dge legs 'phel /
slar yang zab mo'i chos tshul 'di nyid la sngon smon gyis mthu grub pa rnam 'dren bstan pa'i nyi ma brang ti mkhas pa'i rigs 'khrungs shrI e waM pa chen po 'jam dbyangs nam mkha' rgyal mtshan dpal bzang po'i zhal snga nas kyi thugs bzhed bsgrub slad bklags pas grub par bris pa sarba dA ka l+yA NaM b+ha ba tu ///
/
