@#//
mkha' 'gro'i gtso mo ye shes mtsho rgyal gyi rnam thar mdor bsdus sgo nas gsol ba 'debs pa mos gus gdung ba'i tam+bu ra bzhugs so //
na mo gu ru dz+nyA na DA ki nI yai /
kun tu bzang mo shes rab pha rol phyin //
dbyings phyug rgyal yum rdo rje rnal 'byor ma //
dbyangs can lha mo ye shes mtsho rgyal zhabs //
bla ma sku gsum mkha' 'gror gsol ba 'debs //
chos 'phags drung du smon lam chen po thebs //
thub pa'i spyan sngar gang+gA'i lha mor sprul //
dag pa'i zhing du 'phags ma dbyangs can ma'i //
sku yi bkod par bstan la gsol ba 'debs //
gangs can gdul bya 'dul ba'i dus babs tshe //
mkha' las thabs shes yig 'bru'i rnam pa yis //
sgrags yul mkhar chen rigs kyi lhums su zhugs //
ltas bzang dpag med snang la gsol ba 'debs //
bya lo sprel zla'i tshes bcu'i nyi shar dus //
sku bltams tshe na sa g.yos 'brug sgra ldir //
me tog char babs bla yi mtsho mo rgyas //
'ja' 'od gur chen phub la gsol ba 'debs //
bltams ma thag nas dbyangs gsal tshigs bcad gsungs //
mkha' las lha mo mang pos shis pa brjod //
zla ba gcig nas lo brgyad na tshod rdzogs //
rgyal khams snyan pas khyab la gsol ba 'debs //
'khor ba'i btson rar nges 'byung shugs drag pos //
rgyal phran slong ba po las ring du bros //
mnga' bdag khri srong thugs kyi bzhed pa ltar /
khab kyi dam par byon la gsol ba\u0f8e
'bri klog rig pa'i gnas chen lnga la sogs //
mkhas pas brda bstan tsam gyis thugs su chub //
sngon sbyangs las 'phro chos la sad pa yis //
chos kyi gnyer 'dzin mdzad la gsol\u0f8e
slob dpon pad 'byung mchims phur bzhugs pa nyid //
rgyal pos spyan drangs rgyal srid maN+Dal phul //
rtsol med theg pa gnang bar gsol btab pas //
gsang sngags dkon par bstan la gsol\u0f8e
slar yang mtsho rgyal de mthun dam rdzas kyi //
tshogs 'khor phul bas dgyes bzhin gnang ba bstsal //
jo mor mnga' gsol dbang gis rgyud smin mdzad //
mchims phur gsang spyod gshegs la gsol\u0f8e
sde snod gsum sogs theg pa che chung gi
/drang don rgyu 'bras chos la blo sbyangs shing //
dbyangs can zhal gzigs mi brjed gzungs mchog thob //
mngon shes rdzu 'phrul brnyes la gsol\u0f8e
bsgrub bya tshugs thub bshad bya khong khrol cing //
shes bya phul phyin theg dgu'i la shan phyed //
chos dang chos min shan 'byed klong nas brdol //
las 'bras rang mtshangs gzigs la gsol\u0f8e
rgyu 'bras la zlo'i zab gsang btsal bzhed nas //
gu ru rje las 'da' dka'i dam tshig nod //
g.ya' lung bka' 'dus chos kyi rgya mtsho yi //
thog mar rgyud smin mdzad la gsol\u0f8e
gzho stod ti sgror rje dang lhan cig phebs //
tshogs khang chen mor bde chen maN+Dal phul //
gsang ba'i dbang bzhis sku gsung thugs su smin //
bla ma'i dag snang 'byongs la gsol\u0f8e
zla ba drug tu dbang don rtsal sbyangs pas //
dus sbyor rlung 'gag rten 'brel bcu gnyis dang //
gnas skabs bzhi dag bcu gnyis sa mchog non //
bsam yas yon tan ldan la gsol\u0f8e
gu ru'i lung bzhin bal po'i yul du byon //
mi bsad ro bslangs gser gyis rin gzhal nas //
thabs kyi dpa' bo a tsar sa le bslus //
gdul dka'i 'gro mang btul la gsol\u0f8e
ba su d+ha ra shAkya de ma sogs //
phan tshun chos gsan slar yang ti sgror phebs //
dga' bzhi'i rtsal sbyangs bcud kyi dngos grub thob //
'byung lngar rang dbang sgyur la gsol\u0f8e
chos rgyal gsol btab yab yum mchims phur phebs //
bla med dkyil 'khor brgya dang nyi shu yi //
zhal phyes skal ldan sum brgya smin par mdzad //
thugs sgrub bka' chen babs la gsol\u0f8e
ti sgror bla ma bsgrubs pas byin chen thob //
snang ba thams cad bla ma'i rol par shar //
o rgyan mkha' 'gro'i gling sogs zhing mchog bgrod //
ngo mtshar brda chos gzigs la gsol\u0f8e
zas gos lus ngag yid dang sangs rgyas bstan //
gzhan don snying rje'i dka' ba chen po brgyad //
gu ru'i bka' lung ji bzhin mthar phyin nas //
so so'i grub rtags thon la gsol\u0f8e
g.ya' gangs mtshams su gtum mo'i bde drod rnyed //
phal pa'i gos bral rus pa'i rgyan drug mdzes //
seng ge rdzong du sman gyi bcud lon pas //
drang srong sman lhas mchod la gsol\u0f8e
gdos bcas lus zad 'ja' lus mkha' spyod brnyes //
ngag ni tshangs dbyangs yan lag drug cu rdzogs //
sems la rdo rje lta bu'i ting 'dzin ldan //
mchog thun dngos grub brnyes la\u0f8e
ne ring rdzong du mi dang mi min gyi //
dpung tshogs btul nas dad pa'i gzhi la bkod //
mthu chen lha 'dre rnams kyis srog snying phul //
bstan pa'i srung mar bskos la gsol\u0f8e
spa gro stag tshang zab lam brtul zhugs spyod //
sgo gsum bde chen rdo rje gsum du gyur //
bcu drug lang tshos sgeg pa'i gzi mdangs 'bar //
dpa' mo he ru ka la gsol\u0f8e
tshe dpag med pas dbang bskur lung bstan thob //
bgres rgud mi mnga' tshe yi rig 'dzin brnyes //
mtha' yas dkyil 'khor kun gyi gtso mor gyur //
tshe bdag mthing 'od 'bar mar gsol\u0f8e
mon mo bkra shis khye'u 'dren rjes su bzung //
'on phu stag tshang rdo rje phur pa grub //
stong gsum lha 'dre kun gyi srog snying lon //
dbyings phyug tshogs rje ma la gsol\u0f8e
log pa'i bon rnams rdzu 'phrul nus pas bcom //
sdig blon mang po'i las ngan skye rgyun bcad //
dge 'dun dbyen sel thabs dang thugs rjes btul //
rgyal bstan nyin mor mdzad la gsol gsol\u0f8e
kha rag gangs dang gtsang gi jo mo nang //
'ug pa lung du snyan brgyud bka' brgyud spel //
las can mi bdun grub thob lnga brgya sogs //
smin grol dpag med mdzad la gsol\u0f8e
sham po gangs su jag pa mi bdun la //
ngo sprad grub brnyes o rgyan yul du btang //
bal yul mkha' 'gro ka la sid+d+hi ma //
rjes bzung gdams pas grol la gsol\u0f8e
mchims phur gu ru rje dang lhan cig tu //
lo grangs bcu gcig bzhugs nas thugs kyi mdzod //
lhag med bum pa gang byo'i tshul du bzhes //
bshad sgrub bstan pa spel la gsol\u0f8e
thugs sgrub bye ba snying thig khri phrag skor //
rgyud lung man ngag zab cing rgya che'i chos //
shog ser ngos su brda yig du mar bkod //
zab gter bca' gzhi bsgrigs la gsol\u0f8e
yab yum grub rigs lhan cig dbus gtsang khams //
zhabs kyis bcags nas sgrub pas byin gyis brlabs //
sa 'og gter gyis bkang nas kha byang bzhag
/las can lung bstan mdzad la gsol\u0f8e
gu ru srin yul phebs pa'i skyel ma'i lam //
tsha shod rong du a ti khyab brdal che'i //
gdams pa yongs rdzogs lung bstan mthar thug dang //
'das rjes rnam gsum thob la gsol\u0f8e
shangs dang zab bur bzhugs nas skal ldan rnams //
smin grol sar bkod a ti'i dgongs pa la //
mnyam par bzhag pas rig pa tshad la phebs //
zhing khams drug cur nyul la gsol\u0f8e
bdud blon shan+ti dmyal ba'i gnas nas drangs //
zas gos sman nor lus srog skyabs sbyin sogs //
bdag gzhan brje ba'i mdzad pa ngo mtshar bas //
lha klu'i dbang pos btud la gsol\u0f8e
mchims phur lha sras rgyal po'i mchod gnas mdzad //
bod yul gu ru'i rjes su 'brang tshad kyi //
gdams pa'i khungs gyur chos rgyud 'dzam gling khyab //
'gro don nam mkha' mnyam la gsol\u0f8e
bod yul mtha' dbus kun tu sgrub pa mdzad //
phyag zhabs rjes dang yig 'bru sku rten bkod //
ma 'ongs dad gus ldan pa'i skye 'gro kun //
'brel tshad don ldan mdzad la gsol\u0f8e
gnas chen brgya rtsa gnas phran bye ba bdun //
gangs ri nyer lnga rdzong chen bco brgyad dang //
sbas yul bcu gnyis ngo mtshar gnas mchog bdun //
gsang ba'i gnas lngar gshegs la gsol\u0f8e
de dag rnams su chos nor dam rdzas kyi //
gter kha grangs med sbas shing gter zhabs bsdams //
smon lam shis pa brjod pas dus kun tu //
dge legs rgyas par mdzad la gsol\u0f8e
skar chung rdo rje dbyings kyi gtsug lag tu //
lha sras mched gtsos skal ldan mched lcam rnams //
'dus pa skor gsum la sogs zab rgyas kyi //
chos sgos smin grol mdzad la gsol\u0f8e
gsang 'dus sgrub tshe gu ru dngos su byon //
zhag bdun bzhugs nas lha sras smin grol mdzad //
dgongs pa rang grol la sogs sngon med kyi //
gdams zab thugs rjes bstsal la gsol\u0f8e
mkhar chur phebs nas dgongs par mnyam gzhag pas //
chos nyid zad pa'i snang ba mngon du gyur //
rigs drug gnas su gang 'dul sprul pa yis //
'khor ba dong nas sprugs la gsol\u0f8e
'phags pa'i yul nas man+dA ra ba byon //
gdams ngag ga dar chos kyi bgro bar mdzad //
phan tshun chos gsan bsngags brjod me tog 'thor //
shis pa'i dbyangs snyan spel la gsol\u0f8e
slar yang shangs kyi zab bu lung du byon //
tshogs 'khor cher mdzad rtsa slob bcu gcig la //
snyan brgyud smar ba snying 'dra'i man ngag ni //
brgya rtsa gnang bar mdzad la gsol\u0f8e
las ldan so sos gsol ba btab pa las //
zhal gdams lung bstan phyi tshig bslab bya bstsal //
yongs dril dgung lo nyis brgya bcu gcig tu //
bod yul gdul bya bskyangs la gsol\u0f8e
bya zla'i tshes brgyad gnas gsum mkha' 'gro dang //
rnga yab srin po sde brgyad bsu ba sleb //
bod khams lha mis zhu lan dgu skor dang //
che dgur lung bstan gnang la gsol\u0f8e
mon bal mkha' 'gro thugs ka'i g.yas g.yon bsdus //
tshes bcur mkha' 'gro sde bzhis btegs pa yi //
'od kyi 'do ler 'od kyi gong bur bzhugs //
brtse bas zhal chems bstsal la gsol\u0f8e
ngo bo gzhon nu bum skur mngon byang chub //
rnam pa rnga yab pad+ma 'od du byon //
mkha' 'gro mthing 'od 'bar ma'i tshul bzung nas //
srin rgyal gzung ma mdzad la gsol\u0f8e
gang gi sku gsung thugs yon phrin las ni //
gu ru rje dang mnyam pa nyid gyur nas //
nam mkhas gar khyab mi bzad rgyan 'khor lngas /
khyab cing 'gro don mdzad la gsol\u0f8e
khyad par bod yul 'gro la rjes brtse bas //
rnam 'phrul nyer lngas gtsor mdzad dus rtag tu //
rgyun mi 'chad par sprul dang yang sprul sogs //
gang la gang 'dul ston la\u0f8e
las can rnams la spang blang lung bstsal zhing //
bar chad sel dang dngos grub stsol ba yi //
sdong grogs mdzad sogs bod khams rtag skyong ba'i //
ma gcig drin mo che la gsol\u0f8e
dgongs pa zab mo nam mkha' mnyam par khyab //
thugs rje nyi ma'i dkyil 'khor las lhag gsal //
byin rlabs sprin dang dngos grub sbrang char las //
myur ba'i yum chen mo la gsol ba 'debs //
dad cing gus pas gsol ba btab pa'i mthus //
dri med ye shes spyan gyis rab gzigs la //
thugs rje'i lcags kyus myur du bzung nas kyang //
mkha' spyod dag pa'i zhing du 'dren par mdzod //
skye dang tshe rabs kun tu thugs rjes zungs //
dus dang rnam pa kun tu byin gyis rlobs //
'di dang gtan du bdag gi bla ma mdzod //
mchog dang thun mong dngos grub ma lus stsol //
kun bzang pad 'byung yab yum ci 'dra ba //
de 'dra kho nar bdag kyang myur 'grub ste //
rnam thar rgyal ba kun dang dbyer med pas //
mkha' mnyam 'gro kun sangs rgyas sar 'god shog
/ces pa 'di'ang rje bla ma pad+ma 'od gsal mdo sngags gling pa'i zhal snga nas gnad gal che ba'i bka' bstsal phebs pa dang /
rnal 'byor dbang mo rdo shul mkha' 'gro chen mos rten dang bcas nan tan bskul ma mdzad pa la brten /
gu ru yab yum la rtse gcig tu dad pa'i ku sA li pad+ma gar dbang blo gros mtha' yas kyis shrI de wI ko Ta'i sgrub gnas kun bzang bde chen 'od gsal gling du chu sbrul gnam lo gsar tshes cho 'phrul zla ba'i dkar phyogs kyi tshes bcur gter chen bsam gtan gling pa'i gter byon rnam thar 'bring po'i don bsdus su bris te gsol ba btab pa dge legs 'phel /
sarba dA mang+ga laM//

//
