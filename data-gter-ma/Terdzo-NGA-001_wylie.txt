rdor sems thugs kyi thig le'i zhi ba dang khro bo'i brgyud pa'i gsol 'debs sgyu 'phrul rdo rje'i rol mo zhes bya ba bzhugs so //
rgyal kun 'dren pa khyab bdag kun tu bzang //
rgyal tshab ston pa rigs lnga gangs chen mtsho //
rgyal sras thu bo rigs gsum mgon po la //
gsol ba 'debs so dbang skur byin gyis rlobs //
ngo mtshar dam pa'i rigs can drwa ma lnga //
tan+t+ra bco brgyad skal ldan rgyal po dzaH
/gsang ba'i don gzigs ku ku rA dza la //
gsol ba 'debs so dbang skur byin gyis rlobs //
gsang rgyud mnga' bdag in+d+ra b+hU ti'i zhabs /
zung 'jug sku can siM ha rA dza che //
mi slob mthar phyin u pa rA dza la //
gsol ba 'debs so dbang skur byin gyis rlobs //
mkha' spyod tshogs kyi gtso mo go mA sa //
sgeg pa rdo rje rgyal po ku ku'i mtshan //
grub pa'i dbang phyug ro langs bde ba la //
gsol ba 'debs so\u0f8e
sgyu 'phrul gsang mdzod rdo rje bzhad pa dang //
za hor rig 'dzin rgyal po pra hasti //
sangs rgyas gsang ba dri med bshes gnyen la //
gsol ba 'debs so\u0f8e
gsung gi rdo rje pad+ma saM b+ha ba //
gsang rgyud rgya mtsho'i gnyer 'dzin mtsho rgyal ma //
chos kyi shing rta khri srong yab sras la //
gsol ba 'debs so\u0f8e
rdo rje theg pa'i bka' bab rma gnyags gnubs //
snying po'i srol 'byed mchog gyur bde chen gling //
'jig rten dbang phyug theg mchog rdo rje la //
gsol ba 'debs so\u0f8e
nges pa'i lung zin zab gter bstan pa skyong //
chos bdag sprul pa'i skyes mchog brgyud par bcas //
bka' drin sum ldan 'khor lo'i mgon po la //
gsol ba 'debs so\u0f8e
gsang ba'i snying po rtogs bya gzhi yi rgyud //
rtogs byed thabs kyi lam mchog lung gi spyi //
grub pa mthar phyin sgyu 'phrul drwa ba'i 'bras //
rgyud gsum shes thob mngon du 'gyur bar shog
/'ching grol med pa gnas lugs gdod ma'i gshis //
bden pa dbyer med rang rig byang chub sems //
glo bur btags pa'i sgrib pa las grol te //
ngo bo'i gzhi la dag pa gnyis 'byor shog
/shes rab gsum gyis sems lnga legs bskyed nas //
thabs kyis nges dang shes rab rnam grol lam //
shes 'jug rim dang cig car dbang po bzhin //
rtogs goms rig 'dzin rnam bzhi 'grub par shog
/lta spyod dkyil 'khor dbang bskur dam tshig dang //
phrin sgrub ting 'dzin mchod sngags phyag rgya ste //
rgyud kyi dngos bcur mkhas shing dbang thob nas //
lam gyi cha rkyen nyams 'og tshud par shog
/sku gsung thugs yon phrin las lnga phrag lnga //
rten dang brten par mdzad pa'i rol mo can //
lhun grub chos dbyings kun khyab 'gro ba kun //
rdor sems thugs kyi thig ler mngon rdzogs shog
/ces sprul pa'i gter chen mchog gyur bde chen gling pas karma'i dam can brag nas gter du bzhes pa'i sgyu 'phrul zab chos kyi brgyud pa'i gsol 'debs 'di bzhin karma pa bcu bzhi pas bris pa dge /

//
