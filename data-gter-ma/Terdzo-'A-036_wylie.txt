@#//
thugs rje chen po ngan song rang grol las phyi sgrub dang 'brel ba'i phrin las bklag chog tu bkod pa pad dkar rgyas pa'i 'dzum zer zhes bya ba bzhugs so //
na mo gu ru lo ke shwa ra ya /
bskal bzang rgyal ba'i sprul gzhi 'jig rten dbang //
gangs ljongs sprul pa'i skur bzhengs srong btsan sgam //
dbyer med bde ba chen po pad+ma'i zhal //
gcig bsdus 'khor lo'i mgon por gus phyag 'tshal //
grub mchog kun gtso las 'phro gling //
gang de'i zab mo'i gsang mdzod las //
byon pa'i 'dod ster nor bu'i rgyal //
las khrigs byi dor byas 'dir bsnyen //
'di'i phrin las sgrub mchod dbang bskur gnas lung sogs dang sbrel ba zab gter spyi mthun gyi lugs su gtang ba dang /
bsnyen sgrub smin slob kyi dbang du byas pa'i rang rkang bye brag pa gnyis las /
skabs 'dir snga ma nyid nye bar dgod par bya ste /
de la sbyor ba yo byad kyi bsham dbang bskur lta bur de'i lugs ltar bya dgos la /
sgrub mchog dkyus 'gre tsam la 'phags pa'i sku gsung thugs kyi rten bkram pa'i spyan sngar stegs gtsang mar ras bris kyi dkyil 'khor yod na bting /
med na maN+Dal la 'bru'i tshom bu lha grangs dang mnyam pa bkod pa'i mdun du gtsang zhing dag pa'i mchod gtor kha zas bzang dgus brgyan pa gcig gam gsum /
chu gnyis nyer spyod /
dkar mngar gyi tshogs rdzas /
srung ma'i gtor 'bul /
sngon gtor sogs 'du bya'o //
phrin las dngos la gsum /
sngon 'gro /
dngos gzhi /
rjes so //
dang po ni /
thog mar brgyud pa'i gsol 'debs bya /
de nas rgyas par spro na 'di nyid kyi gzhung las 'byung ba'i cha gsum gtang dgos kyang dkyus la mi lcogs pas dkar gtor chab kyis bran la /
raM yaM khaM gis bsang sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma 'dod dgu'i rgya mtsho kha dog dri ro nus mthu phun sum tshogs par gyur /
oM AHhU~M hoH
lan gsum gyis byin brlab /
b+hU mi pa ti sa pa ri bA ra sa mA dzaH
zhes mgron 'gugs /
b+hU mi pa ti sa pa ri bA ra na maHsarba sogs nam mkha' mdzod kyi sngags rgya lan gsum gyis bsngos la /
sa bdag lha klu 'khor dang bcas //
gtor ma dam pa 'di bzhes la //
bdag gis sgrub pa ma thon bar /
khyed la gnas 'di bdag g.yar gyis //
ci bde bar ni gzhan du song //
b+hU mi pa ti sa pa ri bA ra gats+tsha /
gtor ma phyi rol du 'bul lo //
sngon 'gro dngos la lnga yod pa'i dang po skyabs su 'gro ba ni /
rang gi snying gar pad zla'i steng du hrIHdkar po'i 'od zer gyi snang bas /
mdun gyi nam mkhar pad+ma'i gdan la bla ma shAkya thub pa /
g.yas su 'phags pa spyan ras gzigs /
g.yon du mkha' 'gro gsang ba ye shes la bla ma yi dam mkha' 'gro'i tshogs kyis bskor ba gsal bar gyur /
ston pa bla med sangs rgyas rin po che //
skyob pa bla med dam chos rin po che //
'dren pa bla med dge 'dun rin po che //
dkon mchog rin chen gsum la skyabs su mchi //
byin rlabs rtsa ba bla ma dang //
dngos grub rtsa ba yi dam lha //
phrin las rtsa ba mkha' 'gro ma //
rtsa ba gsum la skyabs su mchi //
lta ba bla med phyogs med mtha' dang bral //
sgom pa bla med gsal stong 'dzin pa med //
spyod pa bla med rang shar rang grol ngang //
bla med lta sgom spyod la skyabs su mchi'o //
lan gsum /
gnyis pa sems bskyed pa ni /
'di bzung bla med byang chub ma thob bar //
sems can don du byang chub sems mchog gnyis //
zung 'jug thabs shes gnyis kyi sgo nas ni //
byang chub sems mchog brtan por bskyed par bgyi //
lan gsum /
skyabs yul rnams las 'od zer dpag tu med pa 'phros /
bdag gzhan sgo gsum gyi sdig sgrib dag nas thugs rje chen po'i skur gyur /
skyabs yul rnams kyang mi dmigs par bsam /
gsum pa bgegs la gtor ma sbyin pa ni /
rang skad cig gis dpal rta mgrin sku mdog dmar po g.yas rdo rje'i be con dang g.yon rdo rje'i tho ba bsnams shing khro gtum bzod par dka' ba'i chas can /
gzi brjid bskal pa'i me ltar 'bar bar gyur /
oM hrIHpad+mAn+ta kr-ita badzra kro d+ha ha ya grI ba hu lu hu lu hU~M phaT:
sngon 'gro'i gtor ma bsang chus bran te /
raM yaM khaM:
bgegs gtor mi dmigs stong pa'i ngang nyid las :
rin chen snod du bdud rtsi'i rgya mtshor gyur :
sreg sbyong gtor ba raM yaM khaM gsum 'phros :
oM AHhU~M gis 'dod yon dpag med gyur :
oM AHhU~M:
lan gsum /
deng 'dir dkyil 'khor mchod pas 'byung po kun :
gnas 'dir ma 'dug gtor mas tshims gyis la :
rang rang so so'i gnas su phyir dengs shig :
gal te mi 'gro bar chad byed pa na :
nga nyid dbang chen pad+ma rta skad 'tsher :
khams gsum srid gsum kun kyang 'dar zhing sngangs :
gdon bgegs 'byung po ma lus rdul du rlog :
oM pad+mAn+ta kr-ita hU~M phaT:
gnod byed sarba sha trUM mA ra ya rbad nan zlog cig :
bgegs gtor dor la yungs thun gu gul rol mo'i tsham rngam gyis bgegs bskrad /
bzhi pa srung 'khor ni /
hrI:
rang nyid dbang chen skur gsal thugs ka nas :
'od zer mtshon cha yig 'bru khro chung 'phros :
gur dang bla bre drwa ba drwa phyed dang :
sa gzhi gdan dang gcal bkram 'od du 'bar :
badzra rat+na rak+Sha rak+Sha hU~M:
lnga pa mchod rdzas byin brlab ni /
oM pad+mAn+ta kr-ita hU~M gis bsang /
oM swa b+hA bas sbyang /
stong pa'i ngang las b+h+rU~M las rin po che'i snod so sor rang rang gi ming yig dang po yongs su gyur pa las /
mchod rdzas rnams rang bzhin stong pa rnam pa mchod rdzas byed las zag med kyi bde ba skyed nus pa'i mchod sprin bsam gyis mi khyab par gyur /
oM badzra ar+g+haM nas /
shab+da AHhU~M bar brjod la byin brlab bo //
gnyis pa dngos gzhi la gsum /
bsod nams kyi tshogs gsag pa /
ye shes kyi tshogs gsag pa /
zung 'brel du sbyar ba'o //
dang po ni /
rang gi snying gar paM las pad+ma a las zla ba'i steng du hrIHdkar po de las 'od zer 'phros pas /
bla ma dang thugs rje chen po'i lha tshogs sangs rgyas dang byang chub sems dpa' rnams mdun gyi nam mkha' la byon nas pad zla'i gdan la bzhu+ugs par gyur /
dus gsum bzhugs pa'i bla ma thams cad dang //
thugs rje chen po'i dkyil 'khor lha tshogs dang //
phyogs bcu'i sangs rgyas byang sems sras dang bcas //
sems can 'khor ba'i sdug bsngal bsal ba'i phyir //
rang bzhin gnas nas spyan 'dren gshegs su gsol //
nyi zla pad+ma'i gdan la brtan par bzhugs //
lus ngag yid gsum gus pas phyag 'tshal lo //
dngos 'byor yid sprul mchod pa dam pa bzhes //
tshe rabs sngon nas da lta yan chad du //
sdig pa'i las rnams ci bgyis so sor bshags //
skye bo nyan thos rang rgyal byang chub sems //
dus gsum dge rtsa bgyis la rjes yi rang //
dus gsum sangs rgyas zhal nas gsungs pa yi //
chos 'khor sems can rnams la bskor du gsol //
'gro don mi mdzad mya ngan 'da' bzhed la //
'gro ba'i don du bzhugs par gsol ba 'debs //
bdag gzhan dge ba'i rtsa ba gang bsags pas //
bla med rdzogs pa'i byang chub thob par shog
/ces yan lag bcu pas tshogs gsag
/sems can thams cad bde ba dang sogs tshad med bzhi spyi mthun 'don bsgom du bya'o //
gnyis pa ye shes kyi tshogs ni /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
zhes pas /
phyi nang gi chos thams cad stong pa nyid du gyur :
ces spros bral 'od gsal chen po'i don la ci gnas su mnyam par bzhag
/gsum pa zung 'brel la gsum /
dkyil 'khor bsgom pa /
de rdzogs byed yan lag gi bya ba /
sngags bzla ba'o //
dang po ni /
stong pa'i ngang las rang bzhin lhun gyis grub pa'i nam mkha' mtha' yas pa'i steng thams cad rdo rje'i gur :
'og thams cad rdo rje'i sa gzhi :
logs thams cad rdo rje'i ra ba :
phyi rol thams cad ye shes kyi me 'od rab tu gsal ba'i nang na :
yi ge b+h+rU~M ser po 'od du zhu ba las :
gzhal yas khang gru chad bar khyams sgo bzhi dang ldan pa :
rin po che sna tshogs kyi rtsig pa dang pha gu drwa ba drwa phyed sgo bzhi rta babs rim pa bzhi'i steng na chos kyi 'khor lo dang :
gdugs dang :
ri dwags la sogs pa'i rgyan du mas mdzes shing :
phyi nang kun tu gsal ba'i steng 'khor lo rtsibs stong la 'og pad+ma stong ldan gyi dbus su pad 'dab bzhi dang :
de'i phyi rim la pad 'dab bcu gnyis kyi steng du sna tshogs pad+ma 'dab brgyad re re dang :
bar khyams dang sgo bzhi la pad rkyang gi gdan rnams su gyur :
de'i dbus su oM badzra rat+na rak+Shi maN+Da la hU~M:
rin po che gser gyi sa gzhi'i gdan :
oM pad+ma rak+Shi maN+Da la hU~M:
sna tshogs pad+ma'i gdan :
a tsan+d+ra rak+Shi maN+Da la hU~M:
zla ba'i gdan :
ma sUr+Ya rak+Shi maN+Da la hU~M:
nyi ma'i gdan chen po bzhi brtsegs kyi steng du :
oM ma Ni pad+me hU~M:
bdag nyid 'phags pa nam mkha'i rgyal por krong ste gyur pa ni sku bzhengs pa :
sku mdog dkar la dmar ba'i mdangs chags pa :
zhal bcu gcig pa :
rtsa ba'i phyag bcu chos sku'i phyag dang :
yan lag gi phyag sum cu so brgyad longs sku'i phyag dang :
nying lag sprul pa'i phyag stong dang ldan pa :
rin po che'i rgyan dang yan lag rigs bzhi'i sbrul gyis brgyan pa :
ri dwags kyi pags pas stod g.yogs pa :
dar sna tshogs kyi sham thabs dkris pa :
pad+ma'i gdan dang ldan pa gcig tu gyur :
de yang zhal bcu gcig la rtsa ba'i zhal gsum dkar po chos sku zhi ba'i zhal 'dzum pa dang ldan pa :
de'i steng ma gsum ser po longs sku rgyas pa'i zhal bzhad pa :
de'i steng ma gnyis dmar smug dbang gi zhal gtsigs pa :
de'i steng ma gnyis sprul sku mthing nag khros pa'i zhal drag po spyan gsum gsum dang ldan pa'o :
steng zhal dmar po gtsug tor dang ldan pa ni rigs 'dzin pa'o :
chos sku'i rtsa phyag bcu la phyag dang po gnyis kyis thugs kar thal mo sbyar ba :
de'i 'og ma gnyis kyis g.yas bgrang phreng :
g.yon pad+ma dkar po bsnams pa :
de'i 'og ma gnyis kyis g.yas 'khor lo :
g.yon spyi blugs bsnams pa :
de'i 'og ma gnyis kyis g.yas mchog sbyin gyi phyag rgya mdzad cing :
g.yon rin po che bsnams pa :
de'i 'og ma gnyis kyis g.yas sprul pa'i sku :
g.yon mda' gzhu bsnams pa'o :
longs sku yan lag gi phyag sum cu so brgyad la :
g.yas kyi bcu dgu na :
rin po che :
zhags pa :
lhung bzed :
ral gri :
rdo rje dang :
rgya gram :
rin po che me shel :
gzhu ser po :
rin po che'i lcug ma :
rnga yab :
phub :
bum pa :
dgra satwa :
phreng ba :
pad+ma sngon po :
spyi blugs :
nyi ma :
pad+ma dkar po :
snye ma rnams 'dzin pa'o :
g.yon gyi bcu dgu na :
sprin dkar po :
spyi blugs :
pad+ma ser po :
ral gri sngon po :
dung dkar :
thod dbyug :
phreng ba :
dril bu :
rdo rje :
lcags kyu :
bsil g.yab :
sprul sku :
gzhal yas khang :
glegs bam :
'khor lo rtsibs stong dang ldan pa :
sprul pa'i gzugs :
rgun 'bru :
pad+ma dmar po :
rin po che zur brgyad pa rnams 'dzin pa'o :
nying lag sprul pa'i phyag stong dang rtsa gnyis ni :
mchog sbyin gyi phyag rgya mdzad de :
bskal bzang gi 'khor los sgyur ba'i rgyal po stong dang rtsa gnyis kyis chos kyi rgyal srid skyong ba'o :
phyag gi mthil na spyan stong rtsa gnyis ni :
bskal pa bzang po'i sangs rgyas stong rtsa gnyis mdzad pa bcu gnyis mthar phyin nas 'gro ba'i don la dgongs pa'o :
thams cad bsdoms pas phyag stong dang lnga bcu tham pa :
phyag mtshan bzhi bcu zhe bdun no :
sku mdog dkar po ni nyon mongs pa'i dri mas ma gos pa'o :
dmar po'i mdangs dang ldan pa ni 'gro ba'i don la chags pa'o :
zhabs gnyis bzheng pa ni 'gro ba'i don la bzhengs pa'o :
zhal bcu gcig ni bcu gcig kun tu 'od kyi sa nas 'gro don phyogs med du mdzad pa'o :
rtsa phyag bcu ni sa bcu rgyun gyi tha ma la 'gro ba drangs nas rdzogs pa'i sangs rgyas sa la sbyor ba'o :
yan lag gi phyag sum cu so brgyad ni 'gro ba sems can gyi re ba thabs sna tshogs kyis skong ba'o :
nying lag sprul sku'i phyag stong dang rtsa gnyis ni nam mkha'i mtha' dang mnyam pa'i 'gro ba sems can thams cad la dgongs pa'o :
rin po che'i rgyan ni 'dod yon ma spangs la ma zhen pa'o :
ri dwags kyi pags pa ni snying rje'i rlan dang ma bral ba'o :
dar gyi sham thabs dkris pa ni chos kyi ngo tsha dang ldan pa'o :
de yi mdun du hrIHlas lha mo yi ge drug ma sku mdog dkar mo :
rtsa phyag gnyis thal mo sbyar zhing 'og ma gnyis kyi g.yas shel dkar gyi phreng ba dang :
g.yon pad+ma dkar po bsnams pa :
rin po che'i rgyan gyis spras shing gtso bo la 'dud pa'i tshul du bzhugs pa :
g.yas su sras nor bu 'dzin pa sku mdog dkar po :
g.yas rin po che dang g.yon phreng ba 'dzin pa :
g.yon du sras mo rig sngags 'dzin ma dkar mo :
g.yas shel phreng dang g.yon pad+ma 'dzin pa :
rgyab tu sangs rgyas 'od dpag med dmar po mnyam gzhag skyil krung du bzhugs pa :
de'i phyi rim pad 'dab bcu gnyis kyi steng du rim pa bzhin :
rnam par snang mdzad dkar po 'khor lo 'dzin pa :
mi bskyod pa sngon po rdo rje bsnams pa :
rin chen 'byung gnas ser po rin chen bsnams pa :
snang ba mtha' yas dmar po pad+ma bsnams pa :
don yod grub pa ljang gu rgya gram bsnams pa :
thugs rje chen po dkar po pad+ma bsnams pa :
sangs rgyas spyan ma :
mA ma kI:
kun tu bzang mo :
gos dkar mo :
sgrol ma :
shes rab phar phyin ma :
de rnams thams cad kyang sku mdog phyag mtshan rgyan cha lugs rang rang gi yab dang mthun pa'o :
sgo bzhi la shar sgor brgya byin dkar po pi wang 'dzin pa :
thags bzang ris sngon po go cha 'dzin pa gnyis :
lho sgor shAka thub ser po gseg shang 'dzin pa :
nub sgor seng ge rab brtan nag po po ti 'dzin pa dang :
nam mkha' mdzod dmar po sgrom bu 'dzin pa gnyis :
byang sgor chos rgyal nag po me chu 'dzin pa'o :
khyams la dus gsum gyi sangs rgyas stong rtsa gnyis byang chub sems dpa'i tshul du bzhugs shing :
phyi rol du gtsang ris kyi dpal mgon bdun cu :
lha mo mo rgyud :
dkar phyogs skyong ba'i srung ma drag rtsal can thams cad zhal gtso bo la bstan nas 'dud cing las la brtson pa'i skur gsal bar gyur :
ces dam tshig gi dkyil 'khor gsal gdab bo //
gnyis pa de rdzogs byed la gsum /
ye shes kyi 'khor lo bstim pa /
dbang bskur byin rlabs /
mchod bstod 'bul ba'o //
dang po ni /
lha de rnams kyi spyi bor oM:
mgrin par A:
thugs kar hU~M:
de dag las 'od zer phyogs bcur 'phros pas :
dkon mchog rnams sprin 'thib pa ltar spyan drangs :
hrI:
rang bzhin lhun gyis grub pa'i gnas mchog nas :
chos sku skye med dbyings las ma g.yos kyang :
gzugs sku 'gro ba'i don du skur sprul pa :
thugs rje'i dbang gis gnas 'dir gshegs su gsol :
oM ma Ni pad+me hU~M:
e h+ye hi dzaHhU~M baM ho :
thugs rje chen po'i lha tshogs rnams chos kyi sku las gzugs kyi skur bzhengs nas byon par bsam mo //
de nas bzhugs su gsol ba ni /
hrIH
thugs rje chen po 'khor dang bcas pa rnams :
'gro ba sems can ma lus don mdzad phyir :
bdag la thugs rjes nye bar dgongs mdzod la :
thugs dam dbang gis bzhugs la byin gyis rlobs :
oM ma Ni pad+me hU~M:
sa ma ya tiSh+Tha lhan /
mdun gyi nam mkhar bzhugs pa la dam ye phar tshur phyag dang lan stob par bsam la /
hrIH
chos kyi sku la gnyis 'dzin mi mnga' yang :
'gro ba'i don mdzad longs spyod rdzogs skur bstan :
thugs rjes cir yang sprul skus 'gro don mdzad :
sku gsum ye shes lha la phyag 'tshal lo :
oM ma Ni pad+me hU~M:
At+ma naM nir+YA ta yA mi :
phyi nyer spyod dang nang 'dod yon lha mos ye shes pa la mchod par mos la /
hrIH
thugs rje chen po 'khor dang bcas pa la :
nyon mongs bkres skom gdung ba mi mnga' yang :
bdag cag bsod nams ye shes tshogs gsag phyir :
pU dza'i tshogs kyis mnyes shing bzhes su gsol :
oM ma Ni pad+me hU~M:
sarba pU dza me g+ha hU~M:
ye shes pa'i sku gsung thugs mnyes /
lha mo rnams tshur 'dus te bde stong skyes pas bdag nyid mchod par bsam la /
hrIH
ye shes sku la gnyis 'dzin mi mnga' yang :
gnyis snang ye shes dam tshig sems dpa' gnyis :
gnyis su med par brtan par bzhugs nas kyang :
'gro don phrin las rdzogs par mdzad du gsol :
oM ma Ni pad+me hU~M:
sa ma ya tiSh+Tha lhan :
dam ye gnyis med du thim nas dngos grub ma thob kyi bar du brtan par bzhugs par bsam mo :
gnyis pa dbang skur byin rlabs ni /
hrI:
sku lnga ye shes lnga yi skur bzhugs nas :
rgyal ba rigs lnga 'og min gnas nas bzhengs :
rigs kyi bdag pos dbang skur byin gyis rlobs :
rigs lnga ye shes lnga yi dngos grub stsol :
oM ma Ni pad+me hU~M:
oM hU~M swA AMHhA a b+hi Shiny+tsa A:
zhes gsol ba btab pas rigs lngas dbang bskur /
dbang rtags su 'od dpag med gtso bor gyur pa'i de bzhin gshegs pa rigs lngas dbu brgyan par gyur /
hrIH
dus gsum sangs rgyas thams cad kyi :
sku gsung thugs dang dbyer med phyir :
sku gsung thugs su byin brlabs nas :
byin brlabs dbang bskur rgyas gdab bo :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
lha rnams kyi spyi bor oM/
mgrin par AH
thugs kar hU~M/
de las sku rdo rje /
gsung rdo rje /
thugs rdo rje'i rang bzhin du gyur /
gsum pa mchod bstod ni /
rang gi thugs ka nas sprul pa'i lha mo rnams kyis 'phrul dga'i 'dod yon ltar mchod cing bstod pa'i glu blang bar bsam la /
hrI:
thugs rje chen po 'khor dang bcas pa rnams :
mchod yon zhabs bsil me tog bdug spos dang :
snang gsal dri chab bza' btung sgra snyan sogs :
phyi yi mchod pa sna tshogs bzhes su gsol :
oM ma Ni pad+me hU~M:
ar+g+haM pAd+yaM puSh+pe d+hU pe d+hI paM gan+d+he nai wid+yaM shab+da sarba pU dza me g+ha hU~M:
hrI:
gzugs sgra dri ro reg bya chos la sogs :
bkra shis lha mos nam mkha'i khams bkang nas :
dkyil 'khor lha tshogs mnyes phyir mchod par 'bul :
dgyes shing bzhes nas byin gyis brlab tu gsol :
oM ma Ni pad+me hU~M:
badzra lA s+ye :
badzra shab+da :
badzra gan+d+he :
badzra nai wid+yaM:
badzra pany+tsa lI ka :
badzra d+harma :
sarba pU dza ya maN+Da la a la la ho :
bstod pa rgyas par spro na skabs 'dir gter gzhung ltar sku gsung thugs bstod sbyar /
dkyus tsam du /
hrI:
chos sku stong pa'i ngang nyid las :
'gro ba'i don du bzhengs pa'i sku :
zhi ba'i zhal bzhi khro zhal bdun :
bcu gcig zhal la phyag 'tshal bstod :
rtsa ba'i zhi zhal dkar po gsum :
rab tu 'dzum zhing mdzes pa ste :
las dang nyon mongs zhi mdzad pa :
chos sku'i zhal la phyag 'tshal bstod :
de steng btso ma'i gser mdog can :
rngam zhing bzhad pa'i zhal gsum pos :
tshe dang bsod nams dpal 'byor gsum :
rgyas par mdzad la phyag 'tshal bstod :
de steng bye ru ltar dmar ba'i :
dbang gi las mdzad zhal gnyis po :
rnam par gtsigs pa'i khro gnyer can :
longs sku'i zhal la phyag 'tshal bstod :
de steng drag po'i las mdzad pa :
dud sprin mdog 'dra zhal gnyis po :
'jigs shing rngam pa'i spyan gsum bsgrad :
sprul sku'i zhal la phyag 'tshal bstod :
de steng bla ma sprul pa'i sku :
sangs rgyas kun 'dus li khri'i mdog :
'od dpag med mgon rgyal ba yi :
gtsug rgyan can la phyag 'tshal bstod :
pad+ma'i 'dab 'dra dang po yi :
phyag gnyis thugs kar thal sbyar nas :
sangs rgyas kun gyi thugs rje rnams :
bskul bar mdzad la phyag\u0f8e
g.yas kyi phyag bzhi rim pa bzhin :
bgrang phreng 'khor lo mchog sbyin dang :
dus gsum sangs rgyas 'od dpag med :
legs par bsnams la phyag\u0f8e
g.yon gyi phyag bzhi rim pa bzhin :
pad dkar spyi blugs rin po che :
thabs shes zung 'jug mda' dang gzhu :
legs par bsnams la phyag\u0f8e
g.yas kyi yan lag bcu dgu na :
rin chen zhags pa lhung bzed gri :
rdo rje rgya gram me shel gzhu :
lcug ma bsnams la phyag\u0f8e
rnga yab phub dang bum pa bzang :
dgra satwa phreng ba pad+ma sngo :
spyi blugs nyi ma chu skyes dkar :
snye ma bsnams la phyag\u0f8e
g.yon gyi yan lag bcu dgu na :
sprin dkar spyi blugs pad+ma gri :
dung thod phreng ba dril bu dang :
rdo rje bsnams la phyag\u0f8e
lcags kyu 'khar gsil sprul pa'i sku :
khang bzang glegs bam 'khor lo dang :
sku gzugs shing thog ge sar bcas :
rin chen bsnams la phyag\u0f8e
chos sku'i rtsa phyag rnam pa bcu :
longs sku'i yan lag sum cu brgyad :
sprul sku'i nying lag stong mnga' ba'i :
nam mkha'i rgyal po khyod la bstod :
pad+ma lta bu'i phyag mthil la :
ut+pal la 'dra'i spyan mig ni :
rgyu skar bzhin du rnam bkra ba'i :
nam mkha'i rgyal po khyod la bstod :
dbu la rgyal ba'i gtsug rgyan can :
phyag zhabs gser gyi gdu bu 'khrol :
sku la dri zhim spos ngad ldan :
nam mkha'i rgyal po khyod la bstod :
sna tshogs dar gyi na bza' gsol :
rin chen du ma'i rgyan gyis spras :
blta bas mi ngoms mdzes pa'i sku :
nam mkha'i rgyal po khyod\u0f8e
ri dwags lpags pas nu ma bkab :
yan lag rigs bzhi'i sbrul gyis brgyan :
mtshan dpe gzi byin 'bar ba'i sku :
nam mkha'i rgyal po khyod\u0f8e
gangs ri'i ngos ltar mdzes pa la :
cung zad dmar ba'i mdangs dang ldan :
thugs rje'i 'od dkar 'phro ba'i sku :
nam mkha'i rgyal po khyod\u0f8e
lha rgyal gtsug gi nor bur ni :
legs par bzhengs pa'i zhabs gnyis po :
pad zla'i steng du 'gying ba'i sku :
nam mkha'i rgyal po khyod la bstod :
dus gsum sangs rgyas thams cad kyi :
thugs kyi sprul pa rin po che :
thabs mkhas thugs rje ldan pa khyed :
sems can don la gzigs su gsol :
'gro ba kun gyi skyabs gnas khyed :
sdug bsngal du mas gtses pa yi :
nyam thag phongs pa'i sems can la :
thugs rje'i spyan gyis gzigs su gsol :
ma rig 'khrul pa'i sems can rnams :
las ngan bsags pas lus ngan blangs :
ngan song gsum du lhung pa rnams :
thugs rje'i lcags kyus bzung du gsol :
'khor gyi bstod pa ni :
hrI:
thugs rje chen po ye shes lha yi lha :
yi ge drug ma shes rab dbyings kyi yum :
nor bu 'dzin pa sras mchog thabs kyi tshul :
rig sngags 'dzin ma shes rab sras mo'i tshul :
ye nas ma grub rang dang gnyis med lha :
ye shes lha bzhi'i sku la phyag 'tshal bstod :
thugs rje chen po'i spyan gyis 'gro la gzigs :
rnam par snang mdzad chos dbyings ye shes ngang :
mi bskyod rdo rje me long ye shes ngang :
rin chen 'byung ldan mnyam nyid ye shes ngang :
snang ba mtha' yas sor rtog ye shes ngang :
don yod grub pa bya grub ye shes te :
sku lnga ye shes lnga la phyag 'tshal bstod :
shes rab phar phyin chos sku dbyings kyi ngang :
sangs rgyas spyan ma bsam gtan pha rol phyin :
kun tu bzang mo brtson 'grus pha rol phyin :
na bza' dkar mo sbyin pa'i pha rol phyin :
mA ma kI ni tshul khrims pha rol phyin :
dam tshig sgrol ma bzod pa'i pha rol phyin :
pha rol phyin drug yum gyi sku la bstod :
lha yi thub pa brgya byin lha rnams 'dul :
lha min thub pa thags bzang lha min 'dul :
mi yi thub pa chen pos mi rnams 'dul :
shAkya seng ge thub pas byol song 'dul :
thub chen nam mkha' mdzod kyis yi dwags 'dul :
thub pa chos kyi rgyal pos dmyal ba 'dul :
'gro drug so so'i skad du chos sgra sgrog :
so so'i sdug bsngal sel mdzad skye sgo gcod :
thub pa chen po drug la phyag 'tshal bstod :
dus gsum bzhugs pa'i sangs rgyas stong dang gnyis :
'gro ba'i don du byang chub thugs bskyed nas :
byang chub sems dpa'i tshul gyis 'gro ba 'dul :
bskal bzang sems dpa' stong la phyag 'tshal bstod :
sngon tshe rgyal ba'i spyan sngar khas blangs shing :
phrin las rnam bzhis 'gro ba ma lus 'dul :
dpal mgon pho rgyud mo rgyud srung ma la :
mchod cing gus pa'i tshul gyis phyag 'tshal bstod :
shin tu bsdu na /
sangs rgyas kun gyis rab tu bsngags :
yon tan mchog gi gter gyur pa :
spyan ras gzigs zhes mtshan gsol ba'i :
rtag par brtse la phyag 'tshal bstod :
skyon gyis ma gos sku mdog dkar :
sogs brjod kyang chog go
/mchod pa'i lha mo rnams kyang rang nyid la thim par mos /
gsum pa sngags bzla ba ni /
gtso bo'i thugs kar hrIHdkar po la gzungs sngags dang snying pos bskor ba las 'od zer 'phros :
phyogs bcu'i bde bar gshegs pa thams cad la sku gsung thugs mnyes pa'i mchod pa phul :
khams gsum gyi sems can thams cad la phog pas lus ngag yid gsum gyi sgrib pa sbyangs :
stong gsum gyi 'jig rten gyi khams thams cad thugs rje chen po'i lha tshogs su gyur :
de dag thams cad dang dkyil 'khor ba gtso 'khor thams cad kyis bzlas pa mgrin gcig tu byas pas sngags kyi sgras 'jig rten thams cad 'ur dir gyis gang bar gyur /
ces mos la /
na mo rat+na tra yA ya :
na ma Ar+Ya dz+nyA na sA ga ra bai ro tsa na b+hU ha rA dzA ya :
ta thA ga tA ya :
ar+ha te samyak+saM bud+d+hA ya :
na ma sarba ta thA ga te b+h+ya :
ar+ha te b+h+ya :
samyak+saM bud+d+he b+h+ya :
na ma a+y+'A a wa lo ki te shwa ra ya :
bo d+hi satwA ya :
ma hA satwA ya :
ma hA kA ru Ni kA ya :
tad+ya thA:
oM d+ha ra d+ha ra :
d+hi ri d+hi ri :
d+hu ru d+hu ru :
iT+Te wiT+Te :
tsa le tsa le :
pra tsa le pra tsa le :
ku su me ku su ma wa re :
i li mi li :
tsi ti dz+wa la mA pa na ya swA hA:
gzungs ring ngo //
oM ma Ni pad+me hU~M:
yang snying ste gtso bor 'bru drug la gzhi blangs nas bzla /
thun mthar mchod bstod kyang bya'o //
gtor ma 'bul na /
rgyas par sngags drug phyag drug gis byin brlab /
bsdu na /
raM yaM khaM gis bsang sbyang /
stong pa'i ngang las rin po che'i snod yangs shing rgya che ba'i nang du bcud zag med ye shes kyi bdud rtsis gang bar gyur /
oM AHhU~M dang /
yig drug lan gsum gyis byin brlab /
khams gsum dag pa'i zhing /
srid gsum thugs rje'i mgron /
ma lus khyab pa'i zas /
chos nyid nus pa'i mthus /
gtor ma mi zad pa'i gter du 'bul lo //
zhes mos pa dang bden pa'i tshig gis bsngos la /
oM ma Ni pad+me hU~M/
oM sarba badzra A tsar+Ya sa pa ri wA ra i daM ba liM ta kha raM khA hi /
zhes bla ma /
de bzhin du thog mthar yig drug dang /
sa pa ri sogs gtor sngags 'gres te /
oM Ar+Ya a ba lo ki te shwa ras yi dam /
oM sarba DA ka DA ki nIs mkha' 'gro
/oM sarba d+harma pA las chos skyong ste thams cad lan gsum gsum gyis 'bul /
gtor ma'i lhag ma rigs drug bgegs rigs la yig drug lan gsum gyis bsngos la mthar /
rgyal ba mchod pas mnyes gyur cig
/dam can thugs dam bskang gyur cig
/rigs drug 'dod pa tshims gyur cig
/lan chags bu lon 'khor gyur cig
/rnam bzhi'i mgron gyi tshogs rnams la //
tshad med mchod sbyin 'di bsngos pas //
bdag dang mtha' yas sems can rnams //
longs spyod ldan cing tshogs rdzogs nas //
myur du sangs rgyas thob par shog
/ces brjod la mi dmigs par bzhag go
/gsum pa rjes kyi las rim la gnyis /
tshogs mchod dang 'brel ba'i dngos grub blang la /
mjug chog rnam pa lnga'o //
dang po ni /
tshogs kyi yo byad rnams la bsang chu 'thor te /
raM yaM khaM/
mi gtsang ba'i dri ma thams cad bsreg gtor bkrus /
stong pa'i ngang las snod pad+ma 'dab ma stong ldan gyi snying por bcud oM AHhU~M las sku gsung thugs rdo rje'i dam tshig nam mkha' mdzod kyi gter du gyur /
oM ma Ni pad+me hU~M:
shAn+tiM puSh+TiM wa shaM mA ra ya sid+d+hi sid+d+hi hU~M:
zhes brjod pas /
bdag thugs rje chen po'i lha tshogs las 'od zer 'phros pas sa steng lha :
sa 'og klu :
bar mi'i bdud rtsi :
'jig rten gyi 'byung ba lnga rtsi shing nags tshal sman bcud zas bcud thams cad bsdus nas tshogs kyi rdzas la thim pas :
zag med ye shes mchog gi bdud rtsi'i rgya mtshor gyur /
'bru gsum lan gsum brjod /
spyan 'dren pa ni /
hrIH
rin chen sna lnga'i gzhal yas khang bzang du :
spos dang sman dang dri yis chag chag btab :
na bza' gdan khri lhab lhub mdzes par bres :
bza' btung bdud rtsi ro mchog ri ltar spungs :
gos dang rgyan dang rin chen chas kyis mdzes :
'dod pa'i yon tan lnga ldan gnas mchog 'dir :
thugs rje chen po yab yum sras dang bcas :
sangs rgyas byang chub sems dpa' thams cad dang :
dpa' bo dpa' mo rig 'dzin grub thob rnams :
zhal zas tshogs la spyan 'dren gshegs su gsol :
oM ma Ni pad+me hU~M:
A ral+li ho :
dzaHhU~M baM ho :
na mo pu ru sha ya ho :
zhes bzhugs su gsol zhing phyag bya /
tshogs phud spros te /
hrIH
thugs rje chen po'i lha tshogs 'khor bcas la :
sku la sbrebs dang skyems pa mi mnga' yang :
'gro rnams bsod nams spel ba'i don slad du :
zhal zas tshogs kyi mchod pa 'bul gyis bzhes :
'dod pa'i yon tan lnga yi lha mo yis :
thugs rje chen po'i lha tshogs mnyes gyur nas :
sku gsung thugs dang yon tan phrin las dang :
mchog dang thun mong dngos grub bstsal du gsol :
ces dang /
khams gsum dag pa'i zhing /
srid gsum thugs rje'i mgron /
ma lus khyab pa'i zas /
chos nyid nus pa'i mthus /
tshogs mchod mi zad pa'i gter du 'bul lo //
zhes dang sngags mchod rnams gong smos gtor 'bul skabs ltar la /
sngags mjug
/sa pa ri bA ra ga Na tsakra ma hA pU dza sarba pany+tsa a mr-ita kha raM khA hi /
zhes sbyar ba dang /
sam+b+ha ra'i sngags lan bdun gyis 'bul /
tshogs bshags ni /
hrIH
thugs rje chen po'i lha tshogs dgongs su gsol :
gtsang sbyor ma ldan phud dang lhag ma nyams :
'byor tshogs ma 'byor gtor tshogs che ma 'byor :
byin rlabs rtsal chung ye shes lha ma mnyes :
dam tshig ma gtsang bka' srung thugs dang 'gal :
mos gus chung bas slob dpon thugs ma mnyes :
brtse gdung chung bas mched lcam thugs dang 'gal :
thugs rje chen po'i lha tshogs spyan sngar bshags :
zhal zas tshogs kyi mchod pas thugs dam bskang :
oM ma Ni pad+me hU~M:
badzra sa ma ya shud+d+he a :
dngos grub blang ba ni /
hrIH
thugs rje chen po yab yum sras dang bcas :
bde gshegs lha tshogs 'khor dang bcas pa rnams :
'gro ba 'dul phyir thugs rjes sku skyod la :
grub pa rtags kyi dngos grub bstsal du gsol :
mchog dang thun mong dngos grub bstsal du gsol :
oM ma Ni pad+me hU~M:
kA ya wA ka tsit+ta sid+d+hi hU~M:
zhes ci 'grub bzlas la /
ye shes kyi lha rnams kyi sku mi 'gyur ba lhun gyis grub pa'i dngos grub :
gsung mi 'gyur ba 'gag med snying po lung gi dngos grub :
thugs mi 'gyur ba spros bral chos nyid rang gsal gyi dngos grub thams cad bdag nyid kyis thob par gyur par mos /
sgo gsum rdo rje gsum du gsal bas nang gi tshogs 'khor tshul du longs spyad /
lhag ma bsdus par slob dpon gyi kha chu bran te /
oM a kA ro gsum gyis byin brlab /
hrIH
tshogs kyi 'khor lo'i lhag ma'i bdag
/'phags pa'i dkyil 'khor gnyan srung ba'i //
rigs lnga'i ging dang lang+ka dang //
'bar ma spor ma pho nya mo //
shugs 'gro dregs pa'i tshogs dang bcas //
'phags pa'i pha 'bab longs spyod ni //
bza' bca' btung ba'i tshogs dang bcas //
dga' bas khyer la tshims par zo //
rangs par mdzod la phrin las sgrubs //
oM uts+tshiSh+Ta pa ti sarba b+hak+Sha b+hak+Sha ku ru mi /
zhes gtsang sar phul lo //
phrin las dkyus kyi tshogs mchod kyi skabs su'ang dngos grub len pa dang 'brel bar 'di ltar bya chog cing /
bsnyen sgrub mjug gi dngos grub len pa'i cho ga'ang 'di kho na ltar bya'o //
gnyis pa mjug gi cho ga lnga'i dang po gtang rag ni /
sngags tsam gyis mchod /
skyon gyis ma gos sogs kyis bstod /
yan lag bdun pa ni /
oM ma Ni pad+me hU~M:
bla ma dkon mchog thams cad dgongs su gsol :
lus ngag yid gsum gus pas phyag 'tshal lo :
phyi nang gsang ba'i mchod pa rgya chen bzhes :
sgo gsum sdig sgrib nyams chag mthol lo bshags :
phyi nang gsang ba'i chos 'khor bskor du gsol :
mya ngan mi 'da' 'gro ba'i don du bzhugs :
thugs rje rgyun chad med la rjes yi rang :
dus gsum dge ba sems can don du bsngo :
bdag gzhan thams cad sangs rgyas myur thob shog :
gnyis pa nongs bshags ni /
yig brgya lan gsum bzlas /
ma rnyed yongs su ma tshang sogs kyis bzod par gsol /
gsum pa bsdu ldang ni /
mdun bskyed tshogs kyi mgron rnams rten yod na brtan bzhugs spyi mthun bya zhing med na /
oM/
khyed kyis sems can sogs kyis gshegs su gsol /
bdag bskyed dam tshig gi 'khor lo rnams bdag nyid la thim /
rang nyid thugs ka'i hrIHla thim /
de yang rim pas je chung du bsdus te thig le 'od 'bar bar gyur /
de'ang chos nyid dag pa'i dbyings su 'ja' ltar yal nas mi dmigs par gyur /
zhes chos nyid skye 'gag gnas bral gyi dbyings su mnyam par bzhag
/slar rang nyid spyan ras gzigs su gsal ba'i gnas gsum 'bru gsum gyis mtshan par gyur /
ces mos la khyer so gsum gyi ting nge 'dzin lam du khyer ro //
bzhi pa bsngo smon ni /
oM ma Ni pad+me hU~M:
jo bo thugs rje chen po 'phags pa spyan ras gzigs la sogs pa sangs rgyas dang byang chub sems dpa' smon lam la mnga' brnyes pa thams cad bdag dang sems can thams cad la dgongs su gsol :
thugs rjes gzigs su gsol :
bdag dang sems can thams cad kyis dus gsum du bsags pa'i dge ba'i rtsa ba ci bgyis pa thams cad dang :
ci yod pa thams cad dang :
da ltar gyi dge ba'i rtsa ba ci bgyis pa 'dis :
bdag dang sems can thams cad bla na med pa yang dag par rdzogs pa'i byang chub rin po che thob par gyur cig :
de lta bu ma thob kyi bar du yang tshe rabs thams cad du dal 'byor gyi mi lus phun sum tshogs pa thob par gyur cig :
thob nas kyang theg pa chen po'i chos ston pa'i dge ba'i bshes gnyen dang 'phrad par gyur cig :
'phrad nas kyang shes rab rnam pa gsum la gong nas gong du blo sbyong bar gyur cig :
sbyangs nas kyang 'jig rten gyi chos ci la yang ma chags par sgrub pa la gtso bor byed par gyur cig :
tshe 'di la nad dang sdug bsngal thams cad nye bar zhi bar gyur cig :
'chi khar yang chags pa med pas gnad gcod kyi nad thams cad zhi bar gyur cig :
bar dor yang don gnyis su med pa'i ye shes rang gi rgyud la skye bar gyur cig :
'dus pa med pas 'bral ba med pa'i grogs thob par gyur cig :
'khor ba med pas nor ba med pa'i lam thob par gyur cig :
skye ba med pas 'chi ba med pa'i tshe thob par gyur cig :
bsags pa med pas 'dzad pa med pa'i ting nge 'dzin gyi longs spyod phun sum tshogs pa thob par gyur cig :
chos sku nam mkha' lta bu thob par gyur cig :
longs sku nyi ma shar ba lta bu thob par gyur cig :
sprul sku nyi zer lta bu thugs rje rgyun chad med pa thob par gyur cig :
khams gsum 'khor ba'i sems can thams cad kyi don byed pa thob par gyur cig :
de kho na bzhin du thob par gyur cig :
ces sogs brjod /
lnga pa bkra shis ni /
oM ma Ni pad+me hU~M:
dus gsum sangs rgyas kun gyi sku gsung thugs :
'gro drug kun la thugs rje'i spyan gyis gzigs :
byams dang snying rje'i thugs kyis skyob mdzad pa :
'phags pa spyan ras gzigs kyi bkra shis shog :
'das pa'i sangs rgyas chos kyi dbyings na gnas :
da lta'i sangs rgyas sems can 'gro don mdzad :
ma 'ongs sangs rgyas 'gro kun don la dgongs :
dus gsum sangs rgyas rnams kyi bkra shis shog :
yi ge drug pa thugs rje sprul pa'i sku :
'gro drug sgrib sbyong 'khor ba'i g.yang sa gcod :
byang chub lam 'dren sku gsum sa la bkod :
snying po yi ge drug pa'i bkra shis shog :
spyan ras gzigs dbang 'gro drug yongs la gzigs :
thugs rje chen po'i snying rje rgyun mi chad :
'jig rten dbang phyug 'gro ba yongs kyi mgon :
'gro ba'i skyabs gnas mchog gi bkra shis shog :
lo brgya 'tsho zhing ston brgya mthong ba dang :
longs spyod rgyas shing bsam don 'grub pa dang :
chos la bar chad med cing sgrub pa mthar phyin nas :
brgyud 'dzin byin gyis brlab pa'i bkra shis shog :
ces brjod la me tog 'thor zhing rol mo bsgrag pa sogs kyis dge legs kyi snang ba rgya cher spel lo //
'di'i nang sgrub rtsa phyag brgyad pa yum can /
gsang sgrub khams gsum dbang sdud /
de bzhin nyid lha lnga /
'gro 'dul phyag bzhi pa /
phyag gnyis pa sogs kyang phrin las kyi khog 'di la brten nas mngon rtogs dang bstod pa kha spos pas chog go
/sprul pa'i rgyal po'i zhal gdams gter rnying nyid //
grags che mod kyang nyams len 'dir 'dril zhing //
bla med zab lam dag kyang khyad 'brel bas //
mos ldan yid kyi dpyid du legs par bskrun //
pad dkar bzhad pa'i 'dzum zer can //
'phral yun mdzes ster chun 'phyangs su //
skal bzang skye dgu'i mgrin par brgyan //
'phags pa'i phrin las spel byed shog
/ces bslab gsum ldan pa rdor slob bla ma 'gyur med don grub dbang gi rgyal pos maN+Dal bcas che thang du bskul ba dang /
nye bar mkho bas mtshams sbyar te lha 'di'i rnal 'byor la mos pa lam du byed pa pad+ma gar dbang blo gros mtha' yas pa'i sdes /
'phags pa'i bzhugs gnas ri bo glang chen 'gying 'dra'i bsti gnas su sbyar ba dge legs 'phel //

//
