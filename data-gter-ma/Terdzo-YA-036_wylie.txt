\u0f01\u0f83:
mi tra snying thig las :
tshogs 'khor bde chen longs spyod ces bya ba bzhugs :
rgya gar skad du :
Ar+yAb lo ki shwa ra g+ha Na tsakra su kha ma hA sid+d+hi na ma :
bod skad du :
'phags pa spyan ras gzigs 'jig rten dbang phyug gi tshogs kyi 'khor lo bde chen longs spyod ces bya ba :
'phags pa 'jig rten dbang phyug la phyag 'tshal lo :
mi tra snying thig 'jig rten dbang phyug la tshogs mchod kyi bye brag gsum ste :
sngon 'gro mkha' 'gro 'du ba'i gnas su phyin nas :
mchod sbyin cha gsum btang :
tshogs khang phyag bdar bya :
dri bzang sa stegs dang :
stag ras gzigs lpags la sogs gdan bshams la :
dbus su 'bru phye :
dza gad :
gal :
sman sna tshogs la tshogs gtor pad+ma dang zla ba'i steng du lha chen gyi tsit+ta 'dra ba la :
rin po che sna tshogs kyi gzugs mar la bzos nas brgyan :
g.yas su bdud rtsi :
g.yon du rak+ta :
mdun du sha chang :
mtha' skor du sman sna :
zas sna :
spod sna :
phye mar :
'o skol :
thag thug :
la phug :
mchod bdun :
spyan gzigs sogs gang 'byor byas la :
gnyis pa rnal 'byor pho mo rnams g.yas g.yon du gral rdo rje slob dpon dbus su bzhugs :
las slob g.yas g.yon gang bde gzungs ma mdun :
gzhan 'gab bstun tu thams cad gral rim du bkod nas :
las kyi slob dpon gyis thams cad la gu gul bdug :
thun gyis brab :
khrus nas phyung :
de nas thams cad kyis rdo rje slob dpon la gsol ba btab pa ni :
ho :
tshogs rje tshogs bdag dbang dang ldan :
tshogs kyi slob dpon tshogs kyi mchog :
tshogs kyi dkyil 'khor chen po 'dir :
bdag cag byin gyis brlab tu gsol :
zhes lan gsum zhu :
bla mas gnang ba sbyin pa ni :
kyai :
'dir 'dus skal ldan rigs kyi bu :
mi lus thob pa don yod phyir :
rdo rje'i lam mchog 'dir zhugs la :
dpal ldan ma yengs brtul shugs mdzod :
ces gnang ba sbyin nas :
slar dam chu blud cing dam tshig bsre ba ni :
oM AHhU~M zhes bzlas pa'i chu sbyin la :
hU~M:
thungs shig rdo rje 'bar ba'i chu :
dam tshig 'das na sreg par byed :
dam tshig bsrung na dngos grub ni :
rdo rje bdud rtsi'i chu 'dis 'grub :
oM badzra a mr-ita badzra sa ma ya hU~MHthA:
zhes lan gsum hub pas sku gsung thugs kyi dam tshig thob par bsam :
lhag ma ltag par dor bas ltag pa'i bdud las grol bar bsam mo :
de nas tshogs rten gyi lha bsgrub pa ni :
mdun gyi nam mkhar seng ge dang rin po che'i khri yi steng du :
pad+ma dang zla ba'i gdan la gu ru mi tra dzo ki sku mdog dkar la cung zad sngo ba'i mdangs dang ldan pa :
phyag g.yas DA ma ru dang :
g.yon thod pa bsnams pa :
sku la rus pa'i rgyan drug dang :
dbu skra thor cog dar dmar dang rus pas spras pa :
zhabs phyed skyil :
yum lha'i mkha' 'gro dmar mo lang tsho ldan pa :
cang te'u dang thod pa bsnams nas yab la 'khril ba :
yum e ka tsA ti dang las kyi DA ki ma gnyis stag dang dom gyi tshul du yab yum gnyis kyi dpyi zur nas brten pa :
de'i g.yas su 'phags pa 'jig rten dbang phyug gtso 'khor :
g.yon du pad+ma 'byung gnas :
mdun du dpa' bo rta mgrin :
rgyab tu rig byed lha mo :
mtha' skor mu khyud la nor lha dang dpal mgon gyi tshogs :
mkha' 'gro chos skyong sangs rgyas dang byang chub sems dpa' thams cad sprin chen 'khrigs pa ltar bskor bar bsam la yi ge drug pa gang lcogs bzlas la bsgrub bo :
de nas tshogs gtor sman rag rnams byin gyis brlab pa ni :
rang nyid yi dam lhar gsal ba'i :
thugs las raM yaM khaM gsum 'phros :
raM 'phros me 'bar ma dag bsregs :
yaM 'phros gnyis 'dzin bag chags gtor :
khaM 'phros dngos rnams ma lus bshal :
dag par ma gyur gang yang med :
raM yaM khaM swA hA:
rang nyid lha yi thugs ka nas :
byin rlabs yi ge 'bru gsum 'phros :
hU~M las 'khor 'das bcud bsdus bstim :
AHyis lha yi bdud rtsir bsgyur :
oM gyis zag med mkha' mnyam spel :
oM AHhU~M:
oM AHhU~M ma hA sarba pany+tsa a mr-ita hU~M hrIHthA:
oM AHhU~M ma hA b+ha liM ta te dzo b+ha liM ta b+ha la b+ha ti g+hu h+ya g+ha Na tsakra pU tsa hU~M hrI:thA:
oM AHhU~M ma hA rak+ta dz+wa la maN+Da la hU~M hrIHthA:
hU~M:
rang nyid lha yi thugs ka nas :
snying po yi ge hrIH'phros pas :
hrIHlas 'od zer phyogs bcur 'phros :
phyogs bcu'i bde gshegs thugs ka nas :
ye shes bdud rtsi spyan drangs bstim :
hrIHyang bdud rtsi'i bcud la bstim :
rigs drug gnas su 'bru drug 'phros :
bcud drug sems can kun bsdus nas :
tshogs kyi 'khor lor rgyas btab ste :
rang rang 'dod yon drug tu gyur :
mi zad nam mkha'i rgyan du gyur :
oM AHhU~M hrI:
oM ma Ni pad+me hU~M:
gang mang brjod :
gnyis pa spyan 'dren pa ni :
hU~M:
bla ma dang ni yi dam mkha' 'gro'i tshogs :
rgyal ba rgya mtsho 'khor dang bcas pa rnams :
ma lus longs spyod tshogs la spyan 'dren gyis :
thugs rje'i dbang gis gnas 'dir gshegs su gsol :
g+hu ru mi tra pad+ma thod phreng rtsal :
rtsa brgyud bla ma'i tshogs dang bcas pa rnams :
rnam sprul mkha' la sprin ltar gtibs nas kyang :
A ral+li dang pheM gyi sgra sgrog cing :
rol mo sil snyan mang po si li li :
rin chen rus pa'i rgyan cha khra la la :
sgra dbyangs rol mo mang po d+hi ri ri :
mchog thun dngos grub char 'beb si li li :
gnas mchog 'di ru byin gyis brlab tu gsol :
sgrub mchog bu la dbang bzhi yongs rdzogs skur :
smin grol mchog gi dngos grub bstsal du gsol :
hU~M:
'phags pa 'jig rten dbang phyug yab yum sras :
yi dam dkyil 'khor lha yi tshogs bcas rnams :
rnam sprul mkha' la sprin ltar gtibs nas kyang :
A ral+li dang phem gyi sgra sgrog cing :
rol mo sil snyan mang po si li li :
rin chen rus pa'i rgyan cha khra la la :
dpa' bo dpa' mo'i gar byed shigs se shig :
mchog thun dngos grub char 'beb si li li :
gnas mchog 'di ru byin gyis brlab tu gsol :
sgrub mchog bu la dbang bzhi yongs rdzogs skur :
smin grol mchog gi dngos grub bstsal du gsol :
hU~M:
d+he wa DA ki tsakri rnal 'byor ma :
ma mo mkha' 'gro'i tshogs dang bcas pa rnams :
rnam sprul mkha' la sprin ltar gtibs nas kyang :
A ral+li dang phem gyi sgra sgrog cing :
rol mo sil snyan mang po si li li :
rin chen rus pa'i rgyan cha khra la la :
dpa' bo dpa' mo'i gar byed shigs se shig :
mchog thun dngos grub char 'beb si li li :
gnas mchog 'di ru byin gyis brlab tu gsol :
sgrub mchog bu la dbang bzhi yongs rdzogs skur :
smin grol mchog gi dngos grub bstsal du gsol :
hU~M:
dpa' bo rta mgrin lha mo rig byed ma :
o rgyan yul gyi zhing skyong mkha' 'gro'i tshogs :
rnam sprul mkha' la sprin ltar gtibs nas kyang :
A ral+li dang hU~M gi sgra sgrog cing :
rol mo sil snyan mang po si li li :
rin chen rus pa'i rgyan cha khra la la :
dpa' bo dpa' mo'i gar byed shigs se shig :
mchog thun dngos grub char 'beb si li li :
gnas mchog 'di ru byin gyis brlab tu gsol :
sgrub mchog bu la dbang bzhi yongs rdzogs skur :
smin grol mchog gi dngos grub bstsal du gsol :
hU~M:
dpal ldan mgon po lcam dral nor lha'i tshogs :
chos skyong pho rgyud mo rgyud dam can rnams :
rnam sprul mkha' la sprin ltar gtibs nas kyang :
A ral+li dang hU~M gi sgra sgrog cing :
rol mo sil snyan mang po si li li :
rin chen rus pa'i rgyan cha khra la la :
dpa' bo dpa' mo'i gar byed shigs se shig :
mchog thun dngos grub char 'beb si li li :
gnas mchog 'di ru byin gyis brlab tu gsol :
sgrub mchog bu la dbang bzhi yongs rdzogs skur :
smin grol mchog gi dngos grub bstsal du gsol :
e h+ye hi b+ha ga wAn ma hA kA ru Ni ka g+hu ru d+he wa DA ki nI tri sha ho :
sa ma ya satwaM:
dzaHhU~M baM ho :
de nas bzhugs gsol ni :
hU~M:
tshogs 'khor dur khrod 'bar ba'i gzhal yas su :
rtog med ro dang nyi zla pad+ma'i gdan :
bla ma yi dam mkha' 'gror bcas pa rnams :
dgyes shing gnyis med brtan par bzhugs su gsol :
sa ma ya tiSh+Tha lhan :
de nas tshogs kyi mchod pa 'bul ba ni :
hU~M:
bla med gsang ba mchog gi dur khrod 'dir :
stong gsum 'di 'am gzhan dag na :
lha rdzas mchog gi ar+g+haM dang :
lha rdzas mchog gi me tog dang :
lha rdzas mchog gi bdug spos dang :
lha rdzas mchog gi mar me dang :
lha rdzas mchog gi dri chab dang :
lha rdzas mchog gi zhal zas dang :
lha rdzas mchog gi rol mo rnams :
rgyu rkyen rnam par dag pa'i rdzas :
bla med mchog gi mchod pa 'di :
dkyil 'khor lha tshogs rnams la 'bul :
rgyal ba rgya mtsho'i thugs dam bskang :
bskangs gyur dbang dang dngos grub stsol :
mchod sngags brjod :
de nas bdud rtsi 'bul la :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga ru bsgrub pa'i rdzas :
rgyud lnga'i sems can kun sgrol ba'i :
dug lnga sel ba'i bdud rtsi 'di :
rgyu rkyen rnam par dag pa'i rdzas :
bla med mchog gi mchod pa 'di :
dkyil 'khor lha tshogs rnams la 'bul :
rgyal ba rgya mtsho'i thugs dam bskang :
bskangs gyur dbang dang dngos grub stsol :
oM AHhU~M ma hA sarba pany+tsa a mr-ita la kha raM khA hi :
de nas rak+ta 'bul ba ni :
hU~M:
rak+ta ma chags pad+ma'i bcud las byung :
bde ba chen po 'byung bzhi 'dus pa'i khrag :
bsgral ba'i rak+ta ru tra'i snying las byung :
ro bcud nus ldan reg pas nus pa 'bar :
rten 'brel rak+ta sna tshogs rtsi las byung :
dmar gsal mdangs ldan snang ba dbang du sdud :
ro bcud kun ldan bde chen rak+ta'i tshogs :
'di ni rgyu rkyen rnam par dag pa'i rdzas :
bla med mchog gi mchod pa dam pa mchog :
bla ma yi dam dkyil 'khor lha la 'bul :
rgyal ba rgya mtsho ma lus thugs dam bskang :
bskangs gyur dbang dang dngos grub bstsal du gsol :
oM AHhU~M oM ma hA rak+ta dz+wa la maN+Da la kha raM khA hi :
de nas gtor ma 'bul ba ni :
hU~M:
stong gsum stong gi gtor gzhong du :
snang srid ma lus gtor mar sbyar :
skye 'gro sems can gtor ma'i bcud :
brdal khyab lpags pa'i gtor gzhong du :
sha khrag rus pa gtor mar sbyar :
'byung ba'i khu ba gtor ma'i bcud :
b+han+d+ha rin chen gtor gzhong du :
'bru bcud dam rdzas gtor mar sbyar :
dza gad dkar dmar gtor ma'i bcud :
rgyu rkyen rnam par dag pa'i rdzas :
bla med mchog gi mchod pa 'di :
dkyil 'khor lha tshogs rnams la 'bul :
rgyal ba rgya mtsho'i thugs dam bskang :
bskangs gyur dbang dang dngos grub stsol :
oM AHhU~M ma hA b+ha liM ta b+ha la b+ha te g+hu h+ya sarba pU tsa khA hi :
de nas tshogs kyi 'khor los mchod pa ni :
hU~M:
sangs rgyas kun dngos rigs bdag rigs kyi gtso :
skyes mchog mi tra dzo ki bla ma'i tshogs :
'dod pa'i yon tan lnga yis rab brgyan pa'i :
sna tshogs longs spyod tshogs kyi mchod pa 'di :
bdag cag dad pas khyed la 'bul bar bgyi :
thugs rjes 'gro ba'i don du bzhes su gsol :
bdag cag ma rig lus dang ngag sems kyis :
bag med tshul gyis dam las 'gal gyur te :
bla ma rnams kyi thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
dam pa khyed kyi thugs rje'i byin rlabs kyis :
rnal 'byor bdag cag 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
hU~M:
rig pa ye shes thugs rje chen po'i sku :
'jig rten gsum gyi mgon po 'khor dang bcas :
'dod pa'i yon tan lnga yis rab brgyan pa'i :
sna tshogs longs spyod tshogs kyi mchod pa 'di :
bdag cag dad pas khyed la 'bul bar bgyi :
thugs rjes 'gro ba'i don du bzhes su gsol :
bdag cag ma rig lus dang ngag sems kyis :
bag med tshul gyis dam las 'gal gyur te :
'jig rten dbang phyug thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
bcom ldan khyed kyi thugs rje'i byin rlabs kyis :
rnal 'byor bdag cag 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
hU~M:
bdud bzhi dpung 'joms dpa' bo rta mchog dpal :
khro rgyal gar gyi dbang phyug yi dam tshogs :
'dod pa'i yon tan lnga yis rab brgyan pa'i :
sna tshogs longs spyod tshogs kyi mchod pa 'di :
bdag cag dad pas khyed la 'bul bar bgyi :
thugs rjes 'gro ba'i don du bzhes su gsol :
bdag cag ma rig lus dang ngag sems kyis :
bag med tshul gyis dam las 'gal gyur te :
gar gyi dbang phyug thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
khro rgyal khyed kyi thugs rje'i byin rlabs kyis :
rnal 'byor bdag cag 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
hU~M:
sa gsum dkyil 'khor kun la dbang bsgyur ba'i :
lha mo rig byed ma mo mkha' 'gro'i tshogs :
'dod pa'i yon tan lnga yis rab brgyan pa'i :
sna tshogs longs spyod tshogs kyi mchod pa 'di :
bdag cag dad pas khyed la 'bul bar bgyi :
thugs rjes 'gro ba'i don du bzhes su gsol :
bdag cag ma rig lus dang ngag sems kyis :
bag med tshul gyis dam las 'gal gyur te :
ma mo mkha' 'gro'i thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
mkha' 'gro khyed kyi thugs rje'i byin rlabs kyis :
rnal 'byor bdag cag 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
hU~M:
rgyal ba'i bka' sdod 'jig rten skyong ba'i tshogs :
dpal mgon nor lha dam can srung ma'i tshogs :
'dod pa'i yon tan lnga yis rab brgyan te :
sna tshogs longs spyod tshogs kyi mchod pa 'di :
bdag cag dad pas khyed la 'bul lags kyis :
thugs rjes 'gro ba'i don du bzhes su gsol :
bdag cag ma rig lus dang ngag sems kyis :
bag med tshul gyis dam las 'gal gyur te :
dam can chos skyong thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
dam can chos skyong rnams kyi byin rlabs kyis :
rnal 'byor bdag cag 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
oM AHhU~M gu ru sarba g+ha Na tsakra pU tsa la kha raM khA hi :
oM b+ha ga wAn ma hA kA ru Ni ka g+ha Na tsakra pU tsa la kha raM khA hi :
oM Sha Da k+Sha ra g+ha Na tsakra pU tsa la kha raM khA hi :
oM ma Ni d+ha ra g+ha Na tsakra pU tsa la kha raM khA hi :
oM a mi d+he wa g+ha Na tsakra pU tsa la kha raM khA hi :
oM badzra tsaN+Da g+ha Na tsakra pU tsa la kha raM khA hi :
oM h+ya g+h+rI wa g+ha Na tsakra pU tsa la kha raM khA hi :
oM ku ru kul+le hrIHg+ha Na tsakra pU tsa la kha raM khA hi :
oM kha sar pa Ni g+ha Na tsakra pU tsa la kha raM khA hi :
oM a su nr-i tri pre du dza g+ha Na tsakra pU tsa la kha raM khA hi :
oM ma hA kA la g+ha Na tsakra pU tsa la kha raM khA hi :
oM ma hA shra ma Na ye g+ha Na tsakra pU tsa la kha raM khA hi :
oM b+ha ga wa te sarba bud+d+ha b+ho d+hi satwa g+ha Na tsakra la kha raM khA hI:
de nas thugs dam skong ba ni :
hU~M:
rigs kun bdag nyid 'gro ba'i mgon :
'od dpag med kyi thugs dam bskang :
'gro ba'i don du sems dpa'i tshul :
'jig rten dbang phyug thugs dam bskang :
chos nyid dbyings kyi rang bzhin yum :
yi ge drug ma'i thugs dam bskang :
dbyings dang ye shes dbyer med pa'i :
ma Ni d+ha ra'i thugs dam bskang :
bde chen shes rab chags pa bral :
rig sngags 'dzin ma'i thugs dam bskang :
'chi med tshe yi dngos grub ster :
tshe dpag med kyi thugs dam bskang :
bdud dang gshin rje ma lus 'joms :
mi g.yo mgon po'i thugs dam bskang :
khams gsum 'khor ba'i srid 'khor gcod :
'khor ba dong sprugs thugs dam bskang :
bdud bzhi'i tshogs rnams 'joms mdzad pa'i :
khro rgyal rta mgrin thugs dam bskang :
khams gsum ma lus dbang du sdud :
rig byed lha mo'i thugs dam bskang :
longs spyod nor gyi dngos grub ster :
rnam thos sras kyi thugs dam bskang :
dus gsum sangs rgyas bstan pa srung :
dpal mgon lcam dral thugs dam bskang :
dkyil 'khor chen po'i sgo bzhi srung :
rgyal chen sde bzhi'i thugs dam bskang :
sgrub pa po yi phrin las sgrub :
dam can rgya mtsho'i thugs dam bskang :
phyogs bcu'i bder gshegs sems dpa'i tshogs :
rgyal ba rgya mtsho'i thugs dam bskang :
snying rje chen po'i chab las sprul :
mi tra yab yum thugs dam bskang :
pad+ma la ni brdzus te 'khrungs :
pad 'byung yab yum thugs dam bskang :
byin rlabs dngos grub phrin las 'byung :
rtsa ba gsum gyi thugs dam bskang :
hU~M:
bskang ngo bskal pa'i thugs dam bskang :
dam tshig nyams chag sor chud cig :
lta ba stong pa'i rang mdangs las :
sgom pa gsal ba'i nyi ma shar :
spyod pa rang byung char chen 'beb :
'bras bu 'khrul med bden gnyis rtogs :
skong dang bskang ba'i yul las 'das :
blo 'das chen po'i thugs dam bskang :
bla mas bdag la dbang skur cig :
yi dam bdag la dngos grub stsol :
mkha' 'gro phrin las myur du sgrubs :
dam can gter bdag dam la dgongs :
bcol ba'i phrin las grub par mdzod :
ces tshogs kyi phud nam mkhar 'bul la :
ho :
bla ma mi tra dzo ki yum lha'i mkha' 'gro sogs rtsa ba brgyud pa'i dpal ldan bla ma dam pa rnams kyi zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
bcom ldan 'das 'jig rten dbang phyug yab yum sras bcas yi dam dkyil 'khor gyi lha tshogs rnams kyi zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
yi dam dbang drag rta mchog yab yum sprul 'khor dang bcas pa ma lus pa lus pa med pa'i zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
lha mo rig byed ma :
khro mo e ka tsA ti :
rdo rje rnal 'byor ma la sogs rigs bzhi'i mkha' 'gro dpa' bo ye shes dang las la grub pa rnams kyi zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
dpal ye shes kyi mgon po la sogs chos skyong pho rgyud :
dbyings kyi ma mo la sogs lha mo mo rgyud kyi lha tshogs dam can srung ma rnams kyi zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
gnod sbyin nor gyi bdag po rnam thos sras :
yum nor rgyun ma :
sras chu gter :
tshogs bdag dkar dmar :
gzhan gyis mi thub pa :
las byed rnam thos sras :
rta bdag brgyad :
bdud mo bzhi :
sprul pa yang sprul dang bcas pa'i zhal du :
longs spyod zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
dus gsum phyogs bcur bzhugs pa'i sangs rgyas byang chub sems dpa' mkha' 'gro chos skyong dang bcas pa ma lus pa lus pa med pa rnams kyi zhal du :
zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol lo :
zhes bstabs pa'i tshul du rol par bsam mo :
de nas nang rang lus dkyil 'khor la tshogs 'bul zhing drang ba ni :
las slob kyis thabs shes kyi rdzas slob dpon gyi drung du bteg la :
e ma ho :
dgongs shig rdo rje slob dpon che :
ngo mtshar rmad byung thabs chen po :
bde ba chen po'i longs spyod 'di :
chos dbyings ngang du bzhes su gsol :
sa ma ya pU tsa ho :
rdo rje slob dpon chen pos lan 'debs pa ni :
e ma ho :
sna tshogs stobs 'byor tshogs mchod la :
rnam rtog gcod pa'i 'khor lo ste :
bde chen dngos grub longs spyod 'di :
ye shes chen pos rol par bya :
a la la sid+d+hi ho :
zhes lus lha'i dkyil 'khor du dmigs la rol lo :[ \u0f80]atsha :
g+hu h+ya :
zab rgya :
de nas skabs 'dir tshogs kyi bsnyen pa byed pa ni :
gu ru mi tra'i thugs kar sngags 'di 'khor bar bsam la :
oM AHhU~M gu ru mi tra A nan ta dzo ki sid+d+hi pha la hU~M:
zhes bdag nyid 'jig rten dbang phyug thugs kar gu ru bsgom :
de'i thugs ka'i oM AHhU~M gsum brtsegs kyi mtha' mar sngags phreng 'khor bar bsam la mos gus bya'o :
zhag bdun gyis 'grub bo :
yang na yi ge drug pa kho na bsnyen no :
bstod pa ni :
hU~M:
rdo rje'i sku mchog gzi brjid dpal dang ldan :
brjod med don gyi bstan pas 'gro ba smin :
zab cing spros bral ting 'dzin g.yo ba med :
thugs rje chen po mi tra dzo kir bstod :
hU~M:
rdo rje'i ting 'dzin maN+Dal mi g.yo 'dzin :
'byung ba dbang 'dus me chu'i gnod pa med :
rdzu 'phrul mthu ldan nam mkha'i lam la byon :
mu stegs bdud kyi tshogs kyis gzhom med pa :
'chi med rdo rje'i sku la phyag 'tshal bstod :
rgyas par 'dod na thugs rje chen po'i dkyil 'khor gyi bstod pa rgyas bsdus gang rigs bya'o :
de nas tshogs kyi lhag ma bya ba ni :
lhag ma bdud rtsis bran :
nam mkha' mdzod kyi sngags dang phyag rgya'i byin gyis brlabs la :
hU~M:
'jig rten dbang phyug thugs rje chen po yi :
phyi 'khor skyong ba'i srung ma dam tshig can :
ye shes las las grub pa'i pho nya'i tshogs :
rgyal chen bzhi dang gtsang ris mgon po dang :
gnod sbyin nor lha dpal mgon dam can tshogs :
lhag la dbang ba'i srung ma tshur la byon :
dam rdzas bdud rtsi lhag ma'i gtor ma 'di :
phar la bstab bo dam tshig cher dgongs la :
dam nyams log par lta ba'i dgra dang bgegs :
byang chub sgrub la bar chad byed pa dang :
mtha' yi dmag dpung 'gong po'i gnod pa dang :
byur dang ltas ngan ma lus med par mdzod :
rnal 'byor bcol ba'i phrin las 'grub par mdzod :
de nas bskul gtang zhing chad mdo bsgrag pa ni :
hU~M:
gdod ma'i gnas su mngon par byang chub nas :
bskal bzang sangs rgyas stong gi phrin las 'dzin :
sa bcu rgyun bzhugs byang chub sems dpa'i skur :
bzhugs mdzad 'phags pa spyan ras gzigs dbang phyug :
yab yum sras bcas thugs dam thugs bskyed pa'i :
byang chub lam mchog 'byongs pa'i dus la bab :
'khor ba sdug bsngal rgya mtshor bying ba yi :
'gro drug las ngan 'khor ba'i rgyun chod la :
bde chen thar pa'i dbyings su grol bar mdzod :
tshe dpag med pas dus min rkyen las zlog :
mi g.yo mgon pos 'chi bdag gshin rje zlog :
'khor ba dong sprugs srid pa'i las ngan chod :
spyan ras gzigs kyis rigs drug bde ba spor :
rta mgrin rgyal pos rgyal bsen dam sri thul :
rig byed lha mos snang srid brtan g.yo sdus :
gnod sbyin chen pos dgos 'dod char pa phobs :
ma hA kA las bstan dgra rdul du rlogs :
rgyal chen sde bzhis dkyil 'khor bar chad zlog :
dpal mgon bdun cu srung ma ma lus pas :
rnal 'byor bcol pa'i phrin las grub par gyis :
hU~M me pad Ni ma oM phaT:
chad mdo ni :
hU~M:
sngon tshe 'das pa bskal pa'i dang po la :
'phags pa'i thugs bskyed rmad du byung ba'i dus :
'od dpag med pa'i spyan sngar thugs bskyed tshe :
ngal ba'i sems la mnyam par bzhag pa'i dus :
sku yi dkyil 'khor phyag stong spyan stong sprul :
'khor ba ma lus ka nas dag pa'i tshe :
srid pa 'dzin pa'i lha rigs ma lus kun :
rang rang gzugs bstan srog snying phul ba'i tshe :
srid gsum gtor mar len par ma chad dam :
'khrul pa'i snang ba bzlog par ma chad dam :
byang chub lam gyi bar chad zhi ba'i phyir :
bskyed rim snang srid gtor ma 'di bzhes la :
'khor ba dong nas sprugs pa'i phrin las mdzod :
de 'og bskal pa'i bar ma srid 'dzin tshe :
thugs rje chen po chos rgyal dri med kyis :
chos dang zang zing dbul 'joms sbyin btang nas :
bdud ri bya rog nag po'i rtsa ba ru :
thugs rje chen po'i dkyil 'khor lus la bkod :
byang chub sems kyi phrin las 'gyed pa'i tshe :
bdud dang 'byung po sha za yi dwags rnams :
rang rang gzugs bstan srog snying phul byas nas :
phung khams gtor ma len par ma chad dam :
chags 'dzin bar chad bzlog par ma chad dam :
snying rje'i lam gyi bar chad zhi ba'i phyir :
tshad med bzhi yi gtor ma 'di bzhes la :
byang chub sems mchog 'byong ba'i phrin las mdzod :
hU~M:
de 'og bskal pa snyigs par gyur pa'i tshe :
thub dbang 'das nas bdud kyis 'tshe ba'i dus :
thugs rje chen po mi tra dzo ki yis :
lha dang mkha' 'gros lung bstan ji bzhin du :
o rgyan ka ru'i nags khrod mchod rten nas :
thugs rje chen po'i man ngag gter nas bton :
bsam gtan gnas lugs gsum la bzhugs pa'i tshe :
gter srung dam can srung ma mgon po thams cad kyis :
rang rang gzugs bstan srog snying phul ba'i tshe :
dam rdzas gtor ma len par ma chad dam :
byang chub bar chad bzlog par ma chad dam :
byang chub lam gyi bar chad zhi ba'i phyir :
byin brlabs sngags kyi gtor ma 'di bzhes la :
sgrub pa po yi rkyen zlog phrin las sgrubs :
hU~M:
de 'og da dus rtsod pa'i dus kyi tshe :
bod yul sangs rgyas bstan pa spel ba'i phyir :
o rgyan dge slong pad+ma sam+b+ha was :
bod du zhi rgyas dbang drag dgongs pa mdzad :
thugs rje chen po'i dkyil 'khor zhal phyes tshe :
bod yul lha dang srung ma brtan ma'i tshogs :
so so'i gzugs bstan srog snying phul byas nas :
'bru bcud gtor ma len par ma chad dam :
bstan dgra dam nyams zlog par ma chad dam :
'phags pa'i bstan pa rin chen rgyas pa'i phyir :
sha khrag dmar gyi gtor ma 'di bzhes la :
sangs rgyas bstan pa rgyas pa'i phrin las mdzod :
khyad par mi tras dam la btags pa yi :
gnod sbyin ming sring dam rdzas gtor ma bzhes :
thugs rje chen po'i bstan pa skyong ba dang :
bstan 'dzin byang chub sems kyi rnal 'byor pa'i :
phrin las sgrubs la mi mthun 'tshe ba zlog :
ru tra kha la kha tshe b+ha liM ta khA hi :
de nas bod kyi brtan ma la phrin las bcol ba ni :
gser skyems dang bcas te :
b+h+yo :
dam tshig can gyi dge bsnyen ma :
tshur gshegs tshur byon dam la 'du :
o rgyan pad+ma 'byung gnas kyis :
khyed rnams dam la btags byas te :
dam tshig gnyan gyi srung mar bskos :
khyed rnams bka' la btags byas nas :
bka' yi srung mar gnyer du gtad :
bdud mo bzhi yi gzugs bstan nas :
'dir byon sha khrag gtor ma longs :
bstan dgra thal ba'i rdul du rlogs :
gnod sbyin bzhi yi gzugs bstan nas :
'dir byon bshos bu dam rdzas longs :
sgrub pa po la dngos grub stsol :
sman mo bzhi yi gzugs bstan nas :
'dir byon gser skyems phye mar longs :
rnal 'byor pa la mngon shes sgrogs :
slob dpon pad+ma'i bka' ma 'da':
sgrub pa po yi phrin las sgrubs :
chos byed skyes bu'i stongs grogs mdzod :
chos min spyod rnams sma phobs la :
thugs rje chen po'i bstan pa spel :
sa ma ya :   dam tshig
/ma mA:   bdud mo bzhi /
la lA:   gnod sbyin /
le le :   sman mo /
i daM b+ha liM ta khA hi :   gtor ma zo zo /
gtor bro ni :
hU~M:
byang chub sems kyi rang bzhin la :
stong bdag med cing gting mtha' med :
gting med zab pa'i hom khung du :
rnam rtog bgegs dang dgra yi gzugs :
snying rje'i zhags pas 'chings byas nas :
byams pa'i lcags kyus bzung nas khrid :
dga' ba'i lcags sgrog drwa bar btsud :
btang snyoms dril bus myos gyur nas :
ye shes lnga yis rgyas gdab nas :
snang srid rigs lnga'i bro brdungs nas :
byang chub sems kyi dbyings su sba :
b+ho d+hi tsit+ta satwaM b+ha ya nan :
zhes bshags pa sogs rjes chog rnams las byang ltar bya'o :
tshogs mchod kyi rim pa rdzogs so :[ \u0f88\u0f88 ]rgya rgya rgya :
g+hu h+ya :[ \u0f80]atsha :
zab rgya :
bdag stag sham pas 'dong chu'i gtsug lag khang nas gdan drangs pa'o //
mang+ga laM//

//
