@#:
'khon sbyong shin tu zab pa le tshan bzhugs :
dkon mchog gsum la phyag 'tshal lo :
'khon nag zas su za ba :
nyams grib rgyan du gdags pa :
mi gtsang gos su bgo ba :
rin chen gro lung skad 'byin gyi gdams pa bya ba yin te :
'di ni dme chen po byung ba'am :
'khon chen po byung ba'am :
dam nyams chen po byung ba'am :
phud nyams pas lha 'dre'i chad pa chen po byung ba'am :
rma 'khon chen po byung ba'i bar du chud pa'am :
nyams grib can gyi dam rdzas la longs spyad pa'am :
dgra dang kha 'dres pa sogs de dag gis mi tshugs par bya ba'i phyir :
rig sngags 'di gsungs so :
oM is tsa tra ya tor ya tor ya swA hA:
u tra mi tra ya tor ya tor ya swA hA:
mon tra kro ta ya tor ya tor ya swA hA:
a ka kro ta ya tor ya tor ya swA hA:
a b+hu kro ta ya tor ya tor ya swA hA:
u tra sha ta ya tor ya tor ya swA hA:
e ling e tra ya tor ya tor ya swA hA:
la mon
tra ya tor ya tor ya swA hA:
as ni pis ni tra ya tor ya tor ya swA hA:
tshig rkang dgu po 'di :
nyams grib chen po byung na brgya rtsa brgyad bzla :
'bring nyer gcig bzla :
chung na bcu bzhi'am bdun bzlas la :
sna nas phus btab :
gzhan la sngags chu byin no :
'di'i sngags kyi nus pas nyams grib gang gis kyang mi tshugs pa'i dpe ni :
nyi ma shar nas mun pa mi gnas pa 'dra :
ser kha rlung byung bas sprin ded pa dang 'dra :
shel gong dri ma mi chags pa dang 'dra :
'di la 'khor lo byed na mu khyud rim pa lnga bskor :
rtsibs brgyad lte ba dang dgu la gong gi sngags tshan dgu bkod :
mu khyud nang ma la A li :
de'i phyi ma la kA li :
de'i phyi ma la rten 'brel snying po :
de'i phyi la me ri bri'o :
rab gnas byas te :
bya rgod kyi sder mo dang :
grum pa'i spu dang bcas dar dmar gyis dril la lus la bcang na 'khon gang gis kyang mi tshugs te :
gser 'gyur rtsi ltar sbyong
ba'o :
mi gtsang ba dang 'khon spyi la 'khor los thub :
gzhan che ba rnams la sngags bzla :
dgras gus pa phul nas rgyal kha long na sngags dpe la klog :
dam sel la yang 'di las lhag pa med :
dme 'thab byas kyang mi lto :
gzhan gyi nyams grib sbyong na tho rangs skar chu la sngags btab la gtang ngo :
rang bsrung ba la bsnyen pa sngon du gtang ba ni :
mtshams dam par bcad la sngags khri tsho bzla'o :
de nas nam dgos su gong bzhin no :
'di ni 'dzam bu gling gi chos sna kun 'dus pa bas nus pa che :
'khon nag rang sar bzhag pa ni :
ting 'dzin ma yengs par bsgom dgos te dka' la :
'di la bzlas pas chog pas las sla la phan yon che'o :
'di ni rin chen gro lung skad 'byin zhes kyang bya :
an dar rdo lung zhes kyang bya :
an dar rdo lung ma shes na :
'khon sbyong byed pa ma mthong ngo :
spa gro skyer chu'i lha khang du :
slob dpon pad+mas gter du sbas :
mnga' bdag myang gis bton pa 'o :
'di yi yon la gser srang re yin :
dam med kha spyang can la shor ra re :
sngags pa rnams kyi khyad nor yin :
shin tu dkon pa'i gdams pa rdzogs so :
sa ma ya :
rgya rgya rgya :
!
'di'i khrus kyi phyag len zhal shes gsal bar bkod pa ni /
'khor lo ling tshe dgu ru bkod la //
mdun nas brtsam ste g.yas skor du //
gong gi sngags tshan dgu po la //
sham bu 'di rnams btags par bya //
dbus ma la /
oM is tsa tra ya tor ya tor ya 'khon grib thams cad shAn+tiM ku ru ye swA hA/
de bzhin du /
u tra mi tra ya tor ya tor ya dme grib thams cad shAn+tiM ku ru ye swA hA/
mon tra kro ta ya tor ya tor ya dam grib thams cad shAn+tiM ku ru ye swA hA/
a ka kro ta ya tor ya tor
ya zas grib thams cad shAn+tiM ku ru ye swA hA/
a b+hu kro ta ya tor ya tor ya nal grib thams cad shAn+tiM ku ru ye swA hA/
u tra sha ta ya tor ya tor ya mdze grib thams cad shAn+tiM
ku ru ye swA hA/
e ling e tra ya tor ya tor ya gdon grib thams cad shAn+tiM ku ru ye swA hA/
la mon tra ya tor ya tor ya yugs grib thams cad shAn+tiM ku ru ye swA hA/
as ni pis ni tra ya tor ya tor ya btsog grib thams cad shAn+tiM ku ru ye swA hA:
ces   yig mgo phyir bstan /bris pa'i 'khor lo de ka To ra sogs kyi nang du bzhag la /
de'i steng
du sngags chus bkrus pa'i dri khu 'bab pa byas /
'khon grib sogs grib sna dgu po sangs kyis dag par bsam la /
chu dang 'khor lo de gtsang sar dor bar bya'o //
@#:
dpal gshin rje'i gshed la phyag 'tshal lo :
sngags pa 'khon sbyong lag pa'i 'du byed skyong ba zhes bya ba'i man ngag :
rdzas gla rtsi :
g+hi waM:
gur gum gyis rtsa snon byas la :
rab gnas spyi ltar bya :
snal ma sngo dmar gyis dkris :
shubs
dmar po byas la btags so :
nyams grib can dang :
zhe mi dga' ba :
sdig can :
yugs sa :
mdze can :
dgra
la mthu byed pa'i dus zas dgra'i sha khrag tu bsams nas zos pas :
rgyal dang gus pa blang ba sogs gang byas kyang mi lto :
slar
la dngos grub che bsrung du rtsi :
ji ltar 'dod pa bzhin 'byung :
rang gi lha srung gis kyang 'khu ldog mi nus :
ces gsungs :
slob dpon pad+ma saM b+hA bas mdzad pa mnga' bdag la gnang ba'o :
sa ma ya :
rgya rgya rgya :

'khor lo dpe chung ltar bris la :
