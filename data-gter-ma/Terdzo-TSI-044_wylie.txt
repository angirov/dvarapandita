sku gsung thugs kyi 'khor lo bzhugs /
rgya gar skad du /
ta la a pa de ba ni nA ma tan+t+ra /
bod skad du /
zla gsang nag po'i rgyud las /
srung zlog gi 'jam dpal gyi le'u nas byung ba lags /
de la sku gsung thugs kyi 'khor lo 'di la /
dang po sku yi 'khor los phyogs ngan kun srung ba ni /
shog bu la 'khor lo bri /
rtsibs lnga /
lte ba mu khyud /
lte bar oM/
rtsibs lnga la dz+hi haM ka ru ni /
zhes bkod /
rtsibs mchan la phaT lngas bskor /
mu khyud phyi ma la oM dz+hi haM ka ru ni phaT/
phyogs ngan pa zlog cig
/bya ba bkod la /
de nas tsakra de la rab gnas bya /
khri 'u'am many+dzi'i khar bzhag la /
'khar phor rag phor gang rung gi nang du bzhag
/mdun du pU tsa lnga bsham /
dngos su med na'ang yid kyis phul /
de la dang po stong pa'i ngang las /
de nas b+h+rU~M kA ya tsakra zhes brjod pas tsakra de gser gyi 'khor lor gyur /
'khor lo de'i lte bar oM las bdag 'phags pa 'jam dpal sku mdog ser po phyag g.yas pa na ral gri 'debs pa'i tshul du 'phyar ba /
g.yon pa thugs kar sdigs mdzub mdzad pa /
'khor lo rtsibs lnga pa de gser gyi ral grir bsam /
de nas sngags ni /
oM dz+hi haM ka ru ni phaT/
oM haM ka ru ni dz+hi phaT/
oM ka ru ni dz+hi haM phaT/
oM ru ni dz+hi haM ka phaT/
oM ni dz+hi haM ka ru phaT/
ces nyi shu rtsa gcig bzla /
de la brgya rtsa yod do //
de rnams kyi rjes rten 'brel snying po re bzlas nas rab gnas bya'o //
sngags bzlas pa'i dus su 'khor lo de sgor sgor 'khor bas phyogs ngan gyi gnod pa zhi bar bsam /
tsakra de ras dkar po'am ser pos dril la spyi bor btags /
phyogs ngan gang du 'gro na srung ba dang /
sngags 'di brgya bzlas na phyogs ngan bdud gcod yod na thub nges so //
'chi mi srid /
phyogs ngan srung ba sku'i 'khor lo \u0f80atsha /
!
mna' zlog srung ba gsung gi 'khor lo ni /
rgya shog la 'khor lo bris la /
lte bar gsung yig AMHbris /
'khor lo la bi nA ya ka ni zhes bkod /
rtsibs mchan la phaT lnga bris /
mu khyud la AMHbi nA ya ka ni phaT/
mna' yi chad pa zlog cig
/bya ba bkod /
many+dzi'i khri'u'i khar 'khar phor ram zangs gzhong du bzhag la /
rnam lnga dbul ba gong dang 'dra /
de'ang stong pa nyid du bsgom /
stong pa'i ngang las b+h+rU~M wA ka tsakra zhes brjod pas zangs kyi 'khor lo dmar por gyur /
de nas lte ba'i AMHde las bdag nyid rta mgrin zhal gcig phyag gnyis pa sku mdog dmar po shin tu 'jigs pa /
g.yas pas ral gri /
g.yon pas sdigs mdzub thugs kar mdzad pa zhig bsgom /
tsakra'i rtsibs zangs kyi ral gri 'khor bar bsam /
de nas sngags bzla ba ni /
AMHbi nA ya ka ni phaT/
AMHnA ya ka ni bi phaT/
AMHya ka ni bi nA phaT/
AMHka ni bi nA ya phaT/
AMHni bi nA ya ka phaT/
ces nyer gcig ste brgya rtsa brgyad bzla'o //
de'i gsham du ye d+harmAs rab tu gnas par byas /
de nas tsakra de le brgan gyis dril nas sker gdags /
des ni mna' skyel len /
bkar mi lag 'ju sar 'gro rung /
mna'i chad pa zlog nges so //
gong gi sngags nyi shu rtsa gcig bzlas nas mna'i chad pa zlog cig bya'o //
des mna' chad mna' 'gog mkhan la yong /
'khor lo thogs nas mna' zos kyang mna' chad mi yong /
de ci'i phyir zhe na /
'khor los bsgribs nas /
rang klu btsan lha srin rgyal 'gong la sogs pas mi mthong bas zangs kyi tsakra me'i 'od dang bcas par mthong nas /
chad pa phar la gcod pa yin /
rang gis 'gog na /
tsakra des rang bsrung nas /
mna' skyel des mna' ma zos kyang chad pa gcod pa yin /
tsakras klu ar la gtad pas /
khyad par klu gnod pa la btags na phan /
mna' mi bskyal yang tsakra klu yi gnyen por song nas yang srung ngo /
mna' zlog gsung gi 'khor lo \u0f80atsha /
!
thugs kyi 'khor los mthu zlog pa ni /
ras sam shog bu la 'khor lo rtsibs lnga pa bris la lte bar hU~M/
rtsibs la ya ma d+hu ti ni bya ba bri /
rtsibs mchan phaT lngas bskor /
mu khyud la hU~M ya ma d+hu ti ni phaT/
bdag la mthu byed pa'i byad kha zlog cig
/bya ba bkod /
de nas tsakra de ka pA la'i snod du bzhag
/de'ang stong pa nyid du bsgom /
b+h+rU~M tsit+ta tsakra zhes brjod pas /
lcags kyi 'khor lo nag por gyur /
de nas dbus kyi hU~M de las bdag nyid phyag na rdo rje sku mdog mthing nag zhal gcig phyag gnyis pa /
g.yas rdo rje 'phyar ba /
g.yon sdigs mdzub mdzad pa /
'khor lo'i rtsibs lcags kyi ral gri 'bar bar bsam /
de nas sngags bzlas pas 'khor lo 'khor te gnod byed gtubs par bsam /
sngags ni /
hU~M ya ma d+hu ti ni phaT/
hU~M ma d+hu ti ni ya phaT/
hU~M d+hu ti ni ya ma phaT/
hU~M ti ni ya ma d+hu phaT/
hU~M ni ya ma d+hu ti phaT/
ces rten 'brel rab gnas gong dang 'dra /
'khor lo de dar nag pos dril la thugs kar gdags /
thugs kyi 'khor los mthu zlog pa ni /
rang la ban bon brgyas bsgrubs kyang mi tshugs /
slar rbod gtong mkhan de rang gi bdud du 'bab par 'gyur ro //
thugs kyi 'khor los mthu zlog pa \u0f80atsha /
!
'di'i brgyud pa ni /
rdo rje 'chang chen /
sdud po dga' rab rdo rje /
'jam dpal bshes gnyen /
gtsug lag dpal dge
/shAn+tiM gar+b+ha /
d+ha na ta la /
khrag 'thung nag po /
ba su d+hA ra /
jo bo sangs rgyas /
yon tan rgya mtsho /
ye shes rgya mtsho /
ho ston lcags se /
me ston ban chung /
dran ston mtha' bral /
mes ston kun rig
/bkra shis rgyal mtshan /
slob dpon lha sgom pa /
bla ma gangs pa /
rgyal ba g.yung ston rdo rje dpal /
thugs sras dge 'dun bzang po rnams so ///
/
