rdzogs pa chen po sde gsum las :
gsang skor yi dam zhi ba'i sgrub thabs drag po gnas 'gyur bcas bzhugs so :[ \u0f88\u0f88 ]na mo gu ru :
gsang skor yi dam zhi sgrub ni :
ye nas rnam par dag pa'i zhing :
ma bcos gsal rdzogs chen po ru :
dbyings kyi gzhal yas chen po'i dbus :
rig pa rang snang gdan gyi steng :
dbyings rig zung 'jug rdor sems mthing :
zhal gsum phyag drug rdo rje sogs :
phyag mtshan 'dzin zhing snyems ma 'khril :
shar du rnam snang sku mdog dkar :
'khor lo la sogs phyag mtshan drug :
spyan ma yum 'khril 'od 'bar bsam :
lho ru rin chen 'byung ldan ni :
ser po zhal gsum phyag drug pa :
rin chen gtsor gyur phyag mtshan drug :
yum ni mA ma kI dang sbyor :
nub tu snang ba mtha' yas ni :
dmar po zhal gsum phyag drug pa :
pad+ma gtsor gyur phyag mtshan drug :
yum ni gos dkar mo dang sbyor :
byang du don yod grub pa ni :
ljang gu zhal gsum phyag drug pa :
rgya gram gtsor gyur phyag mtshan drug :
yum ni dam tshig sgrol ma 'khril :
'khor lo'i rtsibs mchan nang gi mtshams :
sa snying nam snying spyan ras gzigs :
phyag rdor lA s+yai mA l+yaM dang :
gIrtI nirtI yab yum brgyad :
phyi yi rtsibs kha gru chad la :
byams pa sgrib sel kun tu bzang :
'jam pa'i dbyangs dang puSh+pe ma :
d+hU pe A lo gan+d+he brgyad :
gtso 'khor de dag thams cad kyang :
rgyan chas bcu gsum dag dang ldan :
rdo rje pad+ma'i skyil krung bzhugs :
nang gi khyams kyi phyogs mtshams su :
bya byed thub pa drug rnams dang :
sgo bzhir mthar byed brgyad rnams gsal :
ma bcos ci yang snang ba'i sku :
ma 'gags ci yang snang ba'i gsung :
mi gnas ye shes thugs dang ldan :
thabs kyi sna tshogs sgyu 'phrul las :
bde ba chen po'i drwa bar ldan :
gnyis med mnyam sbyor zung 'jug bsgom :
rgyas par rgyud bzhin snying po bzla :
bsdu na snying po'i yang snying ni :
A+o~M bo d+hi tsit+ta ma hA su kha dz+nyA na d+hA tu A:

de nyid khro bor gnas 'gyur ni :
dbus su byol song khri lnga'i steng :
badzra bud+d+ha rat+na dang :
pad+ma karma he ru ka :
mthing smug ser dmar ljang ba'i mdog :
zhal gsum phyag drug gshog pa gdengs :
g.yas pa dang pos rang rtags dang :
g.yon pas dung khrag lhag ma rnams :
phyag mtshan gzhan rnams 'dzin pa 'o :
rigs lnga'i khro mo lnga dang sbyor :
khyams la ko'u rI sing ha dang :
spor byed brgyad dang sgo bzhi la :
rta gdong la sogs sgo ma bzhi :
phyi rol dbang phyug nyer brgyad tshogs :
dpal gyi dkyil 'khor chen por gsal :
A+o~M ru lu ru lu hU~M b+h+yo hU~M:
gsang skor yi dam zhi ba dang :
de nyid gnas 'gyur sgrub thabs rdzogs :
sa ma ya rgya rgya :[ \u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa'o ///
/
