@#//
phas rgol 'joms byed rtsal chen gyi man ngag las /
thob yig dang brgyud yig
/zhal gdams /
brgyud 'debs /
nyi zla'i las byang so so /
smad las /
sgom lung dang gdams gtad bya tshul phyi nang so so bcas byang bdag gsung rnams yod /
phas rgol 'joms byed rtsal chen gyi man ngag
/gru gu yang dbang gi gter skor thob tshul nyi zla'i 'od zer zhes bya ba bzhugs so //
rgyud gsum don bsdus gang 'dul mnga' yi bdag
/bru sha'i yul mkhar btsal kyang rnyed dka' ba //
gu lang gdams pa'i yang zab e waM zung //
gter bcud ston mkhas pad+ma 'byung gnas rgyal //
de yang phas rgol dgra dpung 'joms byed rtsal chen phyi nang gi gnyen por nag sgrub kyi sgo nas dgra sri sogs gnan 'ching gi gdams pa gru gu yang dbang gi gter skor thob tshul la /
'joms byed rtsal chen gyi man ngag nyi zla nag po zhes pa gdams skor gyi ma yig ste sa bcad drug tu bsdoms pa /
zab phyir rin chen gter du sbas :
las can gcig dang 'phrad par shog gi mthar tshang ba /
'joms byed rtsal chen nyi zla nag po'i man ngag gsal byed gser gyi phreng ba zhes rim chags su yod pa bu yig gi skor te /
bye brag dgra sri gnan pa'i man ngag gsal byed /
bskal me ma zhes gshin rje dang dbang phyug gi bstod pa bdud 'dul mar bcas pa /
lnga brgya dus kyi ma 'ongs spyod tshul sogs nas /
'ur rdo dang kong zor la brten pa'i zlog byang /
rno myur thog 'dra'i man ngag sku gsung thugs kyi rgya can gnubs kyi mchod rten sa nyal ma zhes grags pa mtshon grir gsod pa'i nges pa /
yig rgod gsum gyi dpe'u ris dril btum tshes dus phyogs rnams so sor brda sprod sbyar ba /
dgra dpung 'joms mdzad nyi zla nag po'i dgra gnan rgyud khungs sogs ling+ga phyi nang sgrub pa gang byed kyang gtor bsham mtshams gcad spang blang dang brtson par bya :
zhes pa'i mthar thug
/de nas rang nyid dbang phyug chen por bsam pa sogs mu stegs zla ba nag po'i spu gri /
'di'i bka' gtad bya tshul /
nang pa ltar sgrub pa /
mu stegs drag po'i sngags rgod gsum gyi dgos ched bzhi dang phan yon bstan pa /
dgra bo bsgral phyir rlung 'khor bca' ba /
rdzas rgod nag po gnam lcags spu gri 'dra ba /
mthun gnyis nang dkrug phyi dus yang dbang gi mtshon char bsngags shing zhal gdams bka' yi gtad rgya tshang ba /
gzhung de rnams su bskungs pa yig chung gi gsal byed brda sbyor /
yang yig tshul du gab pa'i zhal shes tshes rgyud dmigs gnad gsum gyi mde thung /
pho mo gnyis sbyar brtsegs rlung la phyar thabs so sor byed pa'i gnad /
man ngag rdzas rgod gnam lcags thog khol /
dkrugs yig gsal byed gzhung gi nang sgrub gzhung du man ngag ltar bya'o zhes pa'i gong gi tshig 'bru bzhi dang /
ru pa'i nang gces pa rnams khar brjod du med do //
!
//bka' gtad gtor khrir bcas dang sgrub ling mthun //
pho mo rlung lugs dbye bar tsakra lnga //
sa nyal la sogs slob dpon bsnyen dgos phyir //
thun mong dpe'u ris ltar yongs grags so //
yo byad rdzas 'dzoms bka' gtad lhar gnang thob //
yig tshogs bklag lung rna bar ma nyams thos //
gnad don zhal shes 'khrul med brdar sha bcad //
byin rlabs nus stobs gding ldan brgyud tshul ni //
'gro ba'i nyi ma thugs rje'i 'od zer gyis //
sin+d+hu sngon po rol pa'i rgya mtsho'i rgyan //
pad+ma ge sar rtse las rang byung sku //
dge legs kun gyi 'byung gnas ma hA gu ru //
bde chen ye shes bskyed par bya ba'i phyir //
pA ra mi tA mtshan ldan shes rab tshul //
mtsho gling gnas nas spyan drangs rgyal sras kyi //
gnyis med yum gyur 'ja' lus rdo rje'i sku //
smon lam rten dbang thob pa'i mkha' 'gro mas //
rgyas btab ma nyams chos bdag mkha' 'gros gtad //
'om bu tshal gyi brag dmar gter sgo phyes //
gru gu yang dbang zhes grags sprul pa'i sku //
tshul khrims rdo rje bse ru'i rwa 'dzin pa //
bal po rin chen rgyal mtshan mig gis mthong //
ston chung grags dbang rtse gsum mtshon cha can //
tshul khrims 'byung gnas rig byed mkhan pos bsten //
dbang phyug rdo rje 'byung bar dbang thob pa //
rin chen seng ges ro nus ldan par myang //
mi bskyod rdo rje ri phug 'dzin pa der //
nags phug rin chen bzang po sbrul bzhin rgyug
/tre bo chos bzang bu ga gdams pa'i klung //
rong po seng rdor phyogs der song nas zhus //
pha jo 'jigs nag drag po'i 'od zer de //
'jam dpal rgya mtshos nyi ma ji bzhin 'des //
sangs rgyas rgyal mtshan 'dod pa 'grub pa'i bcud //
rat+ne shwa ras ma nu ltar du 'thungs //
mdo sde rgya mtshos tshes kyi grangs bzung ba //
pad+ma dbang phyug mi bdag don du bstsal //
bkra shis dbang phyug ri zla'i dkyil 'khor la //
nor 'khrul nyes skyon med par kho bos zhus //
dbang po'i sde yi rno mtshon gdams pa lags ///
/
@#//
'joms byed rtsal chen nyi zla nag po'i man ngag rtsa sdom zhal gdams tshigs gcad ma'o //
spyir na rtsal chen rgya stag khra bo 'di //
dpa' rtsal 'dzom yang mngon khyer 'khol shes med //
de phyir dbang pos ri bo bskor zhing bzung //
sa mdas ma bsad 'phrang bsgugs gdams pa lon /
(1)
/rgya stag sbar 'dzin brgyab nas cho gcig gis //
'gyed par nus pa'i gnad de rtogs par dka'//
dgra sha zas su byin zhing ma khrid na //
stag mo rang log 'byung ba'i dogs pa mchis /
(2)
/rgya stag lus la 'dzum drug tshang ba yang //
mdzub mos btsugs shing brda don ma sprad na //
spu sdug mig gis mthong bas chog snyams kyang //
ri mo gzig gi thig ler 'khrul srid do /
(3)
/nags khrod rgyu ba'i rgya stag pho mo gnyis //
rigs gcig gtum khro dpa' rtsal 'dzom 'dra yang //
ri mo nyid la pho mo dbye ba med //
stag tshang mi stong thabs shes ngo mtshar che /
(4)
/rgya stag nyi ma dmar mor kha zas 'tshol //
mtshan mo nag mor zla ba'i zer la rgyug
/sha khrag rgyu gcig dus gsum ci snyed za //
wa skyes bzhin du tshang sgo tha dad min /
(5)
/rgya stag pho mo gnyis kyi lto ba ni //
mche ba bzhi brgyad bsnol nas lha ba 'jibs //
dgra bo'i sha rus lce rtse'i dbal gyis gcod /
kha rlangs mdun 'tshubs lha srin 'dar ba mtshar /
(6)
/rgya stag bdun zur spre'u gdong dmar gyis //
las byed kang sgra sgrog pa'i ce spyang dang //
stobs chen rtsal 'dren byed po tsi pa tra //
stag chen mi ro za ba'i sha gdan yin /
(7)
/ra khyi dred gsum g.yu 'brug sgra skad kyis //
rgya stag mche sder rno la ngar 'don te //
sder chags dmag gis bskor kyang nyam mi nga //
ri gzar rbab rgod zlog pa'i ngar sgra yin /
(8)
/dus tshod ma nor rgod po'i za 'gram de //
stag seng kha 'thabs sprod la gces lags kyang //
mtshon char 'beb pa'i 'brug skad khyad par gcog
/re res chog pa lha byang zlog pa'i skabs /
(9)
/stag mjug ri mo nyer lnga'i dug sbrul de //
stag sgrom bshig gam nor rdzas phyags mas 'debs //
zhing lhas dkyil du bya tshang sbrul shor stong //
phag snar dbyug pa ma rgyab bye dmag drongs /
(10)
/rgya stag las kyi sa mdar 'gom mi phod //
gser dngul rin chen yod pas nyes pa che //
gcig chog rtsom na grub pa rgya'o dgos //
sa 'og rgyu byed kun la rang khyim yod /
(11)
/shugs ldan stag gis su 'phrad mod la bzung //
mnan cing bcom zos lto bar rlung 'khor gyis //
rdul sbyangs ro myang thal brun phyir byung ba //
slar yang sbal pas gnon pa'i ltad mo mthong /
(12)
/rten 'brel grangs kyi gdams gnad shwa lo ka
/stag bsad pags bshus gdan du ma shor bar //
sa ser rdo sngon chu tshwa nas khu sogs //
phangs med gtong phod byung na gcig brgyud spel ///
/

@#//
brgyud 'debs ni /   'gro ba'i nyi ma thugs rje'i 'od zer gyis //
mngon par sgo phye sin+d+hu rol pa'i rgyan //
pad+ma ge sar rtse las rang byung sku //
dge legs kun gyi 'byung gnas ma hA gu ru //
rgyal ba dgongs brgyud thog ma'i mgon po dngos //
bla ma mchog dang dbyer med gshin rje gshed //
ma rungs bdud sde'i dpung tshogs 'joms byed pa'i //
yak+Sha kA la nyid la gsol ba 'debs //
bde chen ye shes bskyed par bya ba'i phyir //
pA ra mi tA mtshan ldan shes rab tshul //
mtsho gling gnas nas spyan drangs rgyal sras kyi //
gnyis med yum gyur 'ja' lus rdo rje'i sku //
rig 'dzin rig pa'i brda brgyud gsang ba'i gnyer //
bla ma mchog dang dbyer med be tA li //
ban dgra glang snying mu stegs pham mdzad pa'i //
mthing 'bar rgyal mo nyid la gsol ba 'debs //
smon lam dbang bskur sngon thob mdzad phrin las //
rgyas btab ma nyams chos bdag mkha' 'gros gtad //
'om bu tshal gyi brag dmar gter sgo phyes //
gru gu yang dbang zhes grags sprul pa'i sku //
bkur 'os dam pa nyid dang bla ma mchog
/dbyer med ngo mtshar man ngag zab mo yis //
rang rgyud nus stobs bdag por byin rlob pa //
chos dang gang zag bcas la gsol ba 'debs //
tshul khrims rnam dag rdo rje 'dzin pa dang //
bal po zhes grags rin chen rgyal ba'i mtshan //
ston chung grags dbang bla ma mchog nyid dang //
dbyer med dam pa gsum la gsol ba 'debs //
tshul khrims phung po phan bde 'byung ba'i gnas //
gdams pa'i dbang phyug bdun ldan rdo rje'i mtshan //
rin chen seng ge bla ma mchog nyid dang //
dbyer med dam pa gsum la gsol ba 'debs //
rigs kyi nges bzung mi bskyod rdo rje dang //
rin chen bzang po brag gsum nags phug pa //
tre bo chos bzang bla ma mchog nyid dang //
dbyer med dam pa gsum la gsol ba 'debs //
rong po'i char 'khrungs seng ge rdo rje dang //
pha jo'i tshul bzung 'jigs byed sngags nag po //
'jam dpal rgya mtsho bla ma mchog nyid dang //
dbyer med dam pa gsum la gsol ba 'debs //
sangs rgyas bstan pa'i rgyal mtshan 'dzin pa'i dpal //
rin chen mdzod ltar dbang phyug gdams pas gtams //
mdo sde rgya mtsho bla ma mchog nyid dang //
dbyer med dam pa gsum la gsol ba 'debs //
gang la skyabs phyir pad+ma dbang phyug ces //
bkra shis man ngag dbang drag gdams pas phyug
/de bzhin bkra shis stobs rgyal mchog nyid dang //
dbyer med dam pa gsum la gsol ba 'debs //
phyi nang zung 'jug dbyer med dkyil 'khor du //
sku gsung thugs yon phrin las dam tshig rdzas //
bka' gtad 'phrul gyi brda sprod thabs nyid la //
brten nas smin cing grol bar byin gyis rlobs //
brnag pa'i mthar thug 'phrul 'khor nyi zla'i bcas //
gang la'ang thogs med gnam lcags 'bar ba'i dbal //
rten 'byung nus ldan sgrub la rab brtson pas //
lha mchog 'joms byed nyi zla myur 'grub shog
/snyigs dus log spyod skye bo sngags zlog mkhan //
las byed gshin rje gshed dang gzhan mi thub //
sgom bzlas dmod tshig thabs rdzas sbyor byed sogs //
'joms par byed 'dis gsang sngags bstan bsrung shog
/mi mthun g.yul las rnam rgyal dam pa'i chos //
mtsho skyes sprul sku'i bstan par sems kho na //
rim brgyud phas rgol stobs 'joms byed po 'di //
phyogs dus kun tu dar zhing rgyas gyur cig //
/

@#//
'joms byed rtsal chen 'jam dpal gshin rje'i gshed rak+sha'i las byang tsha zer nag po'i gdung byed ces bya ba bzhugs so //
rnam pa sna tshogs ye shes rol pa'i lha //
phra rab rdul gyi grangs mtha' las 'das phyir //
rang rgyud rtog 'dzin ma bslad pra phab ltar //
thabs mkhas 'jug pa'i sgo las bshad pa'i srol //
thun mong ma yin bka' gtad gdams rdzogs su //
gding thob sngags 'chang gtsor 'khod dzapa? 'dren sogs //
gsang thub dam gtsang ji ltar 'os pa dag
/'jug rung don du sgom sngags lung tsam byin //
sngon 'gror spyir skong sha khrag gtor ma yis //
yi dam lha dang 'kha' 'gro chos skyong mchod //
mdze yugs grib 'dzem dben par gsang thabs su //
gza' dang nyi ma nag por las la 'jug
/kun kyang gdong la dmar chen khrag gis byug
/gtso bo lho nub kha bltas bsgrub bya ba //
maN+Dal 'khor lo'i bcas sogs legs bshams zin //
bde ba'i gdan la 'dug la gyer bsgom du //
gu ru pad+ma ye shes mtsho rgyal yum //
sprul sku gter ston gru gu yang dbang sogs //
bka' babs rtsa brgyud dpal ldan bla ma la //
bdag sogs 'gro kun phyag 'tshal skyabs su mchi //
'joms byed rtsal chen nyi zla phyi nang gshed //
dmar nag rak+sha spu gri gang 'dul skur //
ston mdzad lha dang mkha' 'gro'i tshogs rnams la //
bdag sogs 'gro kun phyag 'tshal skyabs su mchi //
'gro ba'i don du byang chub sems bskyed nas //
gnyis 'dzin bdag gir 'dzin pa'i bstan dgra bcom //
nyon mongs bdud bzhi'i g.yul las rgyal ba'i phyir //
nyi zla nag po'i dmod pa bsgrub par bgyi /
7
/gzhi don ma rtogs snang srid 'khor 'das kyi //
chos kun stong zhing bdag 'dzin bral ba'i ngang //
skye med dbyings las rig gdangs 'gags med rtsal //
bdag dang mdun bskyed gtor ma las phur gsum //
stong gsum stong gi mi mjed 'jig rten khams //
sha khrag dug mtsho rba klong 'khrugs pa'i dkyil //
rab 'jigs mtshon cha sna tshogs 'khrigs pa'i gur //
ye shes me ri 'bar ba'i gzhal yas khang //
phyi rol gnam lcags thog gi bu yug 'tshubs //
'og phyogs lcags kyi khang pa gru gsum pa //
gshin rje'i grong khyer srid pa'i btson khang nang //
gnod byed dmigs yul sdang bar byed pa'i dgra //
mthu byed rbod gtong byad ma ban dang bon //
gdon bgegs za 'dre pho mo phung ba'i sri //
pha rol rbad 'dre phyir 'brangs sgab 'dre sogs //
bsgyel zhing bsnol ba'i khri brtsigs gdan steng du //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan dpal chen 'jam dpal gshin rje gshed //
dgra dpung 'joms byed rak+sha brnag pa'i las //
mthar byed sku mdog dmar po khro bo'i zhal //
ngo bo gcig las 'gyur med thabs shes rab //
zung du 'brel ba'i sdigs mdzub phyag gnyis pa //
mche ba bzhi dkar rab gtsigs spyan gsum ldog
/smin dbrag khro gnyer bzhin bsdus rngams shing bgrad //
dbu skra sma ra smin ma dmar ser mdog
/me ltar g.yo zhing ral pa gyen du 'bar //
sku smad gsang ba'i gnas nas gnam lcags kyi //
zur gsum dbal ldan phur pas dgra dang bgegs //
gnod byed nyams pa'i snying la rtag tu gzir //
phyag g.yas ral gris dgra bgegs bsgral ba'i phyir //
nam mkhar 'phyar bas srog rtsa rtsad nas gcod //
phyag g.yon lcags kyus dgra bo'i don snying la //
btab nas 'chor ba med par bzung zhing 'gugs //
zhabs gnyis g.yas brkyang mthil la gnam lcags dang //
g.yon bskum zangs kyi sog le rno ngar can //
de gnyis bar du dmigs bya'i mgo lus sogs //
pags rus sha khrag dum bur dmar nyil nyil //
gtubs shing drag po'i stangs stabs tshul du 'gying //
'jigs pa'i sku la bskal pa'i me chen po //
ji ltar ba spu re la 'bar ba yis //
gnod par byed pa'i dgra dang bgegs la sogs //
thams cad gzhob tu sreg cing thal bar gtong //
'phrin las thogs med khro rgyal skur gyur to /

/trag rak+sha b+h+yo hur thums mi kha thum ril rbad nan :
sa ma ya dgra la b+h+yo b+h+yo :
zlog zlog :
mi kha thum dril g+mu \u0f88ling rbad :
thum ri li li dgra la b+h+yo b+h+yo :
zlog zlog :
dgra bo'i \u0f88\u0f88\u0f88\u0f88\u0f88\u0f88\u0f88\u0f88\u0f88rbad rbad dza dza :
mu stegs bon sogs phyi rol pa yi gshed /
khyad par sngags byed nang pa ltar sgrub pa'i //
las byang tsha zer nag po'i gdung byed ces //
rig sngags 'chang ba dbang po'i sde yis sbyar ///
/

@#//
'joms byed rtsal chen ma hA de ba'i las byang zla ba nag po'i spu gri zhes bya ba bzhugs so //
nang rgyas ban sngags la sogs gnyen po ru //
phyi rol mu stegs byed ltar sgrub pa'i thabs //
zla ba nag po'i las byang spu gri 'bri //
zur 'debs tshul du dngos gzhi kha bsgyur yin //
rtsa ba rgyud don gcig phyir sngon rjes gnyis //
thun mong dmar sgrub skabs su bstan zin pas //
sngon 'gro nas gzung gdan bskyed yan song mtshams //
nag mo'i dus su bya ba 'di skad do //
mu stegs rtsal chen dbang phyug chen po ni //
zla ba nag po'i spu gri ka ma la //
sku mdog sngo nag khro gzugs zhal gcig pa //
mche ba rab gtsigs spyan gsum sdang mig bgrad //
drag po'i ljags 'dril dgra la rkan sgra rdeb //
dbu skra mtshon cha ltar gzeng gyen du 'bar //
g.yas g.yon phyag gnyis zangs lcags las grub pa'i //
ri rab mchod rten bang rim dgu pa re //
zlog mdzad phyag rgya bcas pa'i steng du bsnams //
dam nyams lus ngag yid gsum gnan pa'i phyir //
brgyabs pas dgra bo'i bdun rgyud rtsad nas gcod //
gcer bu ling ga dmar po gyen du sgreng //
zhabs gnyis g.yas brkyang g.yon bskum stangs stabs kyis //
drag po'i gdan la gnon mdzad tshul du bzhugs //
sku la dug gi nus ldan me 'bar bas //
dgra bo myos shing gzhob tu sreg par byed //
bdud dpung 'dul mdzad khro rgyal skur gyur to /

/ma hA de ba b+ha ga tu u ni r+n+ri dzaHthum lam hur :
nyi ma phyogs bzhi mtshams brgyad kyi dgra bo'i lus ngag yid gsum satwaM b+ha ya nan :
nang rgyas gnyen por zab pa'i dgos ched du //
phyi rol mu stegs byed pa ltar sgrub pa'i //
las byang zla ba nag po'i spu gri zhes //
rig sngags 'chang ba dbang po'i sde yis sbyar ///
/
@#//
'joms byed rtsal chen gyi man ngag nyi zla nag po'i smad las zangs lcags ngar ma'i dbal thog ces bya ba bzhugs so //
ling+gar dgug gzhug bstim gsum mang du bya :
zhes pa gter gzhung yig chung bu yig las //
zhal 'phangs phyir na ngag 'don bya ba'i tshul //
de yang phyi nang gshed sgrub gang byed kyang //
dper na phyi gshed /   'joms byed rak+sha nag po'i skur 
zhes dang /
nang gshed /   rtsal chen ma hA de ba'i skur 
zhes pa gang dgos gsal ba'i //
zhes skabs bsgyur ba'i /
khyad par tsam las 'di nyid kho na ste //
thun thag nas bzung lcags kyu'i phyag rgyar bcas //
gu gul bsreg cing rnga rol bshug pa btab /
khyad par rtags sam ag chen bzhi yi dus //
ma yengs ting 'dzin ldan pas gyer bar bya //
bdag dang mdun bskyed sgrub gtor las phur gsum //
phyi nang gang sgrub skabs kyi skur gsal ba'i //
mthu stobs nus rtsal 'od zer sprul pa'i tshogs //
dngos 'dra lta bu'i bka' 'khor 'jig rten las //
'das dang ma 'das dpag med kyis bskor bas //
gnod cing 'tshe ba'i dgra bgegs dmigs bya yi //
snying la lcags kyus btab nas 'og gi gdan //
ling gar rnam shes dgug stim las mdzod cig
/na mo /
gu ru pad+ma ye shes mtsho rgyal yum //
sprul sku gter ston gru gu yang dbang sogs //
mthar thug dpal ldan rtsa ba'i bla ma'i bar //
byin rlabs rig 'dzin brgyud pa'i bden pa dang //
dgra dpung 'joms mdzad rak+sha gang 'dul sku //
mu stegs zla ba nag po'i spu gri ste //
byad ma phyi nang gshed mdzad nyi zla nag
/yi dam lha tshogs rnams kyi bden pa dang //
dug gsum gnad 'beb dkyil 'khor sgrub pa'i bcas //
b+ha ling las phur gnan gcod tsakra sogs //
ting 'dzin sngags dang phyag rgyar ldan byas pa'i //
rten 'brel nus par ldan pa'i bden pa dang //
chos dbyings rnam dag bden pa'i byin rlabs kyis //
bstan pa yongs la gnod pa spyi yi dgra //
sngags 'chang sku la bsdo ba sgos kyi dgra //
zhing bcu tshang ba bla ma'i sku dgra sogs //
bsgral bya'i rnam shes tshe srog 'dir khug cig
/bod khams phung bar byed pa mtha' dmag dpung //
chos 'khor dben gnas 'joms byed bdud kyi sde //
gsang sngags bka' gter bstan la gnod sems can //
dus bzang tshes bcu 'dzin pa'i dge rgyun gcod //
de 'dra'i bsgral zhing gang 'dug 'dir khug cig
/pad+ma 'byung gnas rig 'dzin gdung 'tshob mkhan //
'dir 'dus dpon slob thar lam sgrub pa la //
gnod byed bsam pa ngan zhing sbyor ba rtsub //
sdang byed dgra dang gnod pa'i bgegs la sogs //
bsgral bar 'os pa gang 'dug 'dir khug cig
/dgra bo 'di zhes bya ba'i srog la \u0f88\u0f88\u0f88khug khug :
srog la tring tring khug khug :
srog la \u0f88\u0f88\u0f88\u0f88khug khug :
che ge mo'i srog la \u0f88\u0f88\u0f88khug khug :
srog la tsi ri ri zungs shig khug khug :
dgra bo'i bla khug khug :
che ge mo'i bla chu la khug khug :
che ge mo'i bla me la khug khug :
che ge mo'i bla rlung la khug khug :
che ge mo'i bla sa la khug khug :
myur du khug myur du khug :
bla 'gugs rtags kyi mtshan ma ma thob bar //
thun 'debs gsad pa'i las la mi rngams par //
nyin mtshan gnyis ka'i sgo nas 'gugs la brtson //
nges pa rnyed nas gsad pa'i sngags sham sbrel //
che ge mo'i srog la ya ya chod chod :
srog tsir tsir chod chod :
srog mug mug chod chod :
srog hal hal chod chod :
srog \u0f88\u0f88\u0f88\u0f88\u0f88chod chod :
dgra bo'i srog sa yis chod chod :
dgra bo'i srog chu yis chod chod :
dgra bo'i srog me yis chod chod :
dgra bo'i srog rlung gis chod chod :
srog chod chod :
king king chod chod :
tring tring chod chod :
khyad par dzapa? dgongs drag po'i ngar skad du //
dgra bgegs sha rus dum bur gtubs pa'i gdan //
lhar gsal rno ngar stobs shugs rtsal ldan gyi //
zhabs su yi dwags sde dpon las byed dang //
gzhan gyis mi thub nyid kyang gnan par gyur //
gnam lcags las grub 'khor lo rtsibs drug pas //
dgra bo'i sha khrag dmar thar gtong byed cing //
steng dang 'og gi mun pa'i g.yung drung yang //
'khor bas dgra bo skyob byed lha srung rnams //
me tog sad kyis phog bzhin nag chom bcom //
thun rdzas sna tshogs mtshon cha'i char du 'babs //
nyi zla'i dkyil 'khor nag po brtsegs pa dang //
mun pa'i g.yung drung 'khor ba'i klong rum gnan //
dmigs pa gsal btab gang byed drag po'i sngags //
bzlas pa brgya phrag mtshams su thun 'debs shing //
so so'i sngags gzhug dmod tshig tshan bcu pa //
'di nyid lan grangs gsum re brjod par bya //
lo dang zla ba la dgra dar ba thams cad mA ra ya nan :
zhag dang za ma la dgra dar ba thams cad mA ra ya nan :
srog lus dbang thang la dgra dar ba thams cad mA ra ya nan :
kha rje dang rlung rta la dgra dar ba thams cad mA ra ya nan :
za lam na dug g.yos pa thams cad mA ra ya nan :
'gro lam na rtsang 'dzugs pa thams cad mA ra ya nan :
gsad shom 'phrog shom rku shom byed pa thams cad mA ra ya nan :
byad kha phur kha mo ngan ltas ngan tsher rtsub thams cad mA ra ya nan :
byur mi kha snying stong ngan pa thams cad mA ra ya nan :
dgra shom dmag shom bsam ngan 'dun ma ngan pa thams cad ma rA ya nan :
'brug gi glog lce rta yi sgo steng dang //
sprel dus gdong pa khyi yi rnga ma 'tshub //
byi ba'i lo dang stag gi kha rlangs dus //
thun gtor gsum gsum 'bul bstod phrin las bcol /[ \u0f88\u0f88\u0f88\u0f88\u0f88\u0f88\u0f88\u0f88 ]hU~M:
bskal pa me ltar 'bar ba'i klong dkyil nas :
sha khrag rgya mtsho 'khyil ba'i gzhal yas nas :
dgra bgegs gnod byed bsnol ba'i khri steng du :
bcom ldan dpal chen 'jam dpal gshin rje'i gshed :
sku mdog dmar po zhal gcig phyag gnyis pa :
mche ba rab gtsigs spyan gsum khro gnyer bsgrad :
dbu skra dmar ser me ltar gyen du 'bar :
sku smad phur pas nyams pa'i snying la gzir :
phyag g.yas ral gris dgra srog rtsad nas gcod :
phyag g.yon lcags kyus dgra bo'i snying nas gzung :
zhabs gnyis brkyang bskum drag po'i tshul gyis 'gying :
sku la bskal pa'i me chen 'bar ba yis :
gnod byed dgra bgegs thams cad gzhob du gtong :
phrin las thogs med khyod la phyag 'tshal bstod :
dgra bo'i sha khrag gtor ma 'di bzhes la :
rnal 'byor bcol ba'i phrin las 'grub par mdzod :

hU~M:
mtshon cha bsnol ba sna tshogs gur khang na :
gnod byed dgra bgegs bsnol ba'i khri steng du :
mu stegs dbang phyug ma hA de ba ni :
sku mdog sngo nag zhal gcig phyag gnyis pa :
mche ba rab gtsigs drag po'i rkan sgra rdeb :
dbu skra mtshon cha ltar gzeng gyen du 'bar :
phyag gnyis zangs lcags ri rab mchod rten bsnams :
dam nyams dgra bo'i bdun rgyud rtsad nas gcod :
zhabs gnyis brkyang bskum drag po'i tshul du bzhugs :
sku la dug gi me 'bar dgra bo gzhob tu gtong :
bdud 'dul khro bo'i sku la phyag 'tshal bstod :
dgra bgegs sha khrag gtor ma 'di bzhes la :
rnal 'byor bcol ba'i phrin las grub par mdzod :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88 ]sngags pa drag po'i chas su zhugs //
gang dmigs phyogs der thebs gnad sbyar //
phyi nang stag sprel mjug mar bsgril //
zur bskor nag dgos las dum bu /
khyi nag ra nag rnga rgyang gi
/'ur rdo yugs sa'i skra mthil can //
klad la g.yugs pas srid gsum g.yo //
stag 'brug ngar skad 'u ru ru //
dgra bo g.yul nyes dog pa la //
dug dang khrag sbrus thun gyi snod //
kong bu zur gsum khrag thun khol //
sngo dmar mtshon rlangs khyi li li //
dug gi tsher ma rkang gcig skyes //
rtsang mo gsum bsnol khrag ral can //
rno ngar mche ba nye re re //
srin mo'i 'gros stabs sgyur zhing mchongs /

/nga ni 'phen byed ye shes lha //
nyi ma zla ba nag po'i zor //
gnod byed phyi nang gnyen po ru //
mda' ltar bkang zhing thog ltar 'beb //
'jig rten las grub dbang phyug che //
sde brgyad dregs pa'i 'khor dang bcas //
dmigs yul byad ma'i steng du rgyugs //
byad kha rbad 'dre rbod gtong zlogs //
gnod byed dgra bo'i steng du rgyugs //
bsam sbyor ngan zlog dmag dpung choms //
lo zla zhag dus za ma'i skeg
/sri dang ltas ngan tsher rtsub zlogs //
ma hA de ba dgra la b+h+yo :
u mAHde bI dgra la b+h+yo :
lha srin sde brgyad dgra la b+h+yo :
b+h+yoHmA ra ya :
mi kha hur thums :
rbad dril nan :
thum thum :
shig shig :
rbad rbad :
dril dril :
nan nan :
b+h+yo b+h+yo :
zlog zlog :
mi kha zlog :
mi kha sgyur :
mi kha trig ling shag mA ra ya rbad :
them yig grangs su ma bstan pas //
brjod phangs lkog yig a tsa ma //
lhag chad 'khrul med ngag 'don tshogs //
dum khrigs ngo mtshar dbang pos bkod ///
/
@#//
'joms byed rtsal chen gyi sgom lung 'bogs pa'i cho ga tsha grang nyi zla'i gdung sel zhes bya ba bzhugs so //
phas rgol 'joms byed rtsal chen nyi zla nag po la phyag 'tshal lo //
gang zhig 'di'i phyi sgrub skabs las /
lung dang bka' gtad ma thob par bsnyen sgrub la 'jug mi rung bar gsungs pa'i phyir /
sngon du thob bya bstan pa la don gnyis te /
sgom lung mdor bstan pa dang /
bka' gtad rgyas par bshad pa 'o //
phyi ma nyid rgyas par thob pa'i sngags 'chang sgrub pa po'i thun dzapa? grogs su ji tsam dgos pa rnams la sgom lung bya tshul la /
sbyor dngos rjes gsum mo //
sbyor ba slob dpon gyi g.yas g.yon du gtor ma dmar nag
/mdun du sngags phur rnams mngon par 'du bgyis /
phyag yon maN+Dal phul /
mdun du 'khod par dgos don yid ches spro ba bskyed /
dpon slob chabs cig par brgyud pa'i gsol ba tshar gcig btab /
skyabs sems rjes zlos lan gsum gyis 'jug par bya /
gsan bya'i khyad chos slob dpon gu ru pad+ma'i ngo bo rnam pa da ltar gyi cha lugs 'di kho nar mos pa dang /
khyed rang dang g.yas kyi dmar gtor sngags phur dang bcas pa 'joms byed mu stegs kyi gnyen po nyid du gyur pa'i mos pa mdzod /
zhes las byang tsha zer nag po'i gdung byed gzhung bsrang phur bu'i mdun gyi sngags byang lan gsum rjes zlos phog
/bskal me mas bstod /
de bzhin du slob dpon gu ru'i ngo bo rnam pa da ltar gyi cha lugs 'di kho nar mos pa dang /
khyed rang dang g.yon phyogs kyi gtor ma sngags phur dang bcas pa dbang phyug nang pa'i gnyen po nyid du gyur pa'i dmigs pa mdzod /
ces las byang zla ba nag po'i spu gri gzhung bsrang //
phur bu'i rgyab kyi sngags byang lan gsum rjes zlos phog
/bdud 'dul mas bstod cing /
nyi zla'i smad las zangs lcags ngar ma'i dbal thog gi lung bklag
/de ltar ma thob pa'i nyes dmigs ni rang nyid phung bar 'gyur zhing /
thob pa'i phan yon ni /
bsnyen sgrub kyi sngags 'dren de la zhugs pa tsam gyis kyang 'dod don 'grub cing gnod par sems pa'i phyi nang lha srung 'dre srin gang gis kyang glags lta bar mi nus so //
zab pa'i gnad 'di rnams bka' gtad sgom lung ma thob par gzhan kun la spel na rang la log nyen yod pas /
gsang bar dam nos khas blang gtang rag maN+Dal phul gtor ma phyir gtang /
yo byad bsdus la mi mngon par bya'o //
phas rgol 'joms byed rtsal chen gyi sgom lung 'bogs pa'i cho ga gter gzhung gi dgongs don zhal shes phyag len gyis brgyan pa bla ma gong ma'i bka' drin las ji ltar thob pa bka' mi nub cing bstan pa'i btsas su /
tsha grang nyi zla'i gdung sel zhes bya ba rig sngags 'chang ba mthu ldan dbang po'i sdes sbyar ba'o ///
/

@#//
e bam nyi zla'i gdams gtad snyan brgyud phyag len gsal bar byed pa'i lde mig bzhugs so //
ma hA de ba la na mo /
zhes pas phyag bya'i yul ni lha chen po ste /
de yang nang 'gras kyi gshed du dbang phyug ltar dang /
phyi rol pa'i gnyen por dpal chen 'jam dpal gshin rje gshed po'i tshul du ston pa /
thabs dang shes rab gnyis su med pa'i bdag nyid can pha rol mi dang mi ma yin pa la sogs pa'i sdang dgra gnod byed byad kha rbod gtong byur sri mi mthun pa'i phyogs thams cad 'joms byed bcom ldan 'das rtsal chen rak+sha nyi zla nag po de nyid la'o //
gang gis na sprul pa'i sku pad+ma 'byung gnas kyis te /
dgos pa ni sangs rgyas kyi bstan pa dang de 'dzin gyi skyes bu khyad par rdo rje slob dpon nyid dang rnal 'byor chos byed pa la 'tshe bar dogs pa na bsnyen sgrub las sbyor la 'jug pa'i sngon du 'di'i bka' gtad nges par thob dgos pas /
ji ltar bya ba'i tshul ni /
'bru nag ces pa nas sran bra bo til yungs sogs tshogs tshad rjen btags kyi rgyu la gtor ma dbyibs zur gsum dbal dang ldan pa la /
bsad pa'i sha dang khrag gis brgyan pa dmar nag gnyis mda' khri la bkod pa'i rtse so sor gshin rje dang dbang phyug gi sku rten tsaka lis brgyan pa bsham /
thod pa gang rung gcig gi nang du sngags byang gi phur gdan ling+ga'i mthar sha btsos pa dang ma btsos pa'i tig ka srab mo chung ngu gtubs pa nyis brgya hral hrol du spungs la bskor /
pha shing skyer pa gcig la byang bu phur zhabs nyi zla can phyag bzhes mthong brgyud lta bu'i leb chen ngos phyi nang la bshad pa'i sngags gnyis mdun chu srin gyi gdong ngos su nang pa'i trag rak+sha dang /
rgyab tu phyi pa'i ma hA de ba sogs rgya mdud gong ma nas 'og ma'i bar gyi byang shing la phreng brtsegs ci mdzes su rdzogs par gser yig dbu can du bris pa /
spra rtsis chu thub tu mnan par byas pa'i yi ge'i steng rgya snag gtsang mas mnan la thod pa'i nang gi ling+ga'i snying khar sha tig dmar dang btsos pa gnyis brtsegs la 'dzugs /
thun mong du sman phud rak+ta nyer spyod dang bcas pa 'du bgyi ba ni sngon 'gro yo byad bshams pa'o //
dngos gzhi slob dpon gyis zhal dbang ldan du gzigs pa'i mdun gcan gzan la sogs pa lpags gdan gyi khar snod ldan gyi slob bu khrus byas phyi gos nag po bkon gdong la gri khrag gis byug
/phyag g.yon mtshon cha bzang po dang nges par gser gyi me tog dang bcas pas phyag btsal /
kha lho nub tu phyogs par bzhag la /
gu ru pad+ma'i ting nge 'dzin dang ldan pas bgegs bskrad /
zab cing yid ches pa'i lo rgyus bshad la spro ba bskyed maN+Dal phul /
thams cad mgrin gcig tu brgyud rim gyi gsol 'debs tshar gcig bya ba ni thun mong gi 'jug pa'o //
de nas skyabs sems gnyis rjes zlos lan gsum gyi bar du mdzod ces dang /
khyed rang dang 'o skol gyi g.yas phyogs su bzhugs pa'i dmar gyi gtor ma phyi rol pa'i gcig shos su bshams pa 'di nyid dang sngags phur dang gsum ka 'jam dpal gshin rjer bskyed dgos pa lags pas 'di bzhin du bsgom mdzod /
ces brda sbyar nas bdag ces pa'i tshab tu khyed rang zhes pa 'don pa bsgyur nas las byang tsha zer nag po'i gdung byed gzhung bsrangs la gsal btab pa ni dang po'i bya ba ste /
de bzhin gnyis par yang g.yon du bkod pa'i gtor ma nag po nang pa'i gcig shos su bshams pa zhes dang /
dbang phyug chen por bskyed dang /
zla ba nag po'i spu gri zhes pa rnams su 'don pa bsgyur ro //
smad las bka' gtad /   dpon slob gnyis kyi bar thod pa dang sngags byang phur pa slob mar gdong bstan mdun du bshams pa'i nang gi ling+gar dmigs nas smad las zangs lcags ngar ma'i dbal thog la'ang bdag dang zhes pa'i tshab tu /
khyed rang zhes tshig gnyis dang /
dang po'i skabs 'joms byed rak+sha nag po'i zhes dang /
gnyis par rtsal chen ma hA de ba'i zhes ngag 'don so sor bsgyur nas gzhung bsrang /
bla 'gugs kyi sngags yan lan gsum dang /
slar bla 'gugs kyi sngags rkyang la gsad pa'i 'byung sham sbrel ba tshar gsum gsum bzla ba'i ring gu rus sngags phur bsgril zhing dang po'i skabs btsos pa dang gnyis par ma btsos pa rnams dgra bo'i ngo bor bsam pa la gtsags pa'i tshul gyis de rnams bsgral ba'i sha khrag gi phung po zhig tu dmigs /
dzapa? dgongs sho lo ka dang po yan gsal btab du brjod nas /
sngags byang lha so sor bskyed pa ji bzhin dang por 'jam dpal gshin rje gshed 'joms byed ces dang /
gnyis par dbang phyug zla ba nag po'i spu gri zhes 'don pa so sor bsgyur ba'i khyad par gyi skabs dbye zhing /
thun mong du 'od du zhu ba las byung ba'i bdud rtsi'i rgya mtshor bsam par mdzod ces /
dang por byang bu mdun ngos kyi trag rak+sha dang /
gnyis par rgyab ngos kyi ma hA de ba sogs sngags phreng rnams dbu nas rim gyis gu rus srin lag bdud rtsir bcas pas bkrus nas /
khu ba chang phud hub gang khyor bar sbyin pa'i nang du gzhar ba'i stabs su bran la slob ma la thungs shig ces bsgo zhing blud /
sngags lung skabs dpon slob gnyis kas smra ba gzhan gyis bar ma chod par dang po'i dus nyin sgrub kyi sngags trag rak+sha dang /
gnyis pa'i dus mtshan sgrub kyi ma hA de ba la grangs tshad brgya rtsa re re nges par 'don /
bka' gtad skabs 'dir khyad par gyi chos su rdo rje slob dpon ngo bo gu ru pad+ma yin pa la ltar snang cha lugs da lta'i tha mal gyi gzugs su bsgoms pa de ka las gzhan pa'i lha so so'i rnam par dpon slob gnyis kas mi bsam pa la dgos pa gcig yod pa zhal las shes shing /
gnas skabs slob mas ni phyi nang gi gshed lha gnyis bskyed chog go rim du phog pa bzhin rang dang gtor ma sngags phur gsum so sor tha dad du bsgom pa bzhin /
gu rus kyang bsam bzhin sngags phur gyi rtse mos sha tig dang po'i skabs btsos pa dang gnyis par rjen pa rnams bstan dgrar dmigs la /
dgra bo'i don snying la sogs par bsam zhing sngags grangs dang mnyam par re re nas slob ma la sbyin zar bcug
/mthar lo dang zla ba zhes dmod tshig tshan pa bcu yang lan gsum rjes su zlos bzhin thal mo brdab /
lha bskyed pa'i gtor ma dmar nag gnyis ka la'ang steng gi khar rtsa brgyud bla ma rnams tho brtsegs su bzhugs par mos shing go rim bzhin du spyi bor bzhag mtshan nas brjod cing smon lam btab /
lha gnyis gong 'og bzhin slob ma de dang der gsal ba la ye shes pa zhu lubs su thim par dpon slob gnyis kas bsam la dngos grub kyi don du zan kham re re bcad nas gtad de zar bcug
/de bzhin du lha gnyis kyi bstod pa dang por bskal me ma dang /
gnyis par bdud 'dul ma re re bzhin du yang slob ma lhar gyur pa la che brjod phrin bcol mnga' gsol dbyangs dang bcas pas bya ba ni dngos gzhi 'o //
rjes bkra shis kyi tshigs su gcad pa brjod cing smon lam rgya chen po btab /
sngon du dngos grub rdzas su byin pa'i gtor ma sogs dam rdzas slob ma rang gis rol pa las gzhan la mi ster ba 'di'i khyad par gyi dam tshig yin /
man ngag 'di'i sgor 'jug pa rnams kyis bka' gtad zab mo ma thob par bsnyen sgrub byas na dbang phyug chen po la sogs pa 'jig rten las 'das ma 'das kyi lha 'dre thams cad kyis sgrub byed rang nyid kyi srog zan bzhin du mthong nas za bar 'gyur ro //
zhes tha tshig tu bshad pa'i phyir de bas rab kyis ngo bo dbang bzhi'i don tshang la ma nor ba bka' gtad kyi tshul spyi las khyad par du zab pa'i chings su bsdoms pa 'di'am /
gzhan du sgom lung bye brag tu bshad pa bzhin thob par byed pa la nan tan du 'bad par bya'o //
sa ma ya /
dam tshig gi rgya phyi pa dang nang pa'i rgya zung kha thaM/
snod min la'o //
bu min gzhan la ster bar mi phod gser gyi yon //
srang tshad brgya yis grangs la gzhal ba'ang gces pa'i don //
bka' gtad skabs sogs so sor bla ma'i zhal las shes bya'i rgya //
yod nges gdams gtad snyan brgyud phyag len lde mig ces //
'phags pa'i yul dang de bzhin 'a zha bru sha sogs //
bskor yang rnyed par dka' ba gu lang rgyud gsum gyi //
man ngag yang snying bcud phyung dbang ster bstan dgra'i dbang //
'joms byed pad+ma'i bka' srol nyi zla'i sgo 'byed de //
gru gu'i yul las byung ba'i rdo snying rin chen g.yu //
yang dag rgyan bkod rang lus dang mnyam sa bcud gser //
dbang sbyor yon gnas nyid la dbul byas da lta'i rgyun //
ji lta de ltar ma nyams bsre bslad ma zhugs pa //
dpal yon phun tshogs stong khun bkra shis khri sgo'i   mi nyag /bdag
/stobs ldan lha rgyal dbang sgyur sa yi brgya byin rigs //
'bad pa chen pos 'dun sar   'bri khung /dbang bzhi'i don tshang ba //
'grel tshul 'di tsam rang srid sde skyong byed pas so //
dge'o ///
/
