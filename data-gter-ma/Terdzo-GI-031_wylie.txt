\u0f01\u0f83:
thugs dam zab pa skor bdun las :
bka' srung dregs pa'i sgrub thabs bzhugs :
\u0f88\u0f88\u0f88
he ru ka dpal dregs pa 'dul byed la :
phyag 'tshal de yi sgrub thabs bstan par bya :
bstan pa bsrung phyir bstan srung sgrub pa ni :
'jig rten mchod cing bstod pas 'grub par gsungs :
de phyir shin tu rtsub pa'i gnas rnams su :
dkyil 'khor bzhengs shing sgrub thabs mchod pa dang :
spyan gzigs tshogs rnams 'dus shing 'tshogs par bya :
sngon 'gro'i rim pa spyi ltar byas nas su :
dngos gzhi bskyed pa'i rim pa bsgom pa ni :
chos rnams dmigs med kun khyab de bzhin nyid :
'gag med rang rtsal snying rjes kun la khyab :
zung 'jug rgyu yi snying po hU~M yig las :
raM yaM khaM 'phros snod bcud dngos po sbyangs :
dwangs ma e yaM ra suM kiM raM 'phros :
nam mkha' rlung nag khrag mtsho zhing gi sa :
keM rus ri rab bskal pa'i me dpung 'bar :
de dbus b+h+rU~M las drag po'i pho brang ni :
thod pa rim brtsegs khrag zhag me rlung 'khrugs :
dregs pa nyi zla'i ka gdung rgyan gyis mdzes :
dgra bgegs bsgral pa'i bam gyi longs spyod can :
gru bzhi sgo bzhi zhing gis thog phub cing :
tsit+ta'i tog 'bar gnam lcags 'khor lo 'khor :
chu srin phru gu nya sbrul zar tshags can :
dur khrod brgyad dang srung ba'i 'khor los bskor :
gru chad 'khor lo rtsibs bzhi rdo rje brag :
mthing nag gru gsum 'bar ba'i e dbyings su :
pad+ma nyi zla dregs pa pho mo'i gdan :
de steng rgyu yi sa bon hU~M yig bab :
oM badzra tsaN+Da sarba duSh+TAn hU~M phaT:
bdag nyid gsang bdag dregs pa kun 'dul ni :
mthing nag g.yas pa kham nag g.yon smug zhal :
phyag drug dang po'i rdo rjes dung khrag dkrug :
g.yas kyi bar ma tha mas lha brgyad mgo :
g.yon gyi bar pa 'og mas klu brgyad mgo :
skra nas 'dzin cing rdo rje'i gshog pa brgyangs :
khro gnyer rab bsdus spyan dgu glog ltar 'khyug :
sma ra smin ma kham nag gyen du 'bar :
dbu skra dmar ser gyen 'khyil rdo rje'i tog :
gar dgu'i nyams ldan khrag zhag thal bas byugs :
zhing chen ko rlon sku yi stod du gsol :
stag lpags sham thabs rdo rje'i go khrab dang :
sbrul chun thod pa'i cod pan do shal dang :
'jigs byed chen po'i rgyan gyis rab tu bklubs :
zhabs bzhi rol pa'i stabs kyis dregs pa brdzis :
gsang ba'i yum chen srid pa spyi 'dul ma :
mthing nag phyag rgya lnga 'chang dur khrod chas :
kha T+wAM thod khrag 'dzin pas yab la 'khril :
ye shes me dpung 'bar ba'i klong du bzhugs :
yab yum rdo rje pad+ma mnyam sbyor bas :
byang chub sems sprin khro bo'i tshogs spros pas :
dregs pa tshar bcad tshur 'dus hU~M la bsdus :
yab yum mkha' gsang lam nas phyir 'phros pas :
g.yas su lha chen dbang phyug sku mdog mthing :
g.yas pas gri gug g.yon pas tsit+ta 'dzin :
ber nag gsol nas 'jigs byed seng ge 'chib :
g.yon du u ma de wI sku mdog mthing :
g.yas pas rtse gsum g.yon pas thod khrag 'dzin :
ber nag gsol nas glang po che la 'chib :
phyogs bzhi 'khor lo 'bar ba'i rtsibs steng du :
shar du ya ma rA dza sku mdog nag :
g.yas pas be con g.yon pas thod dbyug thogs :
gcan gzan lpags pa gsol nas ma he 'chib :
sgrol byed nag mo 'khor lo thod khrag 'dzin :
mi lpags g.yang gzhi gsol nas chu glang 'chib :
lho ru bdud po skos rje brang dkar nag :
g.yas pas khram shing g.yon pas thod khrag thogs :
ber nag gsol nas bdud rta nag po 'chib :
re tI nag mo mthing nag ber chen gsol :
khram shing thod khrag 'dzin cing bong bu 'chib :
nub tu srin po glog gi phreng ba can :
nag po g.yas g.yon glog phreng ser ba thogs :
glog gi thul pa gsol nas 'brug la 'chib :
klu mo sbal mgo khrag mig khrag gi mdog :
phyag g.yas phur pa g.yon pas mi mgo 'dzin :
ber nag gsol nas rnga mong 'jigs la 'chib :
byang du gnod sbyin yak+sha me dbal nag :
g.yas pas rin po che dang g.yon zangs gri :
me phung gsol nas gcan gzan stag la 'chib :
gnod sbyin sngon mo spu gri g.yu spyang thogs :
ber nag gsol nas lcags kyi phag nag zhon :
shar dbus gnam thel dkar po shel gri dang :
shel mdung dar dkar ba dan can 'dzin nas :
za 'og sngo khra'i ber gsol rta dkar 'chib :
lho dbus sngags srung e ka dzA Ti ma :
nag mo tsit+ta g.yas la g.yu spyang g.yon :
mthing gi gos can drel rta nag mo 'chib :
nub dbus btsan rgyal srog zan sku mdog dmar :
mda' gzhu mdung dmar thogs nas me rta 'chib :
dar dmar ral gu bse rmog dmar po gsol :
byang dbus gu lang kA la nag po ni :
g.yas pas kha T+wAM g.yon pas thod khrag 'thung :
dar nag ber chen gsol nas seng ge 'chib :
shar stod sham po dkar po dar dkar gsol :
mdung dar shel gri 'dzin cing g.yag dkar zhon :
shar smad spyi bdud rgyal po gu rum dkar :
shel khrab bse rmog gsol nas mdung dar thogs :
rdo rta gro bo rdzu 'phrul 'phur shes 'chib :
lho stod ma mo srid pa'i rgyal mo dkar :
dar dkar gos can 'khor lo me long thogs :
g.yu 'brug sngon po ral pa can la 'chib :
lho smad mkha' 'gro mgyogs byed sku mdog nag :
phyag gnyis rgyu zhags tshon gyi gru gu thogs :
za 'og nag po'i gos can bya rog zhon :
nub stod ru Ta rdo rje bdud 'dul nag :
phyag gnyis yungs thun b+han+d+ha khrag bkang 'dzin :
dar nag ber gsol rta nag rlung gshog 'chib :
nub smad yam shud dmar po gri zhags thogs :
ber dmar gsol nas zangs rta dmar po zhon :
byang stod bi nA ya ka mthing nag mdog :
g.yas pas kha T+wAM g.yon pas thod khrag thogs :
dar nag ber chen gsol nas rta nag 'chib :
byang smad bkrag med nag po ber nag gsol :
shang lang mda' gzhu thogs nas rta nag zhon :
steng phyogs gza' bdud dud kha mgo dgu pa :
bya rog zhal can mig stong sbrul mjug can :
'brug slog gsol nas g.yas pas mda' gzhu dang :
g.yon pas sbrul zhags 'phen cing 'brug la zhon :
gnam sman thog gi bu yug dmar skya'i mdog :
phyag gnyis thog ser thogs nas 'brug glog zhon :
'og phyogs klu bdud dud kha sbrul mgo dgu :
phyag gnyis sbrul zhags dang ni nad rkyal thogs :
sbrul gyi slog pa gsol nas chu srin 'chib :
klu mo yak+sha nag mo sbrul mjug can :
phyag gnyis sbrul gyi zhags pa nad rkyal thogs :
sbrul lpags gsol nas ru sbal 'jigs la zhon :
shar sgor tshangs pa dkar po bya thul can :
spu gri nyi zer thogs nas seng ge zhon :
lho sgor rdo rje khyung chen sku mdog dkar :
phyag gnyis bdud zhags dang ni spu gri thogs :
dom slog gsol nas ba glang sna ring 'chib :
nub tu dgra lha rdo rje legs pa dkar :
zab slog shel gyi la thod brjid par gsol :
rdo rje ru mtshon thogs nas ra dkar 'chib :
byang sgor ma hA kA la sku mdog nag :
ber nag gsol nas bing chen rked la btsugs :
gri thod 'dzin nas rta nag rting dkar 'chib :
re re la yang 'khor g.yog 'bum phrag gnyis :
phyi nang gsang sbas yang gsang drag sngags dang :
las byed btags shing chags pa'i sde brgyad bcas :
dug lnga gnas dag ye shes lnga dbang rdzogs :
sgo gsum gdod nas rnam dag sku gsung thugs :
oM hU~M trAM hrIHA:
oM AHhU~M:
thugs ka'i hU~M las 'od 'phros spyan drangs bsam :
sha chen gu gul bsregs shing rkang gling 'bud :
hU~M:
rang bzhin chos kyi dbyings las ma g.yos kyang :
gdug pa 'dul phyir gsang bdag khros pa'i sku :
dregs pa 'dul phyir yab yum 'khor dang bcas :
gnas 'dir dam tshig dbang gis gshegs su gsol :
badzra sa mA dza :
hU~M:
dur khrod rol pa'i gzhal yas dam pa 'dir :
dregs pa ru dra bsnol ba'i gdan steng du :
khro rgyal yab yum 'khor dang bcas pa rnams :
dgyes shing mi g.yo brtan par bzhugs su gsol :
dzaHhU~M baM ho :
sa ma ya tiSh+Tha lhan :
de nas mchod bstod byas la bzlas pa ni :
oM badzra tsaN+Da sarba duSh+TAn hU~M phaT:
ces bzlas mchod bstod bzlas bshags rdzogs rim bsgom :
de ltar dregs pa'i phrin las shin tu zab :
sa ma yaHrgya :
gter rgya :
sbas rgya :
