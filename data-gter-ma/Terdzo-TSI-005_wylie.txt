@#//
phyag rdor rdo rje gtum po'i gza' klu sde brgyad kyi dug sbyong khrus chog gdon 'grol gyi lag len chu 'bab tu bkod pa bdud rtsi'i snying po bzhugs so //
khyod mtshan nyin mor byed pa'i 'od brgya pas //
gdengs can mun pa'i dug khams mthar byas nas //
phan bde'i 'dab brgya bzhad pa'i mchog sbyin mkhan //
gang der phyag byas bdud rtsi'i snying po spel //
phyag rdor rdo rje gtum po'i gza' klu'i dug sbyong gi lag len la /
thog mar stegs bu'i steng bum gdan pad+ma 'dab ma brgyad pa'i khar bum pa mgul chings kha rgyan dung chos gzungs thag dang ldan pa'i nang du bum rdzas kri ya dang mthun par blug
/de'i mdun du gsang bdag gi 'das gtor zlum po mtheb kyu bzhis bskor ba bzhag
/mdun du chu gnyis nyer spyod lnga sbreng tshar du bsham /
stegs bu de'i mdun du dar dkar po'i khar lcags dang rag sogs min pa'i rdza'am zangs dmar gyi snod du zan gyi /
klu gzugs stod lha'i rnam pa sbrul mgo dgu'i gdengs ka can smad sbrul mjug tu 'khyil ba /
gza' gzugs stod srin po khros pa'i gzugs can bya rog gi mgrin pa yan chad spyi bo nas thon pa gdong gcig pa lag gnyis thal mo sbyar nas dmad cing bdug pa /
de so so'i mthar klu bshos zlum po brgyad /
gza' bshos g.yon gcus brgyad /
ril bu brgyad re /
changs bu brgyad re sogs dang /
rgyas par klu nor dang klu sman /
gza'i mthun rdzas yab la sha khrag gi mtheb kyu dang yum la klu sman ril bu sogs kyang bkod /
de la gdong phyogs par yon bdag gi bsgres glud dri mas sbags pa'ang dkor nor yas rdzas sna tshogs bcas bkod /
klu gza'i gzugs dang sku glud gnyis kyi mtha' skor du klu gza' la phog thug mi yong ba'i rin chen sman 'bru zas dar gos chen sogs kyis bskor zhing klu sman yang btab /
de dang nye bar zangs dmar lta bu'i gtor snod du klu bshos rgyab yol ma ting lo mtheb kyu changs bu dang bcas pa dkar gsum mngar gsum klu sman gyis brgyan pa dang /
gza' bshos gru gsum dmar po g.yon gcus /
'khor rang 'dra brgyad dang phyogs bzhir zlum po bzhi'i mtha' skor du yab la sha khrag gi mtheb kyu dang yum la klu sman ril bu dang gza'i mthun rdzas kyis brgyan pa bzhag
/slob dpon rang gi mdun du rdo rje dril bu nas ze /
khrus dar dang byab rdzas kyi rma bya'i mdongs /
shing sna'i phon po /
sa rdog
/chu /
rlung g.yab /
me sgron /
me long dang bcas bzhag pa rnams bca' gzhi'i rim pa yin no //
las gzhung bsrang tshul la rgyas pa'i skabs ni bdag bum gnyis ka tshig gcig gis sgom bzlas byed pas las byang gtum po rang gi gnam lcags 'od kyi drwa bar bkod pa nas rdzogs par gyer ba'i bstod pa'i mjug tu /
oM badzra tsaN+Da ma hA ro Sha Na hU~M phaT:
ces pa bdag bskyed la dmigs nas brgya stong sogs bzlas /
de nas gzungs thag la 'jus nas bum par sngags gong ma brgya tsam dang oM e ho shud+d+he sogs khrus bdun gyi gzungs kyang nyi shu rtsa gcig re bzla /
de nas tshogs byin brlab lhag gtor yan btang la /
skabs 'dir klu gza'i gzugs la dgug bstim glud bsngo sogs dug sbyong yongs rdzogs tshar nas yas rnams phyir bskyal tshar ba'i rjes su las byang gi mjug chog rnams byed /
cho ga 'di ltar na gong gi gshom gyi skabs su yang sman rag dang chad brtan gtor ma bgegs gtor tshogs sogs kyang bsham dgos shing 'di ltar byed kyi lag khrid tsam ma gtogs /
da lta lag len bstar chags su byed pa'i tshul ni /
bcas rnams legs par bshams tshar ba'i rjes su /
mdun gyi nam mkhar tshogs zhing phyag rdor dmigs nas skyabs sems spyi ltar dang /
rdo rje slob dpon sangs rgyas dpal //
zhes sogs kyi yan lag brgyad pa bya /
tshogs zhing rnams rang la bstim /
mchod rdzas rnams raM yaM khaM gis bsregs gtor bkrus /
stong pa'i ngang las b+h+rU~M las rin po che'i snod yangs shing rgya che bar mchod pa rnams nam mkha' gang bar spel la /
ar+g+haM sogs brjod /
de nas /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhi bsgom /
de nas /
oM swa b+hA wa shud+d+haHsarba d+harmAHswa b+hA ba shud+d+ho\u0f85 haM gis sbyang /
stong pa'i ngang las 'khor 'das kyi chos thams cad 'od gsal gyi rang mdangs rdo rje srung ba'i 'khor lo chen pos bar mtshams med par khyab pa'i dbus su /
pad+ma dang nyi zla brtsegs pa'i khar gza' brgyad klu brgyad bsnol ba'i steng du rang gi rig pa hU~M sngon po las rdo rje hU~M gis mtshan pa /
de las 'od zer 'phros /
'phags pa mchod sems can gyi don byas /
tshur 'dus yongs su gyur pa las gsang ba'i bdag po phyag na rdo rje sku mdog mthing nag gtum zhing khros pa'i nyams can zhal gcig phyag gnyis pa /
sku lus sbom zhing thung la gsus khyim che ba /
yan lag rags pa /
khros pa'i zhal gdangs shing ljags 'dril ba /
spyan gsum dmar la zlum pa /
smin ma dang sma ra dbu skra gyen du 'khyil zhing me stag gi tshwa tshwa 'phro ba /
phyag g.yas gnam lcags kyi rdo rje nam mkha' la 'phyar zhing /
phyag g.yon sdigs mdzub kyis dug sbrul thugs kar bzung ba'i mgo bo zhal du gsol ba /
thod skam lnga'i dbu rgyan sogs dur khrod kyi chas brgyad dang seng ge'i gong slag dar sngon po'i stod g.yogs can /
zhabs g.yas bskum zhing g.yon brkyang ba'i stabs kyis bzhengs pa mi bskyod pa'i cod pan can /
sgeg cing dpa' ba'i cha byad yongs su rdzogs shing me dpung 'bar zhing 'khyil ba'i klong na bzhugs pa /
de'i spyi bor khyung mthing ga
/dpung pa g.yas su khyung dkar po /
dpung pa g.yon du khyung ser po /
pus mo g.yas su khyung dmar po /
pus mo g.yon du khyung ljang gu rnams gnam lcags kyi mchu sder can me'i gshog pa g.yab cing rdeb pa rnams gsal bar bsgoms la bdag nyid kyi dpral bar oM dkar po /
mgrin par AHdmar po /
snying gar hU~M sngon po /
hU~M las 'od zer 'phros pas rang bzhin gyi gnas nas bsgoms pa dang 'dra ba'i ye shes sems dpa' spyan drangs par bsam la /
spyan 'dren pa ni rdor dril dang bcas pas /
hU~M:
klu rgyal dbang sdud gnyen po ye shes lha :
thugs rje'i dbang gis gnas 'dir gshegs su gsol :
klu bdud sbrul 'dzin rdo rje rgyal thabs can :
rdo rje rtse bran 'bum brgyan khro bo'i rje :
rdo rje klu 'joms nag po gshegs su gsol :
oM badzra pA Ni ga ru DaHdzaHhU~M baM ho :
zhes spyan drang /
hU~M:
klu gnyan pad+ma nyi zla'i gdan steng du :
gsang bdag phyag na rdo rje bzhugs su gsol :
'khor lo pad+ma lnga yi gdan steng du :
mkha' lding bya khyung klu 'dul bzhugs su gsol :
badzra pA Ni ga ru DaHsa ma ya tiSh+Tha lhan :
zhes rang dang gnyis su med par bsam /
de nas mchod pa 'bul ba ni /
oM badzra pA Ni ga ru DaHsa pa ri wA ra ar+g+haM sogs kyis mchod /
bstod pa ni /
hU~M:
gdug pa 'dul mdzad rdo rje can gyi sku :
mthing nag 'jigs pa rdo rje'i gar stabs can :
gdug pa'i klu 'dul bya khyung rigs lngas mtshan :
gnyen por gyur pa'i lha la phyag 'tshal bstod :
ces bstod pa bya /
de nas bzlas pa bya ba ni /
rang gi snying khar nyi ma la gnas pa'i rdo rje sngon po rtse lnga pa'i lte bar hU~M sngon po /
de'i mthar /
oM badzra tsaN+Da ma hA ro Sha Na hU~M phaT:
ces pas bskor bar dmigs nas spro bsdu'i dmigs pa rgya chen po dang bcas nas sngags brgya stong ci nus su bzla ba ni bdag bskyed yin no //
de nas bum bskyed ni /
dregs 'dul nang sgrub kyi las tshogs bum pa'i cho ga las /
rin po che yi bum pa'i nang :
chu gtsang sman sna tshogs tshad blug :
kha rgyan mgul chings rgyan rnams bkod :
ces pa'i bshams tshul gong du song nas /
bum bskyed ni /
de nas bum pa bskyed bya ste :
swa b+hA wa yis stong par sbyang :
b+h+rU~M las rin chen gzhal yas khang :
de dbus hU~M las gtum po bskyed :
ye shes sems dpa' dgug cing bstim :
zhes gsungs pas /
swa b+hA was stong par sbyang /
stong pa'i ngang las pad+ma dang nyi ma'i gdan la b+h+rU~M las byung ba'i rin po che'i bum pa /
phyi bum pa'i mtshan nyid yongs su rdzogs shing nang gzhal yas khang gi rnam par gnas pa'i dbus su pad+ma nyi zla brtsegs pa'i khar gza' brgyad klu brgyad bsnol ba'i steng du hU~M sngon po las /
zhes pa nas bstod pa'i bar bdag bskyed bzhin bya /
bzlas pa bya ba ni /
bum pa'i las tshogs las /
snying kha'i sa bon sngags kyis bskor :
bdag nyid thugs ka'i sa bon las :
'od zer gzungs thag la 'khril nas :
bum pa'i lha yi thugs kar thim :
bum pa'i lha las 'od 'phros pas :
bde gshegs mchod nas 'od tshur 'dus :
bum pa'i nang du khro chung dang :
khyung dang ye shes bdud rtsir bsam :
zhes pa'i don bzhin dmigs pa'i spro bsdu dang bcas nas gzungs thag la 'jus nas rtsa sngags /
oM badzra tsaN+Da ma hA ro Sha Na hU~M phaT:
brgya rtsa sogs dang /
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
khaM ho shud+d+he shud+d+he :
laM ho shud+d+he shud+d+he :
e yaM raM khaM laM shud+d+he shud+d+he swA hA:
zhes khrus bdun gyi sngags nyer gcig sogs bzlas pa byas la /
las tshogs las /
thun mtshams mchod bstod gtor ma bsngo :
zhes pas gong du bshams pa'i gsang bdag gi 'das gtor raM yaM khaM gis bsang sbyang /
oM AHhU~M gis byin gyis brlab /
rtsa sngags la i daM ba liM ta kha kha khA hi khA hi btags pa bdun nam gsum gyis phul bas /
ljags rdo rje'i sbu gu'i 'od kyis gtor ma'i bcud drangs te gsol bar bsam la phrin las gang dgos bcol /
bum lhar dung chos kyi mchod yon phul la bum lha 'od du zhu ba bdud rtsir bsam mo //
de nas klu gza'i gzugs bsang sbyang /
stong pa'i ngang las /
klu la /   phuHlas gnod byed kyi dregs pa klu de nyid stod lha'i lus la sbrul mgo'i gdengs ka can /
smad sbrul mjug tu 'khyil ba dar dang rin po ches brgyan pa klu brgyad gnyan dgu sogs so so'i gzugs kyi rnam pa yongs su rdzogs pa /
gza' la /   triHlas gnod byed kyi dregs pa gza' rA hu la stod srin po khros pa'i lus can gdong gcig gi steng bya rog gi dbu mgrin pa yan chad spyi bo nas thon pa /
lus kun mig gis gang zhing 'jigs pa'i cha byad yongs su rdzogs pa /
'khor gza' brgyad gdong mo bzhi dang rgyu skar nyer brgyad so so'i gzugs kyi rnam pa yongs su rdzogs pa /
gnyis ka la /
sdong zla sde brgyad kyi 'khor dang bcas pa'i rnam par gsal bar gyur /
de nas rang phyag rdor du gsal ba'i thugs ka'i hU~M las 'od zer lcags kyu'i rnam pa can 'phros pas gnod byed kyi gtso bo klu dang gza' yi sde tshogs rnams rang dbang med par bkug nas gzugs brnyan la thim par bsam /
rdor dril 'dzin pas lcags kyu'i phyag rgya dang bcas te /
na mo /
sangs rgyas kyi bka' bden pa dang /
chos kyi bka'\u0f8e
dge 'dun gyi bka'\u0f8e
bla ma yi dam mkha' 'gro chos skyong srung ma'i tshogs dang bcas pa'i bka'\u0f8e
khyad par du yang gsang sngags dang rig sngags thams cad 'dus pa'i bdag nyid dpal gsang ba'i bdag po phyag na rdo rje'i lha tshogs 'khor dang bcas pa'i bden pa'i mthus /
zhes bden stobs sngon du 'gro bas /
gnod byed dregs pa gza' klu sde brgyad sdong zla sna 'dren rgyab rten 'byung po'i tshogs dang bcas pa a kar+Sha ya dzaH
dzaHhU~M baM hoH
lan gsum gyis bstim /
de nas glud gzugs gtor ma dang bcas pa bsang sbyang /
stong pa'i ngang las glud gzugs mdzes shing yid du 'ong ba 'dod yon 'dzad pa med pa'i longs spyod kyi dkor nor bsam gyis mi khyab pa dang bcas par bsam la nam mkha' mdzod kyi sngags rgyas byin gyis brlab /
sam+b+ha ra tshar bdun se gol dang bcas pas mgron rnams la bsngos pas mnyes shing tshims nas gdug sems zhi bar bsam la /
sdig pa ci yang mi bya zhing //
zhes chos sbyin yang bya'o //
de nas gdon 'grol dug sbyong bya ba dngos ni /
gang la byed rgyu'i nad pa de bos la de'i mdun du ras kyi khar klu dang gza'i gzugs nad pa la kha phyogs pa dang /
glud kyang klu gza'i gzugs la gdong bstan nas sgrig
/nad pa'i rkang pa dang glud kyi bar dri lam dar ras nag po 'am skud pa nag pos sbrel la /
dang po phrin las bcol ba ni /
'di ltar bya /[ <!TCC Tibetan character 4,97 undefined in unicode!> ]slob dpon gsang ba'i bdag po phyag na rdo rjer gsal ba'i thugs ka'i hU~M las 'od zer 'phros /
gsang ba'i bdag po phyag na rdo rje la sprul pa'i khro rgyal bcus bskor ba sprin phung gtibs pa bzhin mdun gyi nam mkhar byon par gyur /
hU~M:
dad pa dang ni dam tshig gis :
tshur gshegs tshur byon rdo rje 'chang :
shar gyi phyogs nas phyogs skyong ni :
khro bo chen po rnam par rgyal :
sku mdog dkar po 'gying bag can :
phyag na rang rtags rdo rje gsor :
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus phyung ba dang :
nad rnams ma lus phan byed cing :
sgrub pa'i 'bras bu mchis par mdzod :
hU~M:
lho yi phyogs nas phyogs skyong ni :
khro bo'i rgyal po gshin rje gshed :
sku mdog ser po bzhad tshul can :
phyag na rang rtags rin chen 'dzin :
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus phyung ba dang :
nad rnams ma lus phan byed cing :
sgrub pa'i 'bras bu mchis par mdzod :
hU~M:
nub kyi phyogs nas phyogs skyong ni :
khro bo chen po rta mchog dpal :
sku mdog dmar po 'od zer 'phro :
phyag na rang rtags pad+ma 'dzin :
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus phyung ba dang :
nad rnams ma lus phan byed cing :
sgrub pa'i 'bras bu mchis par mdzod :
hU~M:
byang gi phyogs nas phyogs skyong ni :
khro bo'i rgyal po bdud rtsi 'khyil :
sku mdog ljang gu gtum la rngam :
phyag na rang rtags ral gri bsnams :
khyod la phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus phyung ba dang :
nad rnams ma lus phan byed cing :
sgrub pa'i 'bras bu mchis par mdzod :
hU~M:
steng 'og mtshams kyi phyogs skyong drug :
dbyug sngon   me dbyug mthing /mi g.yo   ral zhags ljang /'dod pa'i rgyal :  b+han+da rnga yab ljang /
rnam rgyal   'khor lo be con dkar /hU~M kAr   rdor thod mthing /stobs po che :   lcags kyu dung dmar dud kha /
rang rang sku mdog phyag mtshan bsnams :
rnal 'byor phrin las bcol ba ni :
do nub nam gyi gung thun la :
yon bdag bsam pa rdzogs phyir du :
gdon rnams ma lus bsrung ba dang :
byad rnams ma lus 'grol ba dang :
dug rnams ma lus phyung ba dang :
nad rnams ma lus phan byed cing :
sgrub pa'i 'bras bu mchis par mdzod :
ces pa'i bar song nas /
gnyis pa bkru ba ni /
de ltar khro bo rnams spyan drangs shing 'dod pa'i don la gsol ba btab pas de rnams kyis nad gdon mi mthun pa'i phyogs thams cad zhi zhing sel ba'i phrin las mdzad cing /
slob dpon gsang ba'i bdag po'i phyag gi bum pa las bdud rtsi'i rgyun nar gyis babs pas /
khyed rang gi lus la gnas pa'i gnod byed kyi dug rlangs ngan pa'i byad gdon thams cad sbal sbrul sdom sdig rta bla la sogs te srog chags kyi rnam par /
sbur ma rlung gis ded pa ltar dri lam nas brgyud nas gdon gzugs la thim zhing /
nad thams cad kyang rnag khrag la sogs pa'i rnam par dri lam las brgyud de glud la thim par mos pa nad pa dang slob dpon gnyis kas byas la bum chus bkru zhing khrus gsol ba ni 'di skad do //
hU~M:
bum pa bzang po che ba'i mchog :
byed pa sems can kun don byed :
phyi ni bum pa'i rnam pa la :
nang ni gsang bdag chu yis bkang :
skal ldan bu yi lus bkrus pas :
nad gdon sdig sgrib zhi gyur cig :
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
khaM ho shud+d+he shud+d+he :
laM ho shud+d+he shud+d+he :
e yaM raM khaM laM shud+d+he shud+d+he nad gdon sdig sgrib thams cad shAn+tiM ku ru ye swA hA:
bum pa shel bum dri med zlum :
me long ye shes chu yis bkang :
skal ldan bu yi lus bkrus pas :
zhe sdang de las bshos pa yi :
nad gdon sdig sgrib zhi gyur cig :
oM e ho shud+d+he sogs 'gre
/bum pa gser bum dri med zlum :
mnyam nyid ye shes chu yis bkang :
skal ldan bu yi lus bkrus pas :
nga rgyal de las bshos pa yi :
nad gdon sdig sgrib zhi gyur cig :
oM e ho shud+d+he sogs /
bum pa pad+ma rA ga'i nang :
sor rtog ye shes chu yis bkang :
skal ldan bu yi lus bkrus pas :
'dod chags de las bshos pa yi :
nad gdon sdig sgrib zhi gyur cig :
oM e ho shud+d+he sogs /
bum pa in+d+ra nI la zlum :
bya grub ye shes chu yis bkang :
skal ldan bu yi lus bkrus pas :
phrag dog de las bshos pa yi :
nad gdon sdig sgrib zhi gyur cig :
oM e ho shud+d+he sogs /
bum pa mthing kha dri med zlum :
chos dbyings ye shes chus yis bkang :
skal ldan bu yis lus bkrus pas :
gti mug de las bshos pa yi :
nad gdon sdig sgrib zhi gyur cig :
oM e ho shud+d+he sogs /
bum pa rin chen gzhal yas khang :
pha rol phyin drug chu yis bkang :
skal ldan bu yis lus bkrus pas :
rgyud drug bag chags rten byed cing :
nad gdon sdig sgrib zhi gyur cig :
oM e ho shud+d+he sogs /
zhes pa'i bar gyis bkru 'o //
gsum pa byab pa ni /
slob dpon gyi lag g.yas su rdo rje dang rma bya'i mdongs thogs pa'i /
mdongs kyi dbus su zla ba'i dkyil 'khor gyi steng du ye shes lnga'i rang bzhin hU~M yig mthing ga 'od zer 'bar ba /
de las 'od zer 'phros pas nad gdon thams cad sbur ma rlung gis ded pa ltar nag nyil gyi phyags pa dri lam nas brgyud nas gdon gzugs dang glud la thim par bsam zhing byab /
hU~M:
gangs ri dkar po'i shar phyogs nas :
rje rigs klu yi tshogs rnams dang :
phur bu shing gza' nyid yin te :
rengs shing 'khum pa'i nad gtong bas :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
do nub dug rnams mi phyung na :
do nub byad 'di mi 'grol na :
do nub mi 'di mi gtong na :
do nub nad 'dir mi phan na :
phyag na rdo rje'i bka' byung bas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir\u0f8e
reg pa'i dug rnams phyir\u0f8e
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
mdze dang 'bras dang phol mig dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag dregs pa gza' klu dang sde brgyad kyi nad thams cad shAn+tiM ku ru ye swA hA:
hU~M:
nags ma stug po'i lho phyogs nas :
dmangs rigs klu yi tshogs rnams dang :
nyi ma mig dmar me gza' ste :
tsha zhing sreg pa'i dug gtong bas :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
do nub dug rnams mi phyung na :
do nub byad 'di mi 'grol na :
do nub mi 'di mi gtong na :
do nub nad 'dir mi phan na :
phyag na rdo rje'i bka' byung bas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir\u0f8e
reg pa'i dug rnams phyir\u0f8e
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
mdze dang 'bras dang phol mig dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag dregs pa gza' klu dang sde brgyad kyi nad thams cad shAn+tiM ku ru ye swA hA:
hU~M:
rgya mtsho chen po'i nub phyogs nas :
bram ze klu yi tshogs rnams dang :
pa sangs lcags gza' nyid yin te :
mkhregs shing sra ba'i dug gtong bas :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
do nub dug rnams mi phyung na :
do nub byad 'di mi 'grol na :
do nub mi 'di mi gtong na :
do nub nad 'dir mi phan na :
phyag na rdo rje'i bka' byung bas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir\u0f8e
reg pa'i dug rnams phyir\u0f8e
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
mdze dang 'bras dang phol mig dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag dregs pa gza' klu dang sde brgyad kyi nad thams cad shAn+tiM ku ru ye swA hA:
hU~M:
gsha' ma bde ba'i byang phyogs nas :
gdol pa klu yi tshogs rnams dang :
zla ba lhag pa chu gza' ste :
'khru zhing skyug pa'i nad gtong bas :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
do nub dug rnams mi phyung na :
do nub byad 'di mi 'grol na :
do nub mi 'di mi gtong na :
do nub nad 'dir mi phan na :
phyag na rdo rje'i bka' byung bas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir\u0f8e
reg pa'i dug rnams phyir\u0f8e
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
mdze dang 'bras dang phol mig dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag dregs pa gza' klu dang sde brgyad kyi nad thams cad shAn+tiM ku ru ye swA hA:
hU~M:
mtshams bzhi gdol pa'i gling bzhi nas :
dga' bo 'jog po nye dga' bo :
pad+ma dung skyong nor rgyas dang :
mtha' yas rigs ldan wa ru Na :
spen pa rA hu sa gza' ste :
lci zhing 'thibs pa'i nad gtong bas :
gdug rtsub thams cad phyir phyungs shig :
mthong ba'i dug rnams phyir phyungs shig :
reg pa'i dug rnams phyir phyungs shig :
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
do nub dug rnams mi phyung na :
do nub byad 'di mi 'grol na :
do nub mi 'di mi gtong na :
do nub nad 'dir mi phan na :
phyag na rdo rje'i bka' byung bas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
mthong ba'i dug rnams phyir\u0f8e
reg pa'i dug rnams phyir\u0f8e
kha rlangs dug rnams phyir\u0f8e
bsam sbyor ngan pa'i dug rnams phyir\u0f8e
mdze dang 'bras dang phol mig dang :
skrangs pa shu thor gnyan gzer dang :
rgyu gzer bshal nad rengs pa dang :
gdug rtsub thams cad phyir phyungs shig :
nA ga shig shig :
nA ga khrol khrol :
nA ga rbud rbud :
sa bdag dregs pa gza' klu dang sde brgyad kyi nad thams cad shAn+tiM ku ru ye swA hA:
steng lha'i dug rnams phyir phyungs shig :
'og klu'i dug rnams phyir\u0f8e
gza'i dug rnams phyir\u0f8e
dmu'i dug rnams phyir\u0f8e
btsan gyi dug rnams phyir\u0f8e
ma mo'i dug rnams phyir\u0f8e
gnod sbyin gyi dug rnams\u0f8e
bdud kyi dug rnams\u0f8e
ya bdud kyi dug rnams\u0f8e
ma bdud kyi dug rnams\u0f8e
rgyal po'i dug rnams\u0f8e
dkor bdag gi dug rnams\u0f8e
'gong po'i dug rnams\u0f8e
the brang gi dug rnams\u0f8e
gnyan gyi dug rnams\u0f8e
srin po'i dug rnams\u0f8e
'byung po'i dug rnams\u0f8e
dam sri'i dug rnams\u0f8e
gshin rje'i dug rnams\u0f8e
klu rje rigs kyi dug rnams\u0f8e
dmangs rigs kyi dug rnams\u0f8e
gdol pa'i dug rnams\u0f8e
dga' bo'i dug rnams\u0f8e
nye dga' bo'i dug rnams\u0f8e
mtha' yas kyi dug rnams\u0f8e
pad+ma'i dug rnams\u0f8e
dung skyong gi dug rnams\u0f8e
nor rgyas kyi dug rnams\u0f8e
rigs ldan gyi dug rnams\u0f8e
wa ru Na'i dug rnams\u0f8e
sa bdag sa srin gyi dug rnams\u0f8e
'byung ba sa'i dug rnams\u0f8e
'byung ba chu'i dug rnams\u0f8e
'byung ba me'i dug rnams\u0f8e
'byung ba rlung gi dug rnams\u0f8e
'byung ba nam mkha'i dug rnams\u0f8e
de dag rnams kyis mthong ba'i dug rnams\u0f8e
reg pa'i dug rnams\u0f8e
kha rlangs kyi dug rnams\u0f8e
bsam sbyor ngan pa'i dug rnams\u0f8e
do nub dug rnams mi phyung na :
do nub byad 'di mi 'grol na :
do nub nad rnams mi phan na :
do nub mi 'di mi gtong na :
gsang bdag phyag na rdo rje dang :
mkha' lding rgyal po ga ru Ta :
rdo rje 'jig byed chen po sogs :
de dag thams cad thugs khros nas :
khyod rnams srog snying gcod par byed :
de bas bka' las ma 'da' bar :
gdug rtsub thams cad phyir phyungs shig :
gza' nyi ma'i dug thams cad phyir phyungs shig :
gza' zla ba'i dug thams cad phyir\u0f8e
gza' mig dmar gyi dug thams cad phyir\u0f8e
gza' lhag pa'i dug thams cad phyir\u0f8e
gza' phur bu'i dug thams cad phyir\u0f8e
gza' pa sangs kyi dug thams cad phyir\u0f8e
gza' spen pa'i dug thams cad phyir\u0f8e
gza' rA hu la'i dug thams cad phyir\u0f8e
gdong mo mched bzhi'i dug thams cad phyir\u0f8e
skar chen phod dkar gyi dug thams cad phyir\u0f8e
du ba mjug ring gi dug thams cad phyir\u0f8e
sgra gcan 'dzin gyi dug thams cad phyir\u0f8e
ma ru tse'i dug thams cad phyir\u0f8e
rgyu skar nyi shu rtsa brgyad kyi dug thams cad phyir\u0f8e
'khor gyi lha srin sde brgyad kyi dug thams cad phyir phyungs shig :
ces pa'i bar gyis byabs nas dri lam glud la dkri 'o //
de nas steng gdon gza'i dug thams cad gdon gzugs kyi sbrul mjug gi rtse mos blangs te lus kyi nang brgyud bya rog gi zhal nas sprin dang khu rlangs kyi rnam par nam mkha' la yal bar bsam la /
rma bya'i mdongs bla gab med pa'i nam mkha' la 'phyar zhing /
gza' nyi ma nam mkha' la pra sha ra ra swA hA:
gza' zla ba nam mkha' la pra sha ra ra swA hA:
gza' mig dmar nam mkha' la\u0f8e
gza' lhag pa nam mkha' la\u0f8e
gza' phur bu nam mkha' la\u0f8e
gza' pa sangs nam mkha' la\u0f8e
gza' spen pa nam mkha' la\u0f8e
gza' rA hu la nam mkha' la\u0f8e
gdong mo mched bzhi nam mkha' la\u0f8e
skar chen phod dkar nam mkha' la\u0f8e
du ba mjug ring nam mkha' la\u0f8e
sgra gcan 'dzin nam mkha' la\u0f8e
ma ru tse nam mkha' la\u0f8e
rgyu skar nyer brgyad nam mkha' la\u0f8e
'khor gyi lha srin sde brgyad nam mkha' la pra sha ra ra swA hA:
dug thams cad nam mkha'i dkyil du 'dus shing yal bar gyur :
ces pa'i bar brjod /
bzhi pa gnad la dbab pa ni /
slob dpon gsang bdag phyag na rdo rje gtum po drag po shin tu khros pa 'jigs gzugs kyi rnam par bzhengs pas /
mdun gyi gza' klu mthu bo che srid gsum 'byung po'i tshogs dang bcas pa rnams la bka' bsgos pa tsam gyis /
'jigs shing zhums pas ji ltar bsgos pa bzhin dang du blangs te bcol ba'i nor bdag pos slar len pa bzhin du /
dug dang nad thams cad blangs te phyin chad mi gnod par dam bcas pa'i mos pa mdzod /
rdo rje gsor zhing dril bu 'khrol la lta stangs drag po dang bcas /
hU~M:
steng gdon gza' dang 'og gdon klu :
snang zhing srid pa'i lha 'dre rnams :
phyag na rdo rje'i bka' las 'da' ma byed :
gal te bka' las 'da' srid na :
rdo rje gsor ba'i rwa la bskyon :
phur pa bsgril ba'i dbal la bskyon :
gri gug rnon po'i rtse la bskyon :
ral gri ngar ma'i so la bskyon :
'khor lo 'bar ba'i rtsibs la bskyon :
me 'obs chen po'i nang du bskyur :
dug chu khol ma'i nang du bskyur :
khro chu khol ma'i nang du btso :
ri rab chen po'i rmang 'og mnan :
chu srin gdug pa'i mgrin par brdzang :
mgo yang tshal pa brgyar 'gas shing :
lus kyang dum bu stong du 'gro :
snying yang tshal pa gnyis su 'gas :
lus sems thal ba'i rdul du rlog :
de bas bka' las ma 'da' bar :
rgyu 'bras chos bshad 'di la nyon :
sa bon mngar ba btab gyur na :
'bras bu mngar ba dag tu 'gyur :
sa bon kha ba btab gyur na :
'bras bu kha ba nyid du smin :
legs pa'i 'bras bu bde ba ste :
nyes pa'i 'bras bu sdug bsngal myong :
sems can kun la gnod 'tshe na :
de yi rnam par smin pa yis :
'khor ba ngan song gsum du lhung :
sems can kun la phan pa na :
de yi dge ba'i rtsa ba yis :
mtho ris thar pa thob par 'gyur :
rang gi lus la dpe longs la :
gzhan la gnod pa ma byed cig :
zhi ba byang chub sems bsgoms nas :
bzung pa thongs la bcings pa khrol :
bsdams pa glod la mnan pa thegs :
chag che nyam nga zhi bar mdzod :
ji ltar byas kyang mi nyan na :
khyod rnams shi sa bstan pa ni :
dpyid zla gsum la sa yang 'chi :
'byung ba sa la shi ba'i dpe med de :
khyod rnams sha ni sa yi khams :
dbyer med gcig pa'i rang bzhin la :
khyod rnams shi ba'i nyen du che :
'chi ba'i nyen du ma bsdo bar :
gdug rtsub thams cad phyir phyungs shig :
dbyar zla gsum la nam mkha' 'chi :
'byung ba nam mkha' shi ba'i dpe med de :
khyod rnams sems dang nam mkha'i khams :
dbyer med gcig gi rang bzhin te :
khyod rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
ston zla gsum la shing yang 'chi :
'byung ba shing la shi ba'i dpe med de :
khyod rnams rtsa rgyus shing gi khams :
dbyer med gcig gi rang bzhin te :
khyod rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
dgun zla gsum la chu yang 'chi :
'byung ba chu la shi ba'i dpe med de :
khyod rnams khrag dang chu yi khams :
dbyer med gcig gi rang bzhin te :
khyod rnams 'chi ba'i nyen du che :
'chi ba'i nyen dang ma bsdo bar :
gdug rtsub thams cad phyir phyungs shig :
ces pa'i bar rdzogs par brjod cing /
phyir phyungs shig ces pa'i tshe dar dkar pos nad pa'i lus 'phyi ba'i tshul kyang byed srol 'dug cing ma byas kyang mi 'gal /
lnga pa 'byung ba'i dug bsdu ba ni /
shing gis byabs shing /
'byung ba shing gi dug khyed rang gi rtsa rgyus la zhugs pas rengs shing 'khums pa'i nad thams cad shing sna'i phon po 'di nyid la thim pa'i mos pa mdzod /
oM badzra ma ma sngo ta sngo ta swA hA:
sas byabs shing /
'byung ba sa yi dug khyed rang gi sha rus la zhugs pas lci zhing 'thibs pa'i nad thams cad sra mkhregs sa 'di nyid la thim pa'i mos pa mdzod /
oM badzra su su tang tang swA hA:
chus byabs shing /
'byung ba chu yi dug khyed rang gi khrag la zhugs pas 'khru zhing skyug pa'i nad thams cad brlan gsher gyi chu 'di nyid la thim pa'i mos pa mdzod /
oM badzra khaM khaM swA hA:
mes byabs shing /
'byung ba me yi dug khyed rang gi drod la zhugs pas tsha zhing bsreg pa'i nad thams cad me 'di nyid la thim pa'i mos pa mdzod /
oM badzra raM raM swA hA:
rlung g.yab cing /
'byung ba rlung gi dug khyed rang gi dbugs la zhugs pas smyo zhing brgyal 'bog gi nad thams cad rlung 'di nyid la thim pa'i mos pa mdzod /
oM badzra yaM yaM swA hA:
me long bstan la /
'byung ba nam mkha'i dug khyed rang gi sems la zhugs pas rang snang 'khrul pa'i rnam rtog gi nad thams cad dmigs med nam mkha'i rang bzhin du thim pa'i mos pa mdzod /
oM badzra kha zhung kha zhung swA hA:
zhes pas dug rnams dmigs med stong nyid nam mkha'i rang bzhin du yal bar gyur /
drug pa yas bskyal ba ni /
mdun gyi gtor ma 'di nyid khyed rang la gnod byed rnams la bsngo rgyu yin pas nged kyi tshig ris dang mthun pa'i dmigs pa mdzod /
sngar gtor snod du gza' klu'i gtor ma zur du bshams pa de gtor ma spyi 'gro ltar /
oM badzra a mr-itas bsang /
swa b+hA was sbyang /
stong pa'i ngang las oM las rin po che'i snod du gtor ma zag med ye shes kyi bdud rtsi'i rgya mtsho chen por gyur /
a kA ros brlab /
oM nA ga rA dza sa pa ri wA ra pU dza i daM ba liM ta kha kha khA hi khA hi /
oM ke ta ke ta rA hu la sa pa ri wA ra pU dza i daM ba liM ta kha kha khA hi khA hi /
zhes lan gsum sogs gang mang gis klu gza'i gdon tshogs la tshims par bsngo zhing /
hU~M/
klu brgyad gza' brgyad 'khor bcas la //
mchod sbyin gtor ma 'di 'bul gyi //
dgyes pa'i tshul gyis bzhes su gsol //
gnod pa'i bsam sbyor zhi bar mdzod //
ces sogs nad gdon zhi ba'i 'dod don gsol nas gtor ma yas kyi nang blugs /
de nas gshegs gsol ni /
glud gtor dug dbyung ba'i shing sna sogs khyon gcig tu snod che ba gcig tu bsdus te /
mdos lam 'then la /
hU~M:
dang po ston pa sangs rgyas bka':
bar du rig 'dzin rgyal ba'i bka':
da lta sngags 'chang bdag gi bka':
ban+d+hes rbad pa'i bka' ma bcag :
bon pos rbad pa'i ngag ma bcag :
rgyu sbyor drin lan chud ma gsan :
'khor 'dir gnod pa ma mdzad par :
glud gtor dam pa 'di bzhes la :
rang rang so so'i gnas su gshegs :
zhes pa'i bar brjod cing /
bden stobs brjod pa sngar bzhin sngon du 'gro bas /
bsgrub bya 'di zhes bya ba la gnod par byed pa'i gdon bgegs lan chags 'byung po'i tshogs dang bcas pa khyed rnams la /
mchod sbyin gyi 'dod yon dri glud dkor cha khrus khu dang bcas pa nam mkha' mdzod kyi rang bzhin du spel ba 'dis tshim par gyis la sa yi phyogs 'dir ma gnas par gzhan du dengs shig
/gal te mi 'gro na khro bo'i rgyal po rdo rje 'dzin pa rab tu khros pa'i ye shes kyi rdo rje me rab tu 'bar bas khyod rnams kyi mgo bo tshal pa brgyar 'gas par 'gyur ro //
zhes yas rnams gnod pa'i phyogs kyi gdon gnas sar bskyal /
thun gyis brab /
gu gul bsreg
/drag sngags bzla /
bdun pa srung 'khor ni /
khyed rang nged kyi brjod pa'i tshig ris dang mthun par gsang ba'i bdag po phyag na rdo rje gtum po'i skur 'di ltar gsal thob mdzod /
nad pa gong bzhin phyag na rdo rjer bskyed /
gnas gsum byin gyis brlab /
ye shes pa bstim zhing /
badzra dz+nyA na A we sha ya A:
zhes dbab /
spyi bo mgrin pa snying kha gsum du rdo rjes rgyas gdab cing lus ngag yid gsum gzhom du med pa'i rdo rje'i go khrab kyis bcings par bsam la /
rtsa sngags mthar kA ya badzra rak+Sha rak+Sha :
wA ka badzra rak+Sha rak+Sha :
tsit+ta badzra rak+Sha rak+Sha :
slar yang rdo rje spyi bor bzhag ste /
rgyal ba sras bcas bden pa'i byin rlabs dang :
gsang bdag phyag na rdo rje'i mthu stobs kyis :
'gro ba 'di dag bdag gis bsrung zin gyis :
'di la sus kyang gnod pa ma byed cig :
ces me tog 'thor zhing bkra shis brjod la rjes kyi cho ga bya'o //
tshul 'di ni lag len nag po 'gro shes lta bur gter ston gyi dngos slob sprul sku sna tshogs rang grol /
de sras kun dga' grags pa /
kun mkhyen mdo sngags bstan 'dzin rnams kyi phyag len 'khrul med yin zhes bdag gi bla ma rig 'dzin chen po 7phrin las lhun grub kyis phyag len ji ltar mdzad pa'i tshul la bzo bcos med par bris pa lags pas ye shes kyi gzigs pas dpyad pas mkhyen cing /
phyag rdor gyi spyan 'dren bstod pa sogs tshigs bcad rnams ni dregs 'dul gtum po klu sgrub kyi las byang gi tshig yin no //
'di nyid rta mgrin log tri sogs yi dam klu gshed kyi rigs gzhan la yang sbyar chog mdog kha yang da lta phyag rdor rang la byed pa las gzhan gyi srol mi 'dug lags /
zhes pa'ang khams gsum gyi mgon po rgyal dbang thams cad mkhyen gzigs chen po'i bka' bstsal gtsug gis mchod de rig pa 'dzin pa 'gyur med rdo rjes bris pa'o //
gza' dang klu yi byad 'grol so sor byed na thog mtha' sbyor dngos kun tu kha bsgyur dang 'dor len rig pas 'phrul shes par bya'o /
!
/thun mthar /
snod bcud thams cad 'od zhu bdag la thim //
bdag nyid thugs ka'i hU~M bsdus gyen rdzogs su //
mi dmigs spros bral zhi ba'i ngang du thim //
hU~M hU~M hU~M/
zhes rtag mtha' bsal /
phaT phaT phaT/
ces pas chad mtha' bsal /
slar yang thun mtshams lha dang gzhal yas su //
snod bcud dag pa rab 'byams 'khor lor gyur //
dge ba 'di yis sogs bsngo smon shis brjod ji ltar rigs pas mtha' brgyan no //
shub+haM///
/
!
yig cha gzhan dang go bstun nas kha gsal 'dus tshang gi phyir zhu bcos cung zad zhe chen 'phrul par zhu dag tha ma'i sri zhu pa dwags po sprul skus byas yod zhu //
