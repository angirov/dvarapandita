\u0f01\u0f83:
klong gsal rdo rje snying po las :
khro bo bdud rtsi 'khyil pa'i sgrub thabs bzhugs :
rdo rje snying po las :
khro bo bdud rtsi 'khyil ba'i sgrub pa ni :[ \u0f88\u0f88\u0f88\u0f88 ]sems bskyed brtson pa'i rnal 'byor zhig :
'jug pa gang la brtson gyur kyang :
khro bo bdud rtsi 'khyil ba bsgrub :
gces pa mchog gi lam yin no :
sa ma ya :
rgya rgya rgya :
dkyil 'khor bum pa sku rten mchod par bcas :
'byor tshogs spros par bcas te tshul ldan bsham :
rang nyid bde ldan skyabs yul sngon song nas :
bdag gi mdun bum gang bskyed blo yis 'gros :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
mtshan rdzogs dkyil 'khor dbus su pad zla'i steng :
stong nyid snying rje hU~M yig ljang gur shar :
las bskyed khro rgyal bdud rtsi 'khyil pa ljang :
zhal gcig phyag gnyis dar dang rin chen brgyan :
shes rab thogs med gcod pa'i ral gri yi :
phrin las rnam bzhi'i sna tshogs rdo rje 'dzin :
khro la gshe zhing 'dzum pa'i snying rjer ldan :
'bar ba'i gar sogs dur khrod dpal chas ldan :
thugs kar nyi steng hU~M ljang sngags kyis bskor :
oM badzra a mr-ita kuN+Da lI ha na ha na hU~M phaT:
ces dang :
oM badzra a mr-ita u da ka hU~M phaT:
bskor ba'i sngags la 'khor ba'i 'od zer gyis :
rgyal ba'i rgyud bskul gsang sngags bcud blangs te :
dam tshig sngags la ye shes bcud dbab bo :
sa ma ya :
rgya rgya rgya :
ye shes pa spyan drang ba ni :
hU~M:
rgyal ba rnams ni gang la gang 'dul gyis :
zhi dang khro bor gar bsgyur phrin las bdag :
mthu stobs nus pa'i mdzad pa phrin las kyis :
bdud rtsi 'khyil pa'i rnam par gshegs su gsol :
badzra sa ma ya dza dza :
bzhugs su gsol ba ni :
hU~M:
ye shes lha tshogs gdul bya 'dul byed kyis :
dkyil 'khor gsum dang dbyer med bzhugs par 'tshal :
dam tshig lha la ye shes dbang bskur nas :
gnyis med mnyam par rol pa'i rgyas gdab bo :
sa ma ya tiSh+Tha lhan :
phyag 'tshal ba ni :
hU~M:
dad pa mchog gi rang bzhin gyi :
sgo gsum dad pas phyag bgyis nas :
thugs rje rol pa mkhyen brtse'i rlabs :
dngos grub bdag la dbab par mdzod :
na mo pu ru sha ya ho :
mchod 'bul ni :
hU~M:
rgyal ba rnams ni 'dod pa'i skyon bral yang :
bdag sogs 'gro kun tshogs gnyis rdzogs pa'i phyir :
dngos 'byor blo yis bgyis pa'i tshul bzhin bsgrubs :
tshogs gnyis myur rdzogs bsod nams mchog thob shog :
oM AHbadzra ar+g+haM pA d+yaM puSh+pe d+hU pe A lo ke gan+d+he nai wid+ya shub+da :
rU pa shab+da gan+d+he ra s+ya spar+she hU~M swA hA:
hU~M:
rtsa brgyad stong sbyar sgrub pa'i a mr-ita :
dug lnga 'khor ba bsgral pa'i khrag chen dang :
rab mdzes dpal gyi gtor ma brjid ldan 'bul :
bsod nams ye shes 'bras bu mngon gyur shog :
oM AHhU~M:
ma hA sarba pany+tsa rak+ta ba liM ta khA hi :
bstod pa ni :
drag po rngam pa'i skur gyur pa'i :
mthu rtsal rdzogs pa'i phrin las rngam pa'i sku :
che mchog kun gyi phrin las 'dus pa'i dpal :
khro rgyal bdud rtsi 'khyil la phyag 'tshal bstod :
dzapa? bzlas ni :
hU~M:
khro rgyal sku yi thugs ka'i nyi gdan dbus :
gsang sngags 'du 'phro'i gsang chen bcud blangs te :
sku gsung thugs bcud mtshon byed zhu ba'i rgyun :
dkyil 'khor gsum gyi snod bcud 'dzin par gyur :
zhes bsnyen pa la 'bad :
khrus kyi lung ni :
hU~M:
khro bo kun gyi phrin las sku :
bdud rtsi 'khyil pa'i thugs rje'i chus :
che ge 'di la khrus bgyis pas :
nyes grib dri ma dag gyur cig :
rtsa sngags :
shAn+tiM ku ru ye swA hA:
rdo rje slob dpon bya ba'i las :
kun la gces pa'i man ngag 'di :
slob ma snod ldan gang 'jug pa :
de la rjes su gnang ba sbyin :
de nas ci mkho'i longs spyod do :
sa ma ya :
maN+Dal gsol ba 'debs pa ni :
e ma bla ma dgongs su gsol :
dbang dang rab gnas sbyang ba sogs :
nyes pa'i dri sbyong ci ltar bya :
bcom ldan mgon pos bshad du gsol :
zhus pas :
slob dpon gyis :
ho :
rdo rje slob dpon bya ba'i las :
gang la gang dgos 'bras bu can :
nus pa'i rtsal 'byin bdud rtsi 'khyil :
dkyil 'khor rjes gzhug 'bras bu longs :
zhes gnang ba sbyin nas :
ting nge 'dzin gyi ye shes dbab :
bum pa thogs la :
hU~M hrI:
bum pa'i snod du lha yi bdud rtsi 'khyil :
bskyed pa'i rim pa lha yi sa bon gyis :
skal ldan lus kyi rgyud la 'bras bu sbyin :
sprul skus 'gro don nus pa'i rgyur gyur cig :
rtsa sngags :
kA ya a b+hi Shiny+tsa oM:
tshig gi phreng ba'i bzlas lung ni :
mchog gi lam nas ngag gi bdud rtsi 'khyil :
bzlas pa'i rim pa sngags kyi sa bon gyis :
skal ldan ngag gi rgyud la 'bras bu smin :
longs sku mtshan dpe'i dgongs pa mngon gyur cig :
wA ka a b+hi Shiny+tsa A:
me long dang shel gtad la :
dbang po'i yul du go ba'i bdud rtsi 'khyil :
rtogs pa'i klong grol go ba'i sa bon gyis :
skal ldan sems nyid rgyud la 'bras bu smin :
chos sku mnyam nyid mi g.yo thob par shog :
rtsa sngags :
tsit+ta a b+hi Shiny+tsa hU~M:
sku gtad la :
hU~M:
khro bo'i rgyal po bdud rtsi 'khyil pa yi :
sku gsung thugs kyi mthu stobs nus pa dang :
yon tan stobs las byung ba'i phrin las kyi :
go 'phang de bzhin slob mar yongs rdzogs shog :
rtsa sngags :
sarba gu Na a b+hi Shiny+tsa hU~M:
gtor ma gtad la :
hU~M:
khro rgyal bdud rtsi 'khyil pa yi :
zhi dang rgyas dang dbang dang drag :
drag po'i phrin las gang 'dul ba'i :
mthu stobs yongs su rdzogs pa'i dbang :
skal ldan 'di la yongs rdzogs shog :
rtsa sngags :
shAn+tiM puSh+TiM bA shaM mA ra ya sarba a b+hi Shiny+tsa hU~M:
me tog 'thor :
dbang gi dga' ston dam tshig zungs :
yan lag rjes kyi bya ba byos :
'bras bu 'byung 'gyur 'ben gyis 'byin :
'tsho skyong drag po srung mas gyis :
sa ma ya :
rgya rgya rgya :
gter rgya :
zab rgya :
sbas rgya :
rgya rgya rgya :
zhes khe mi 'gyur rdo rje'i sgrom nas spyan drangs pa'i shog ser las gu rus bsngags pa'i rol pa bde chen khang zhes ye shes 'du ba don gyi pho brang der klong gsal snying pos zhal bshus pa'o //
yi ge pa ni pad+ma kun bzang stobs chen gyis byas pa'o ///
/
