\u0f88\u0f88
pad+ma mkha' 'gror gtor ma 'bul zhing bstod pa phrin las bcol ba ni :
raM yaM khaM:
oM AHhU~M:
lha mo 'khor bcas kyi ljags pad+mas mtshan pa'i sbu gus gsol bas bde ba chen pos tshims par bsam la :
oM ku ru kul+le hrIHsa pa ri bA ra i daM ba liM ta kha kha khA hi khA hi :
hrI:
don dam dbyings las bde ba chen po'i sku :
'gro la snying rjes chags pa'i sku mdog ni :
rab 'bar pad+ma'i mdangs ltar shin tu mdzes :
chos kun mnyam pa'i zhal gcig ma la bstod :
mi g.yo ngang nas thugs rje tshad med pa'i :
phyag bzhi 'gugs pa'i lcags kyu rjes 'dzin gyi :
zhags pa bla med gnas su rab sbar ba'i :
thabs shes mda' gzhu 'dzin mdzad ma la bstod :
sna tshogs thabs kyis 'gro ba dbang du sgyur :
dad ldan 'dren phyir dar dang rin chen rgyan :
rnal 'byor ye shes bskyed pa'i rus rgyan bcas :
spros med spros pa'i tshul ston ma la bstod :
khams gsum dbang du sdud pa'i zhabs g.yas bskum :
srid gsum zil gyis gnon mdzad g.yon brkyang zhing :
snang srid dbang sdud 'od dmar 'khrigs pa'i klong :
shes rab nyi ma'i gdan bzhugs ma la bstod :
rgyal kun thugs dam skong mdzad yab la gdung :
mtshan dpe rab rdzogs de bzhin gshegs ma ni :
bcom ldan rdo rje btsun mo kun gyi gtso :
gdod ma'i yum mchog kun bzang ma la bstod :
mkha' 'gro'i gtso mo rdo rje phag mo rje :
gar dbang yum mchog gsang ba ye shes dang :
tshe la dbang mdzad yid bzhin 'khor lo sogs :
cir yang gar bsgyur rnal 'byor ma la bstod :
nang pa rnams la lha mo rig byed ma :
phyi pa rnams la lha mo u mar sprul :
bstan pa srung mdzad 'dod khams dbang mor snang :
gang 'dul thabs kyis dbang sdud ma la bstod :
'jig rten sgrol mdzad yum mchog sgrol ma khyod :
rang dang 'dra ba'i 'khor gyi mkha' 'gro brgyad :
gzhan don phyir du yan lag brgyad las sprul :
bsdu bzhi'i sgo srung snang mdzad ma la bstod :
ces bstod cing phrin las gsol ba ni :
hrI:
bdag gis tshe rabs kun tu bsgrubs pa'i lha :
bcom ldan ma khyod bsnyen cing mchod pa'i mthus :
'dod pa'i don kun myur du 'grub gyur pa'i :
thugs dam dgongs la phrin las mdzad du gsol :
'gro ba bla med gnas su bsgral ba'i slad :
rgyal ba'i bstan pa rin chen skyong ba'i phyir :
'chad nyan sgom sgrub bstan pa btsugs pa yi :
mthun rkyen 'di kun khyod kyis bsgrub tu gsol :
mos gus dbang gis bla mas gdung ba dang :
bsnyen sgrub rnam bzhis lha rnams dbang du gyur :
nyams rtogs rtsal gyis rang sems dbyings su dag :
mchog thun dngos grub dbang du 'du bar mdzod :
gzi brjid chen pos rgyal pos bkur ba dang :
rig rtsal thon la rtsod pa rnams las rgyal :
grub rtags thon la grub kun dad pa dang :
snyan grags sgrogs la rgyal khams dbang sdud gsol :
nyams rtogs spel phyir phyag rgya dbang du sdus :
tshogs 'khor phyir du longs spyod dbang du sdus :
mchod sbyin phyir du zang zing dbang du sdus :
yid la 'thad pa'i 'khor grogs dbang du sdus :
chab srid rgyas phyir gzhan srid dbang du sdus :
gzugs med lha srin sde brgyad dbang du sdus :
rang gi srung mas gzhan srung dbang du sdus :
'di na klog dang spong ba'i sde 'dzugs phyir :
dge 'dun 'dus pa'i sde kun 'dus par mdzod :
mdor na yid la gang bsam thams cad kun :
'bad med lhun gyis grub par mdzad du gsol :
zhes 'dod don rtse gcig tu gsol lo :
sa ma ya :
rgya :
o rgyan mchog gyur bde chen gling pas yel brag nam mkha' mdzod nas spyan drangs pa'i zab gter yang dag pa'o ///
/
