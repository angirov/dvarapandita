bkra shis rdzas brgyad kyi gzugs bsang sbyang /
stong pa'i ngang las maM las byung ba'i bkra shis kyi rdzas brgyad dang /
rin chen sna bdun /
rtags mchog brgyad rnams /
dpal ldan bla ma dam pa'i sku tshe dang /
phrin las dang /
dpal 'byor thams cad rgyas par byed pa'i nus pa dang ldan par gyur par bsam la /
oM mang+ga la aSh+Ta dra bya /
sap+ta rat+na /
aSh+Ta mang+ga la /
AHhU~M/
zhes pas byin gyis brlabs nas /
gzugs re re bzhin du thogs nas 'bul ba'i tshul dang bcas te /   'jam dbyangs mkhyen brtse dbang po'i gsung las so //
sngon yang dag par rdzogs pa'i sangs rgyas shAkya thub pa la /
gzugs kyi lha mo 'od 'chang mas me long phul bas /
bkra shis pa'i rdzas su byin gyis brlabs pa de bzhin du /
deng 'dir yang rdo rje slob dpon mchog gi sku tshe bskal pa rgya mtshor brtan pa'i ched du me long gi rdzas la brten nas shin tu bkra shis par gyur cig
/me long ye shes rgya mtsho chen po yi //
ye shes rgya mtsho mchog tu dag gyur te //
rnam dag chos la thogs med longs spyod pa'i //
bkra shis des kyang sgrib pa dag gyur cig
/de bzhin du /
glang po che sa srung gis sman gi waM phul bas\u0f8e
gi waM dug gsum 'joms pa nad kyi sman //
sman mchog chos nyid rab tu rtogs gyur nas //
nyon mongs zug rngu med par gyur pa yi //
bkra shis des kyang sdug bsngal zhi gyur cig

/zhing pa'i bu mo legs skyes mas zho phul bas\u0f8e
zho ni kun gyi snying por gyur pa ste //
snying po rnam dag ye shes rnam rtogs te //
yon tan kun gyi dbyings su gyur pa yi //
bkra shis des kyang dug gsum zhi gyur cig

/bram ze kuN+Da lIs rtswa dUrbA phul bas\u0f8e
dUrbAs tshe ni 'phel bar byed pa ste //
rdo rje sems dpa'i tshe ni rab grub nas //
nyon mongs skye shi rgyun chad gyur pa yi //
bkra shis des ni tshe yang 'phel gyur cig

/shing gi lha mo 'od 'chang mas shing tog bilba phul bas\u0f8e
bilba rgyu rkyen 'bras bur bcas pa'i chos //
'jig rten 'jig rten 'das pa'i spyod pa kun //
byang chub snying po mchog tu gyur pa yi //
bkra shis des kyang don kun 'grub gyur cig

/lha'i dbang po brgya byin gyis dung dkar po g.yas su 'khyil ba phul bas\u0f8e
dung ni chos kyi sgra rnams sgrog pa'i tshul //
ye shes rgya mtsho nyid du dag gyur te //
chos rnams ma nor yongs su ston pa yi //
bkra shis des kyang tshig dbang thob gyur cig

/sa'i lha mo brtan mas li khri phul bas\u0f8e
li khri dmar po dbang gi rang bzhin te //
chos rnams ma lus dbang du bsdus nas kyang //
chos kyi rgyal srid rab tu brtan gyur pa'i //
bkra shis des kyang chos srid brtan gyur cig

/gsang ba'i bdag po phyag na rdo rjes yungs dkar phul bas\u0f8e
yungs dkar rdo rje'i rigs te thams cad du //
bgegs rnams ma lus 'joms par byed pa yi //
mthu stobs yon tan phun sum tshogs gyur pa'i //
bkra shis des kyang bgegs rnams zhi gyur cig
/ces rdzas brgyad dang /
skabs 'ga' zhig tu rgyas pa la mos na /
lha rdzas las byas lte ba shin tu zlum //
rtsibs stong ldan cing mu khyud rab mnyam bzang //
sdang ba'i dgra las rnam par rgyal gyur pa'i //
'khor lo rin chen dam pa'i bkra shis shog

/rin chen ngo bo lha rdzas bai DUr+Ya //
kun tu dpag tshad tsam du snang byed cing //
dri med nyin mo ji bzhin mtshan de bzhin //
nor bu rin chen dam pa'i bkra shis shog

/gzugs mdzes lta na sdug cing tshul bzang ma //
pags pa'i mdog legs 'jam zhing dri mchog ldan //
yid 'ong 'dod dgu'i reg bya dang ldan pa'i //
btsun mo rin chen dam pa'i bkra shis shog

/gang yang rgyal ba mu tig mdangs ldan pa'i //
gser sogs mang po thub la phul ba ltar //
bzod ldan mtshungs pa'i khyim bdag nor ldan pa'i //
blon po rin chen dam pa'i bkra shis shog

/yan lag thams cad legs skyes sa la ni //
rab gnas gangs can ri 'dra glang po che //
rgyal po la 'os mkha' la rab 'gro ba'i //
glang po rin chen dam pa'i bkra shis shog

/tho rangs dus su phyogs rnams ma lus pa'i //
sa rnams bskor zhing slar yang ldog byed cing //
rma bya'i mgrin pa'i spu ltar yid 'ong ba'i //
rta mchog rin chen dam pa'i bkra shis shog

/'gro dang ldog dang kun nas 'ong gyur pas //
ma lus bdud dpung 'joms par byed pa la //
dpa' brtan 'byor pa'i dpung dang bcas pa yi //
dmag dpon rin chen dam pa'i bkra shis shog
/rtags brgyad ni /
hU~M hrIH
thugs rje rmad byung dpal gyi gdugs dkar 'di //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
gser las grub pa'i mdangs ldan nya mo 'di //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
sna tshogs dgos 'dod kun 'byung rin chen bum //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
'dab stong ldan pa ge sar pad+ma'i mchog
/rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas dgongs te 'dod pa'i 'bras bu stsol //
hU~M hrIH
dri med rab dkar dpal gyi dung dkar 'di //
rdo rje slob dpon bskal brgyar rtag bzhugs nas /
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
rin chen zur brgyad dpal gyi be 'u 'bar //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
khams gsum kun las mchog gyur rgyal mtshan 'di //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
hU~M hrIH
'khor 'das chos la dbang sgyur 'khor lo 'di //
rdo rje slob dpon bskal brgyar rtag bzhugs nas //
zab rgyas chos 'khor bskor phyir 'bul lags na //
brtse bas bzhes te 'dod pa'i 'bras bu stsol //
sarba mang+ga laM///
/
