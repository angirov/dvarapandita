ye shes rab 'bar las :
ar+g+ha'i cho ga klong yangs mtha' grol bzhugs so :[ \u0f88\u0f88\u0f88\u0f88\u0f88 ]he ru ka dpal gang 'dul gyi :
mdzad pa'i gar la phyag 'tshal lo :
ye shes rab 'bar las byung zhing :
rab gnas gzhung las ma gsal ba :
spo chog ar+g+ha'i cho ga ni :
dam med 'dod blo can la gsang :
sa ma ya :
shes med phal gyis rang rang 'dod blo yis :
ye shes bgegs kyi bdag byed ma rig par :
bgegs kyi mnga' dbang arga spo gyur na :
mi rung 'gyur byed thugs rjes yul la gsang :
gang la ye shes gnas pa 'dra ba'i sku :
tshul min gsang bcos dgos pa gang yang rung :
ar+g+ha'i cho ga 'di yis bcos gyur na :
legs pa'i bya ba bde legs 'phel bar 'gyur :
sa ma ya :
rgya rgya rgya :
de la dang po rten la ye shes pa de tshur spo ba ni :
bya spyod bum pa'am dkyil 'khor la gzhug pa dang :
rnal 'byor rdo rje dril bu la gzhug pa dang :
bla med me long la gzhug pa 'o :
'dir bla med kyi dbang du bya ba ni :
dang po rten de la snyan gsan dbab pa ni :
mgon po thugs rje dang ldan pa bdag la dgongs su gsol :
deng bzhugs pa'i rten 'di nyid skyon gyi rnam pa de bsal nas :
skyon med du bsgrub pa de srid du me long gzugs brnyan gyi dkyil 'khor la bzhugs su gsol :
bzhugs nas de srid du'ang 'gro ba'i don rnams mdzad du gsol :
zhes gsum gyis gsol ba gdab :
de nas me long la rten gyi gzugs brnyan 'char bar byed la :
oM:
ma hA shUn+ya tA dz+nyA na badzra swa b+hA wa At+ma ko\u0f85 haM:
ye shes kyi gzugs brnyan las byung ba'i rten mi dmigs pa stong pa'i ngang las :
ye shes sgyu mar bzhengs pa'i gzugs kyi sku yi rnam par gyur :
ces bskyed pa'i lha rgyas gdab cing spyan drangs la bstim pa ni :
e ma ho mgon po dgongs su gsol :
bcom ldan dam tshig nye bar dgongs :
ye shes sgyu ma'i dkyil 'khor la :
ye shes chen po bzhugs su gsol :
sa ma ya tiSh+Tha lhan :
me long gi dkyil 'khor de la mchod pa 'bul ba ni :
bcom ldan 'dir ni byon pa legs :
bdag cag bsod nams skal bar ldan :
bdag gi mchod yon bzhes nas kyang :
'di nyid du ni bzhugs su gsol :
ar+g+haM pA d+yaM sogs kyis mchod :
'dir ni gzugs dang lhan cig tu :
'gro ba'i don du bzhugs nas kyang :
nad med tshe dang dbang phyug gi :
mchog rnams legs par bstsal du gsol :
zhes gsol ba gdab :
slar gsol ba gdab pa ni :
mgon po thugs rje chen po dang ldan pa bdag la dgongs su gsol :
ji srid rten nye bar bsgrub pa ma zin bar :
de srid du gzugs brnyan gyi dkyil 'khor la brtan par bzhugs su gsol :
su pra tiSh+Tha badzra ye swA hA:
ye d+harmA he tu pra b+ha wA he tun+te ShAn+ta thA ga to h+ya ba datA:
te ShAny+tsa yo ni ro d+ha e waM bA dI ma hA shra ma NaHye swA hA:
me tog 'thor :
de nas rten 'grub nas :
slar yang tshur spo ba ni :
mgon po thugs rje chen po dang ldan pa bdag la dgongs su gsol :
deng gi rten bsgrub pa legs par zin pas :
da ni ji srid 'byung ba'i gnod pas ma zhig gi bar du rten 'di la brtan par bzhugs su gsol :
spyan 'dren bzhugs gsol :
rgyas 'debs rnams rab gnas tshul bzhin bya'o :
sa ma ya :
rgya rgya rgya :
drag po srog bdag gis srungs shig :
sa ma ya :
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
zhes gnam chen brag dkar nas spyan drangs pa'i rin po che'i shog ser las :
klong gsal snying pos dag par phab pa'o :
mang+ga laM/
dge'o //
dge'o //
dge'o ///
/
