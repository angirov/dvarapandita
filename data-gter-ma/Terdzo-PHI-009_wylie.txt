\u0f01\u0f83:
ye shes rab 'bar las :
bdud mo khrag ral can gyi mdos bzhugs so :
ye shes rab 'bar las :
bdud mo khrag ral can gyi mdos ni :
he ru ka la phyag 'tshal lo :[ \u0f88\u0f88\u0f88\u0f88\u0f88 ]dus kyi snyigs mar gyur pa na :
lha 'dre'i gdug rtsub ma bzod nas :
srung dang zlog pa theb dka'i dus :
mi rung yams kyi zug rngu'i nad :
bdag mo mdos kyis brngan la bskyal :
sa ma ya :
rgya rgya rgya :
ko ba'am yang na snod nang du :
mi mo khrag gi ral pa can :
zlog pa'i phyag rgya byas pa bzhag :
ngar mi bshos nag changs bu brgya :
mon mo nad rkyal thogs pa bzhi :
kha phyir 'gro ba'i chas ldan bsham :
sgye'u sngo dmar mi kha'i rdzas :
sha sna khrag sna yas stags bsham :
zhi bar glud dang bcas te brdzang :
yams nad rab tu thu gyur na :
yungs dkar gu gul lcags phye'i thun :
drag sngags sum brgya'i dmigs pas gzir :
de nas mdos bsngo ba ni :
na maHsa man+ta b+hud+d+ha naM:
na mas+sarba ta thA ga ta a wa lo ki te :
oM sam+b+ha ra sam+b+ha ra hU~M:
zhes bsngo zhing :
na mo sangs rgyas kyi bden pa dang :
chos kyi bden pa dang :
dge 'dun gyi bden pa dang :
sogs :
bdag cag dpon slob yon mchod 'khor dang bcas pa la lha'i gdon dang :
lha ma yin gyi gdon dang :
'byung po'i gdon dang :
sha za'i gdon dang :
grul bum gyi gdon dang :
pho gdon dang :
mo gdon gyi rigs su gyur pa med par gyur cig :
zhi bar gyur cig :
stong par gyur cig :
bgegs kyi rigs su gyur pa :
bgegs rigs stong phrag brgyad cu'i gnod pa med par gyur cig :
zhi bar gyur cig :
stong par gyur cig :
rlung las gyur pa dang :
mkhris pa las gyur pa dang :
bad kan las gyur pa dang :
'dus pa las gyur pa'i nad rigs bzhi brgya rtsa bzhi med par gyur cig :
zhi bar gyur cig :
stong par gyur cig :
byad kha dang :
zor kha dang :
thun kha dang :
rbod gtong ngan pa med par gyur cig :
zhi bar gyur cig :
stong par gyur cig :
rmi lam ngan pa mtshan ma ngan pa ltas ngan pa med par gyur cig :
zhi bar gyur cig :
stong par gyur cig :
de nas thog mar bdag nyid bskyed rim dang ldan pas :
hrI:
mnyam nyid chos sku'i rang bzhin gyi :
bdag nyid pad+ma 'byung gnas ni :
ye shes gzi brjid rab 'bar ba'i :
gang 'dul khro 'dzum sdang mig bgrad :
theg mchog she'u'i snyan zhu dang :
rim gnyis dbang bzhi'i zab ber bklubs :
zhi ba rigs lnga'i rdo rje dang :
khrag 'thung khro bo'i phur pa 'debs :
thugs ka'i hrIHlas 'od 'phros pas :
snang zhing srid pa'i lha 'dre rnams :
rang rang bden pa'i bka' la nyon :
pad+ma 'byung gnas spyan snga ru :
bod kyi lha srin thams cad kyis :
bod khams skyong bar ma chad dam :
mtha' dmag zlog par ma chad dam :
bod khams gzhi bdag thams cad dang :
'go ba'i lha lnga 'khor bcas kyis :
rin chen gser skyems 'di bzhes la :
rnal 'byor bdag gi grogs mdzod cig :
ces gser skyems 'thor :
de nas mdos rdzongs ba ni :
hU~M:
sngon gyi bskal pa'i dang po la :
log pa'i las kyi rnam smin gyis :
nyam thag nga ro'i dmod mo mkhan :
rgyal ba'i ye shes gzigs gyur kyang :
chos nyid rtogs par ma nus pa'i :
phyi 'byung dus kyi snyigs ma la :
sems can log pa'i las byas pas :
lha srin sde brgyad 'khrugs pa'i dus :
srid pa las kyi nad bdag mo :
bdud mo khrag gi ral pa can :
gnyan mo kha 'bar zhes bya ba :
nad kyi bdag mo chen mo ste :
rgya mtsho'i steng nas sku bskyod de :
ri rab zom la rten bcas nas :
thal mo bar snang khams su rdeb :
nga ro nam mkha'i mthongs su 'bod :
nam mkha' nad kyi rlangs pas sgrib :
sa nad me ltar 'bar ba dang :
gnyan nad nag po rgyug 'gyel dang :
rtsa nad ha la cog 'gyel dang :
brgyal nad smyo 'bog la sogs pa :
gso ru mi btub du ma'i yams :
ngos gzung med pa du ma'i gdon :
lha 'dre yongs kyi sna drang ba'i :
nad rnams yongs kyi bdag mo dang :
dus 'khrugs glo bur gtong ba mo :
sde pa nang 'khrugs byed pa dang :
btsun pa gri ru gsod pa dang :
btsun ma lus rgyas nal bu gsod :
de rnams khyod khros snga ltas te :
ha la man dzu'i spyan snga ru :
'brum nad gcod par ma chad dam :
rdo rje gtum po'i spyan snga ru :
sa nad gcod par ma chad dam :
dur khrod phung lung nag po ru :
pad+ma 'byung gnas spyan snga ru :
yams nad zlog par ma chad dam :
rgyal ba'i bka' las ma 'da' bar :
lha srin sde brgyad dal kha zlogs :
sa nad me ltar 'bar ba zlogs :
gnyan nad nag po rgyug 'gyel\u0f8e
rtsa nad ha la cog 'gyel\u0f8e
brgyal nad smyo 'dre hor 'joms\u0f8e
bal nad nag po sum sgril\u0f8e
'brum nad han gnyan gab pa\u0f8e
rgya 'brum chu bur lug mig\u0f8e
mdze nad shu ba phol 'bras\u0f8e
dmu chu skya rbab bying chu\u0f8e
rtsa rgyud mig ser k+Sha ya\u0f8e
sad dang ser ba btsa' 'bu\u0f8e
glo gor hon sogs nor nad\u0f8e
glo bur dus 'khrug tha dag\u0f8e
sde pa nang 'khrug byed pa\u0f8e
btsun pa gri ru gsod pa\u0f8e
btsun ma lus rgyas nal gsod\u0f8e
mi kha smra mchu tha dag\u0f8e
mi rung chag chen tha dag zlogs :
kye :
rin chen ngar gyi mi mo 'di :
rgyu rkyen rten 'brel tshogs pa yi :
nad kyi bdag mo'i gzugs byas te :
yas stags glud kyi bu lon 'jal :
mi bas glud bzang ya mtshan can :
skye ni 'byung ba lnga las skyes :
grub ni rten 'brel 'tshogs las grub :
nam mkha' la sogs dbang po tshang :
skye 'gro yongs kyi glud du 'bul :
nad dang yams kyi dal bdag mo :
nad kyi bdag mor yon du rdzongs :
nad bdag mo sogs sde brgyad kyi :
dbang por yid dpyod kun 'dzom phyir :
nad kyi bdag mo lha srin 'khor :
dga' mgu'i mkhon byang rgyur gyur nas :
lha srin sde brgyad yid dpyod du :
chas pa'i phyir log med bzhin du :
dal rigs mtha' dag zlog tu gsol :
'bar ma chen mo 'od ldan mas :
brgyal nad smyo 'bog zlog tu gsol :
ma bdud dal yams zlog tu gsol :
mdze nad lhog 'bras zlog tu gsol :
gnyan nad gdug pa zlog tu gsol :
lha gdon klu gdon sa bdag zlogs :
rlung lha dri za'i gdon rnams zlogs :
gnod sbyin lto 'phye'i gdon rnams zlogs :
srin po yi dwags gdon rnams zlogs :
'byung po sha za'i gdon rnams zlogs :
skye 'gro yongs kyi tshe glud 'di :
nad bdag rnams kyis bzhes nas kyang :
bzung pa thongs la bcings pa bkrol :
bsdams pa lhod la mnan pa khyogs :
rang gi lus la dpe longs la :
gzhan la gnod pa ma byed cig :
gzhan la gnod cing 'tshe gyur na :
las 'bras bslu ba med pa'i mthus :
rdo rje khros pas rab tu gzir :
de bas 'gro la ma gnod cig :

!
gnas 'dir ma 'dug gzhan du dengs :
khams gsum srid gsum 'gro ba'i lam :
srid pa'i 'chi bdag dkyil 'khor na :
bcom ldan chos kyi rgyal po yis :
rgyu 'bras bden pa'i dam chos ston :
rgyu 'bras bslu med rtogs pa gces :
las 'bras bslu ba med pa'i lam :
ma nor lam gyi mchog der song :
hU~M:
nga ni rgyal ba'i gdung 'dzin gyi :
byams dang snying rje lam khyer gyis :
yon gyi bdag po'i skyabs yul du :
gnas 'dir gsang chen gzhal yas khang :
pad+ma drag po'i dkyil 'khor la :
phyin chad sus kyang 'da' ma byed :
sngags kyi rgyas 'debs dkyil 'khor la :
'da' na rgyal ba'i bka' 'das 'gyur :
rgyal bka' 'das na nyams pa'i rgyu :
de bas tshul 'di rtogs par gyis :
sa ma ya ho :
zhes chu bo'i gzhung sogs thebs dang bstun te bskyal :
sa ma ya :
rgya rgya rgya :
drag po srog bdag gis srungs shig :
sa ma ya :
gter rgya :
sbas rgya :
zab rgya :
gsang rgya :
rgya rgya rgya :
zhes gnam chen brag dkar nas spyan drangs pa'i rin po che'i shog ser las /
khol ri gsang sngags sgrub khang rtser rig 'dzin klong gsal snying pos dag par phab pa'o //
yi ge pa ni bkra shis blo gros so ///
/
