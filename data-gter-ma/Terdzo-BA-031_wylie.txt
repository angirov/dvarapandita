@#//
dpal bka' 'dus kyi dkyil 'khor bkod pa bzhugs so //
na mo gu ru /
dpal bka' 'dus kyi dkyil 'khor bkod pa ni /
phyi rin chen /
nang dur khrod kyi gzhal yas khang /
gzhi dkyil gcig gi nang du ling tshe nyer gcig
/ling tshe dbus mar dkyil 'khor sgo rdzogs rta babs dang bcas pa ni bka' 'dus spyi dpal rtsa ba'i dkyil 'khor te /
de'i dbus su spyi dpal yab yum /
de rgyab rtsibs bzhi la /
badzra /
rat+na /
pad+ma /
karma 'dus pa bzhi la sku gsung thugs ye shes las 'phros pa'i lha bzhi bzhi ste yab yum nyi shu /
rtsibs mchan bzhi la sku gsung thugs bud+d+ha /
'dus pa bzhi rang rang gi 'khor bzhi bzhi ste yab yum nyi shu /
de rgyab mu khyud la rigs bsdus pa'i he ru ka yab yum bzhi bcu /
de rgyab khyams la sku /
gsung /
thugs /
yon tan /
phrin las kyi khro bo yab yum bcu phrag re re ste lnga bcu /
'dod snam la thun mong gi mchod pa'i lha mo sku gsung thugs yon phrin las la nang gses lnga lngar phye ba'i nyi shu rtsa lnga /
skye gnas bzhi sogs gnas su dag pa'i nang gi mchod pa'i lha mo yab yum nyi shu /
sgo bzhir sgo ba yab yum bzhi ste /
de ltar na gtso bo yab yum gcig tu brtsis /
gzhan rnams so sor bgrangs pas lha tshogs sum brgya dang so bzhi /
de las nyi ma dang zer gyi tshul du rang rang gi sprul gzhi zhi ba'i lha sum brgya dang sum bcu'i tshogs kyang      khro bo'i khrag 'thung rigs bzhi dang /
'dus pa bzhi sprul gzhi gcig pas zhi ba sum brgya dang sum cur grangs nges par mdzad do //
mchan /
so so'i nam mkhar 'ja' tshon shar ba ltar snang bas na /
rtsa ba'i dkyil 'khor zhi khro 'dus pa drug brgya dang drug cu rtsa bzhir grangs nges par bzhag pa'o /
1)/de nas yan lag gi dkyil 'khor la /
shar stod yang dag thugs kyi dkyil 'khor gyi dbus su dpal chen po yang dag he ru ka yab yum /
rtsibs bzhir bud+d+ha /
rat+na /
pad+ma /
karma khrag 'thung yab yum /
rtsibs mchan la gnas ma brgyad /
khyams la yul ma brgyad /
sgo bzhir sgo ma bzhi /
'dod snam la bkra shis pa'i lha mo brgyad /
khor yug la dbang phyug nyer brgyad de drug cu rtsa brgyad du nges pa'o /
2)/shar srib rdo rje phreng ba'i dkyil 'khor gyi dbus su rdo rje phreng ba yab yum /
rtsibs bzhir 'jigs byed dgra nag
/rta mgrin /
don yod zhags pa rnams yab yum /
khyams kyi phyogs bzhir so sor 'brang ma sogs lha mo nyi shu re /
sgo bzhir sgo ma bzhi /
'dod snam la mchod pa'i lha mo bcu gnyis /
shar nub tu chos skyong bya rog gdong dang /
e ka dza TI bcas lha tshogs brgya dang brgyad do /
3)/shar dbus phyag na rdo rje'i dkyil 'khor gyi dbus su phyag rdor yab yum /
'khor lo rtsibs bcu dang grwa bzhir bdud las rnam rgyal la sogs pa'i khro bo yab yum bcu bzhi /
mu khyud la sku gsung thugs yon tan phrin las kyi khyung lnga /
sgo bzhir sgo ma'i khyung bzhi /
'dod snam la me tog ma sogs mchod pa'i khyung bdun /
khor yug tu phyogs skyong 'dul ba'i khyung bcu /
shar nub tu kA la nag po dang /
tsa muN+Di bcas las /
sgo bzhi'i khyung dang /
mgon po yab yum la re re dang /
gzhan rnams yab yum gnyis re bgrangs pas brgyad cu tham pa'o /
4)/shar smad rdo rje rtsal rdzogs kyi dkyil 'khor dbus su rdo rje rtsal rdzogs yab yum /
de'i phyi rol gyi rtsibs brgyad la king chen khro bo yab yum brgyad /
khyams la mchod pa'i king mo bcu gnyis /
sgo bzhir king bzhi /
phyi'i shar nub tu rdo rje sna yon ma dang /
shang+ka ti ste bka' srung gnyis /
dril bas sum cu rtsa drug go
5)/lho stod rig 'dzin bla ma'i dkyil 'khor gyi dbus su kun 'dus rig 'dzin rdo rje thod phreng rtsal yab yum /
de'i phyi rol tu pad 'dab nyer gcig la bka' 'dus dkyil gyi 'khor lo nyer gcig so so'i rig 'dzin /
mu khyud la thun mong dang khyad par gyi rig 'dzin bcu /
phyogs kyi khyams bzhi la slob dpon bzhi rnams so so'i yab yum dang bcas pa /
mtshams su mkha' 'gro bzhi /
sgo bzhir ging chen sde bzhi bcas brgyad cu tham pa'o /
6)/lho srib bde mchog gi dkyil 'khor dbus su 'khor lo sdom pa yab yum /
de'i phyi rol thugs /
gsung /
sku
/dam tshig 'khor lo sngo /
dmar /
dkar /
ljang bzhir snying po'i rnal 'byor ma bzhi yab dang bcas pa dang /
yul nyer bzhi'i dpa' bo dpa' mo yab yum drug re /
khyams la sgo mtshams ma brgyad /
'dod snam la mchod lha bcu drug
/khor yug tu phyogs skyong ba brgyad rnams las /
gtso bo yab yum /
rnal 'byor ma bzhi /
dpa' bo dpa' mo zhe brgyad /
sgo mtshams brgyad bcas rtsa ba'i lha drug cu rtsa gnyis su grangs nges pa'o /
7)/lho dkyil 'jam dpal sku'i dkyil 'khor dbus gshin rje yab yum /
rtsibs bzhir gshed chen bzhi /
mu khyud la dug lnga ser sna dang drug rnam par dag pa'i gshin rje rigs drug
/de'i phyir thod mkhar bcu gnyis la phyogs skyong ba'i gshin rje bcu gnyis bcas yum dang sbyor ba /
sgo bzhir sgo ba bzhi /
khor yug tu gri thogs ging bzhi /
khram thogs bdud bzhi /
sho thogs rtsis bzhi /
srog gcod bshan pa bzhi ste bcu drug
/dril bas drug cu rtsa lnga'o /
8)/lho smad rat+na rtsal rdzogs kyi dkyil 'khor dbus su rat+na rtsal rdzogs yab yum /
de rgyab rtsibs brgyad la gdong can ma bzhi dang /
nam mkha'i rgyal po bzhi /
rtsibs mchan brgyad la rgyan can ma bzhi dang /
gdong can bzhi /
de rgyab 'dab bcu la phyogs bcu'i sangs rgyas /
de rgyab shar nub tu lhag re brtsis pa'i drug tu ma mo lnga rang rang gi thabs dang bcas pa dang /
bka' srung kA la nag po yab yum /
sgo bzhir stag skya bo sogs bzhi /
sgo bzhi kar nyul ba'i spre'u ser po /
khor yug tu sa bdag the se rgyal po sogs sa bdag bcu ste lnga bcu rtsa lnga'o /
9)/nub stod pad+ma gsung gi dkyil 'khor dbus su rta mgrin yab yum /
de rgyab rtsibs nyer gcig la zil gnon gyi khro bo nyer gcig rang rang gi yum dang bcas pa /
khyams la ging drug
/sgo bzhir sgo ma bzhi /
khor yug tu mgon po kA la nag po seng ge la zhon pa bcas lha tshogs lnga bcu rtsa lnga'i grangs su bzhag la /
mgon po'i 'khor du khyi brgyad /
spyang brgyad /
me 'brug brgyad /
rlung 'brug brgyad dang bcas pa'o /
10)/nub srib dkyil 'khor dbus su dgyes pa rdo rje yab yum /
rtsibs brgyad gau rI brgyad /
mu khyud rnal 'byor ma bcu gcig
/gser khyams sangs rgyas rab bdun dang byams pa /
khrag khyams dang sgo bzhir mkha' 'gro so gnyis /
khor yug tu dud sol ma ma mo'i tshogs dang bcas pa ste drug cu rtsa gnyis sam /
gtso bo'i g.yas g.yon gyi sgrol yum gnyis rgyab kyi sbas yum bcas drug cu rtsa lnga'o /
11)/nub dkyil gsang ba 'dus pa'i dkyil 'khor gyi dbus su gsang ba 'dus pa yab yum /
de rgyab rtsibs drug la sangs rgyas rigs drug
/de rgyab mu khyud la byang sems bcu drug khro bo /
de rgyab khyams dang sgo la khro bo bcu gcig bcas yab yum /
'dod snam la gzugs /
sgra /
dri /
ro'i lha mo bzhi /
khor yug tu 'jig rten skyong ba bzhi bcu rtsa brgyad /
srung ba'i 'khor lo'i khro bo bcu yab rkyang rnams dril bas brgya dang sum cu'o /
12)/nub smad pad+ma rtsal rdzogs kyi dkyil 'khor dbus su pad+ma rtsal rdzogs yab yum /
de rgyab pad 'dab lnga la tshe dpag med rigs lnga yab yum /
de rgyab mu khyud la sems dpa' nyi shu
/de rgyab khyams nang ma la sangs rgyas drug
/phyi mar tshe 'gug 'ching gi lha mo bcu gnyis /
sgo bzhi'i phyi nang gdong can brgyad /
'dod snam la mchod pa'i lha mo so gnyis /
khor yug tu bka' srung me sbal dang /
gza' chen bdun bcas lha tshogs dgu bcu rtsa brgyad do /
13)/byang stod yon tan gyi dkyil 'khor dbus su che mchog yab yum /
rtsibs bzhir lung gi he ru ka bzhi /
rtsibs mchan khro bo mchog bzhi /
mu khyud sgrol byed bzhi rnams yab yum /
gser khyams go rI brgyad /
khrag khyams seng ha brgyad /
shar nub tu lhag bcas spor byed drug
/sgo bzhir mthar byed yab yum brgyad /
khor yug ce spyang ma brgyad phyogs bcu'i khro bo bcas bdun cu rtsa gnyis so /
14)/byang srib kA la tsakra'i dkyil 'khor dbus su dus kyi 'khor lo yab yum /
'dab brgyad la bde gshegs brgyad /
mu khyud la dpa' bo bzhi dang sems dpa' drug bcas yab yum /
de rgyab khor yug la lha mo bdun cu rtsa gnyis /
sgo bzhi la sgo ba bcu gnyis /
'dod snam la mchod lha bcu gnyis /
khor yug tu phyogs skyong bcu dang /
klu bcu srung ba'i khro bcu ste brgya dang drug cu rtsa bzhi /
gzhan yang rten 'brel bcu gnyis kyi gzugs brnyan dang bcas pa'o /
15)/byang dkyil nor lha'i dkyil 'khor gyi dbus su mkha' klong 'khyil pa yab yum /
mdun dang 'dab brgyad la nor lha rigs dgu yab yum /
pad mtshams brgyad la nor sbyin brgyad yab yum /
mu khyud la tshogs bdag bzhi /
gnod sbyin bcu rnams yab yum /
gnod sbyin mo nyer lnga /
sgo bzhir srung ba mo bzhi dang shar du lhag bcas /
khor yug tu mon mo dgu
/bya rog bdun /
khyi bdun bcas lha tshogs brgya dang bcu bdun no /
16)/byang smad phrin las sna tshogs pa'i dkyil 'khor gyi dbus su karma rtsal rdzogs yab yum /
rtsibs dgu la zil gnon lnga dang gyad chen bzhi yab yum /
khor yug tu phub can brgya phrag
/sgo bzhir dmag dpon bzhi /
khor yug tu las sna tshogs pa bcu /
phub can bco lnga /
srung ma gnod sbyin dmar nag bcas lha tshogs brgya dang lnga bcu'o /
17)/gra bzhi'i dkyil 'khor la /
shar lho rbod gtong ma mo'i dkyil 'khor gyi dbus su bla med he ru ka yab yum /
rtsibs bzhi dang mdun du rtag pa'i rgyal mo lnga /
gtso bo'i g.yas su khams gsum yum mchog
/g.yon du nyi zla thod phreng /
bar khyams chen mo'i nang ngos su phyogs bzhir khros ma bzhi dang dgyes sde bzhi /
mtshams bzhir sbas ma bzhi /
phyi ngos su dman mo bzhi bcu rtsa drug
/ro kha ma gsum /
sgo bzhir rgyal chen bzhi'i ging mo bzhi ste /
srid pa ma mo kho na gtso che ba'i dbang du byas /
gtso bo yab yum gcig tu bgrangs pas bdun cu rtsa bzhi'o /
18)/lho nub phrin las phur bu'i dkyil 'khor dbus su rdo rje gzhon nu yab yum /
mdun dang rtsibs bzhir sras mchog rigs lnga yab yum /
rtsibs bcur khro bcu yab yum khra thabs bcas bzhi bcu /
sgo bzhir sgo ma bzhi /
'dod snam la mchod pa'i lha mo bzhi /
khor yug tu shwa na ma bzhi /
re ma tI bzhi /
bse mo bzhi ste phur srung ma mo bcu gnyis dang /
de dag gi ming po ging bzhi /
bdud bzhi /
dmag dpon bzhi ste bcu gnyis /
thams cad bsdoms pas lha tshogs brgyad cu rtsa bzhi'o /
19)/nub byang 'jig rten mchod bstod kyi dkyil 'khor dbus su dregs pa kun 'dul yab yum /
rtsibs bzhir gshin rje ya ma rA dza sogs bzhi yum dang bcas pa /
gtso bo'i g.yas g.yon du ma hA de ba dang /
u ma de bI/
bar khyams su sde dpon bcu gnyis dang /
steng 'og gnyis su bzhi ste bcu drug
/sgo bzhir srog bdag tshangs pa sogs bzhi /
khor yug tu lha srin sde brgyad de bzhi bcu tham pa'o /
20)/byang shar dmod pa drag sngags kyi dkyil 'khor dbus su stobs ldan nag po yab yum /
rtsibs bzhir dregs chen 'chi bdag nag po sogs bzhi /
mu khyud la 'jigs byed bcu /
sgo bzhir li byin har legs sogs bzhi /
khor yug tu sde brgyad de lha tshogs nyi shu rtsa brgyad do /
21)/de lta bu'i tshom bu nyer gcig gi rtsa ba'i lha grangs thams cad dril bas nyis stong nyis brgya dgu bcu rtsa lnga'o //
gzhi dkyil gyi khyams nang mar thub pa sum cu rtsa drug dang /
nyan thos lnga sde sogs dge 'dun gyi tshogs /
de'i phyir dbang phyug nyer brgyad /
khyams bar mar sangs rgyas stong /
khyams phyi mar nyan thos mchog bcu sogs /
sgo bzhir thugs rje chen po rigs bzhi /
bka' nyan rgyal chen so so'i 'khor 'bum phrag
/khor yug tu ging chen bco brgyad /
mkha' 'gro so gnyis /
'bar ma brgyad sogs bsam gyis mi khyab par gsungs shing /
rta babs bzhi la dang por 'dod yon drug bde chen gyi lha mo ste bdun /
gnyis par ma rmos lo /
'dod 'jo'i ba /
gur gum gyi ri /
khrus kyi rdzing bu /
dpag bsam shing /
cang shes rta /
'od kyi gzhal yas te dam rdzas sna bdun /
gsum par nye ba'i rin chen bdun /
bzhi par rgyal srid bdun bcas kyis mtshan pa'o //
de lta bu'i dkyil 'khor rnams kyang /
rnal 'byor pa rab kyis ting nge 'dzin kho nas bskyed cing las thams cad bya /
'bring gis dkyil 'khor lha tshogs yongs rdzogs sam gtso bsdus kyi tshom bu lta bu dmigs rten cung zad la brten /
tha mas spros pa che na rdul tshon /
chung na ras bris /
de'ang gtso 'khor thams cad zhal phyag rdzogs pa'am /
'khor phyag mtshan dang /
thig le /
yig 'bru sogs 'bri /
thig le sogs sku mdog dang mthun pa'am /
thams cad gtso bo'i mdog tu byas kyang gtub ste /
so so'i 'khor rnams gtso bo'i rig mdangs te :
nyi dang zer bzhin thig le gcig tu rdzogs :
zhes gsungs so //
'di'ang lha them chen mo dang bkod pa rab rdzogs kyi lung las grangs nges kyi sdom tshig tsam du btus pa'o //
mang+ga laM//

//
