@#:
yang zlog zab mo gnubs kyi gong khug ma bzhugs so :
mthu stobs dregs pa'i lha la phyag 'tshal lo :
ka ni rtse nas rnying pa'i 'phrul 'dog :
btsan po rmang nas 'jigs pa'i gzugs :
slob dpon slob ma nang rgyas sam :
chen po nang rgyas byung ba'i tshe :
de tshe nga'i bstan pa 'byung :
gsungs pas :
yang zlog chen po'i mtshon cha 'di gsungs so :
dang po chos thams cad stong par bsgoms la :
de'i ngang las skad cig gis :
rang nyid gnam lcags kyi rdo rje rtse lnga pa gyen du langs pa'i lte ba rgya khyon yangs pa :
de'i nang thod pa ja ril srubs med pa :
ser kha med pa'i nang du :
nang 'ja' 'od sna lnga'i 'od 'bar ba :
rang nyid yi dam khro bo bsgoms la :
dbus su rang nyid :
g.yas su pho rgyud :
g.yon du mo rgyud :
rgyab tu rta phyugs :
mdun du zas gos :
lag mthil gnyis la gser gyi rdo rje rgya gram bsgoms la :
b+h+rU~M nyer gcig brjod :
sngags ni :
gnod byed ban dgra byad ma'i sha la myogs :
na lo ke sha rbad :
ta lo ke sha rbad :
gnod byed brag tshal pa :
snying mgo chod :
tshal par rbad :
rtsad nas chod :
drungs nas phyungs :
phur kha zor kha byad kha gtong ba'i ban bon phye mar phur ya :
pha rol byad ma'i rang gshed rang la phob cig :
ces brgya 'am nyer gcig bzla :
cho 'phrul che chung dang sbyar :
mang na rang la ldog pas tshod dang sbyar :
de nas rang gi lag mthil gnyis la gser gyi rdo rje rgya gram re bsam la :
de gnyis kyi bar du gnod byed byad ma dngos su bsam la thal mo brdabs pas byad ma lha srung dang bcas pa rdul du brlags par bsam mo :
ling+ga bzhi re nang na yod pa'i tsakra zur lteb bya :
lcags slang nang du bzhag dgug gzhug drag tu bya :
rang yi dam gyi lhar bsgom :
rgyab la rdo rje rgya gram bri :
zhing lpags khug ma gru gsum du bcug la :
phreng ba'i mdo 'dzin la gdags so :
thal mo brdab pa'i dus su ling+ga mgo rang la bstan :
dmigs pa ni byad ma gang yin bkug la brdab :
rgya gram gyi bar du rdul du brlags par bsam mo :
phreng ba phyir bsgyur :
mchil snabs khong du mi gtang :
sngags tshar nyi shu re la thal mo brdab :
de ni lag len bya thabs so :
nang rgyas drag po yod pa dang :
cho 'phrul che na brgya stong bzla :
gzhan nyi shu rtsa gcig gis chog :
de bas mang na rang la ldog :
kun la mi bstan bstan na rang gi gshed du yong bas rig pa'i mda' rgyab zab zab :[ \u0f80]atsha :
!
gro shog srab mo mtho gang gru bzhi la :
ling+ga lto ba che bar byas pa'i snying kha'i nr-i yig mthar :
gnod byed byad ma mthu byed mi ming rus gang shes bri :
ma shes na pha rol byad ma mthu byad mkhan rang gshed rang la phob cig :
lha srung dang bcas pa rdul du rlogs shig :
gnod byed dgra bo byad ma che ge mo mA ra ya sod :
phye mar gyis :
rdul du rlogs :
rang mthu rang la zlogs :
rang mtshon rang la zug cig :
pha rol byad ma lha srung dang bcas pa rang gshed rang la phob cig :
ces bri :
rgyab mdun gnyis su rdo rje rgya gram bri :
