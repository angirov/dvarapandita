A+o~M swasti /
rgyal ba kun gyi rnam rol gar //
'chi med dbang po'i skur bzhengs pa //
de la btud nas de'i sgrub thabs //
mdo tsam 'dir ni bshad par bya //
'dir byang gter tshe sgrub lcags sdong mar grags pa'i sgrub thabs dang 'brel bar dbang bskur ba la gsum ste /
sbyor ba yo byad kyi bsham dang /
dngos gzhi sgrub pa'i thabs /
byin rlabs dbang gi cho ga'o //
dang po yo byad bsham pa ni /
stegs bu'i khar maN+Dal pad+ma 'dab brgyad sngon po bri /
de'i dbus su bum pa rdzas nyer lnga'i bcud ldan sku rten gyis brgyan pa bzhag
/de'i g.yas su tshe ril /
g.yon du tshe chang /
rgyab tu tshe mda' dar dmar dang me long btags pa /
mdun du mchod gtor dang sman raka
/nyer spyod lnga rnams bsham /
gzhan yang rdor dril me tog li khri sogs yo byad thams cad tshogs par bya'o //

//gnyis pa sgrub thabs la /
bgegs bskrad /
mtshams bcad /
gong gsal rdo rje drag rtsal ltar /
thugs rje'i dbang gis 'gro don mdzad :
sogs kyis skyabs 'gro dang /
sngon nas bsags pa'i sogs kyis sems bskyed /
swa b+hA was stong par sbyangs nas /
dang po stong pa'i ngang nyid las :
lcags kyi pad+ma 'dab brgyad gdan :
de steng bdag nyid 'od dpag med :
sku mdog dmar po skyil krung bzhugs :
sprul sku'i cha byad dar chos mnabs :
phyag gnyis mnyam gzhag tshe bum 'dzin :
sku che yan lag hrag pa'i tshad :
phrag pa g.yas g.yon nyi zla 'char :
dwangs ma 'od lnga'i rgyab yol can :
khong pa'i nang nas bag chags kyi :
snyigs ma gdos bcas thams cad sbyangs :
'chi med tshe yi bdud rtsis gang :
rA ga dmar po'i mdog ltar bsam :
spyi bo'i gtsug nas gsang gnas bar :
lcags kyi srog rtsa smyug dong tsam :
ka ba btsugs pa lta bur bsam :
nang ni stong pa 'od gsal dwangs :
kha dog lngar gsal 'od zer 'bar :
srog rtsa'i phyi nang sngags kyi 'bru :
dung mdog zil pa lta bur bsam :
bde ba can nas ye shes sems :
rang 'dra spyan drangs mkha' la bzhugs :
bum pa'i nang nas tshe bcud lud :
bdag gi tshangs bug nang du babs :
dbang bskur lha dang dbyer med gyur :
lha dang srog rtsa'i bdud rtsi las :
'od 'phros gsal 'tsher mdangs ldan gyur :
zhes pa ltar ye shes pa mdun gyi nam mkhar bzhugs pa'i phyag gi bum pa las bdud rtsi babs pa bdag gi tshangs bug nas zhugs pas /
lus thams cad dang khyad par srog rtsa'i sbug gang ba dang sngags 'bru rnams las 'od zer 'phros pas bkrag mdangs gzi brjid 'bar zhing 'chi med tshe'i dngos grub thob par bsam nas 'od zer spro bsdu rlung 'byin 'jug dang sbyar te /
A+o~M AHhU~M:
na mo b+ha ga wa te :
a pa ri mi ta A yur+dz+nyA na :
su bi nish+tsita te dz+wa rA dzA ya :
ta thA ga tA ya :
ar+ha te samyak+saM bud+d+hA ya :
tad+ya thA:
A+o~M sarba saMskAr pa ri shud+d+ha :
d+harma te ga ga na sa mut+ga te :
swa b+hA ba bi shud+d+ha :
ma hA na ya pa ri wA re swA hA:
nr-i b+h+rU~M badzra A yuHShe A yur+dz+nyA na sid+d+hi AHb+h+rU~M:
zhes pa ci nus su bzlas pa'i mthar /
ting 'dzin sngags kyi 'od zer ni :
lcags kyu lta bus snod bcud gang :
sangs rgyas byang chub sems dpa' yi :
thugs rje byin rlabs sid+d+hi bsdus :
phyogs skyong mkha' 'gro sde brgyad kyi :
rdzu 'phrul tshe srog gzi mdangs 'phrog :
ri rab gling bzhi gling phran dang :
gser gyi ri bdun rol mtsho dang :
rtsi shing nags tshal rat+na'i tshogs :
'byung ba lnga yi dwangs ma bsdus :
lha klu mi yi dbang thang dang :
bsod nams dngos grub thams cad bsdus :
bdud rtsi'i 'od zer char ltar babs :
thams cad ma lus bdag la thim :
bdag lus bdud rtsis gang bar bsam :
stong gsal 'od kyi phung por gyur :
zhes bsgoms nas mos dung rtse gcig pas /
skye 'chi gnyis med bde ba chen po'i ngang :
mi 'gyur tshe yi dngos grub bdag la stsol :
'byung lnga 'dus pa gsal 'tsher brtan pa'i sku :
thun mong tshe yi dngos grub bdag la stsol :
zhes lan gsum gyis gsol ba btab la /
bcom ldan mgon po rdo rje tshe dpag med :
'khor lo brgyud de bdag gi snying gar thim :
'chi med tshe yi dngos grub thob par gyur :
zhes pa ltar mdun gyi tshe dpag med 'od du zhu /
spyi bo nas zhugs rang dang gnyis su med par bsam nas stong pa nyid la mnyam par gzhag
/slar yang de las langs nas dge ba bsngo /
'di'i bsnyen pa byed na ra ba bzhi po gang rung gi yar tshes gza' skar bzang ba'i tho rangs shig nas mgo brtsam kha shar du phyogs pas bzla 'o //
rgyun gyi nyams len la tho rangs sngags brgya rtsa re bzla /
tho rangs sngags 'di brgya rtsa bzla :
zhes gsungs pa dang /
'chi ltas byung na stong rtsa re bzlas pas kyang dus ma yin pa'i 'chi ba zlog par bshad do //
!
//gsum pa byin rlabs dbang gi cho ga ni /    bsham bkod kyi rim pa rnams sngar bshad pa bzhin la /
sgrub thabs bdag skyed gong smros ltar sngon du btang nas /
mchod rdzas rnams byin gyis brlab pa sngon du 'gro bas /
mdun gyi bum pa bsang sbyang /
stong pa'i ngang las paM las pad+ma dang /
a las zla ba'i steng du /
b+h+rU~M las byung ba'i rin po che'i bum pa mtshan nyid thams cad yongs su rdzogs pa'i nang du /
lcags kyi pad+ma 'dab ma brgyad pa'i lte bar /
de steng mgon po 'od dpag med :
sku mdog dmar po skyil krung bzhugs :
zhes pa nas /
bde ba can nas ye shes sems :
rang 'dra badzra sa mA dzaH
zhes bsgyur ba dang /
ma lus sems can kun gyi mgon gyur cing //
sogs kyi mthar /
A yur de wa sa pa ri bA ra badzra sa mA dzaHsa spyan drangs /
dzaHhU~M baM hoHgnyis su med par gyur /
spro na mchod pa'i tshigs bcad ci rigs pa dang /
bsdu na /
A yur de ba sa pa ri bA ra ar+g+haM nas /
shab+da'i bar gyis mchod /
'jig rten 'dren pa'i gtso bo tshe dpag med //
sogs kyis bstod /
bdag gi srog rtsa'i sngags phreng las 'od zer 'phros /
bum bskyed kyi lha'i thugs rgyud bskul /
'khor 'das brtan g.yo'i tshe bcud thams cad bsdus nas bum pa'i nang du bskyil bar gyur /
gzungs brgya rtsa las mi nyung ba bzlas pa'i mthar /
ting 'dzin sngags kyi 'od zer ni :
zhes sogs sngar bzhin la /
thams cad tshe rdzas lha la thim :
de rnams sku lus bdud rtsis gang :
stong gsal 'od kyi sku ru gyur :
ces zhabs sgyur gyis 'don bsgom sbrags pa'am /
bdag mdun gyi thugs ka'i 'od kyis 'khor 'das brtan g.yo'i tshe bcud thams cad bsdus par bsam nas tshe mda' g.yab cing /
hU~M/
bcom ldan mgon po ye shes tshe dpag med :
'byung ba lnga la dbang sgyur lha mo'i tshogs :
rnal 'byor bdag gi tshe dang g.yang spel cig :
steng 'og phyogs bcu snod kyi 'jig rten la :
bros dang 'khyams dang yar pa'i tshe khug cig :
stong phrag brgyad cu bgegs kyi tshogs rnams kyis :
brkus dang phrogs dang gzhom pa'i tshe khug cig :
'byung ba dgra gshed 'khrugs pa'i las sbyor gyis :
nyams dang zad dang 'thor ba'i tshe gsos shig :
yed kyis dngangs dang hed kyis brgyal ba dang :
'ud kyis 'drogs pa'i tshe dang g.yang gsos shig :
tshe khug g.yang skyobs dngos grub bstsal du gsol :
'byung lnga 'od lnga 'bar ba'i tshe bcud stims :
'chi med tshe yi dngos grub bdag la stsol :
zhes tshe 'gugs pa'i phrin las bskul zhing /
slar yang gong bzhin mchod bstod dang /
ting nge 'dzin gyi dbang blang ba rnams bya'o //
dbang dngos ni /
slob ma rnams khrus byas /
bgegs bskrad /
me tog bkram bsdu byas la /
chos bshad mtshams sbyor tshe dbang bka' ma'i skabs su smros pa'i khyad par snyigs ma lnga bdo tshe'i snyigs ma'i mthar thug pas dus min du 'chi ba'i rkyen dang bar chad mang po dang ldan pa yin te /
sdud pa las /
rin chen chos kyang dkon la rtag tu 'tshe ba'ang mang //
zhes gsungs pa ltar /
zhes pa'i mthar /
spyir bar chad kyi rkyen mang bar ma zad khyad par dus min 'chi ba'i rkyen shin tu mang ste /
klu sgrub kyis /
'chi ba'i rkyen ni mang po ste //
gson pa'i rkyen ni cung zad cig
/ces gsungs pas /
de lta bu'i bar chad las thar bar 'dod pa dag gis lhag pa'i lha khyad par can re la bsten par bya dgos te /
zhi ba lhas /
dpa' la bsten nas 'jigs pa chen po ltar //
gang la brten na yud kyis sgrol 'gyur ba //
de la bag ldan rnams kyis cis mi brten //
zhes gsungs pas /
de lta bu'i 'jigs pa las skyob pa la rgyal ba thams cad kyi thugs rje'i nus pa gcig tu bsdus pa ni mgon po tshe dang ye shes dpag tu med pa nyid yin la /
de nyid sgrub pa'i thabs kyi bka' srol ji snyed cig mchis pa las /
'dir ni o rgyan gyi slob dpon chen po pad+ma 'byung gnas nyid kyis sngon dus las can rje 'bangs rnams kyis gsol ba btab pa dang /
ma 'ongs pa'i gdul bya rnams la rjes su brtse bas dgongs te zab lam gyi gdams pa khyad par can du ma gsungs shing gter kha du mar sba bar gdams pa las /
brag ri dug sbrul spungs 'dra la :
rgyal po skyob pa'i gter mdzod bzhi :
dug sbrul nag po'i lto bar sbas :
zhes dang /
brag ri dug sbrul spungs 'dra'i rked pa la :
chos rgyal gdung rgyud skyob pa'i man ngag bdog :
ces gsungs pa dang /
gter chen de nyid 'don pa'i gang zag ni dus chen dgu'i phan yon las /
nga song drug brgya nyi shu na :
ri bo bkra bzang shar mdun du :
las can sbas pa'i rnal 'byor pa :
rgod kyi ldem 'phru can zhig 'byung :
nga yi gter dang 'phrad par 'gyur :
zhes gsungs pa ltar sna nam rdo rje bdud 'joms kyi yang srid rig 'dzin chen po dngos grub rgyal mtshan nam rgod kyi ldem 'phru can du grags pa de nyid kyi gter byon /
thugs sgrub rnam pa gsum gyi nang tshan drag po mthing ga'i rtsa ba'i chos tshan nyi shu rtsa lnga las bcu dgu pa /
rnal 'byor tshe srog bsring ba'i phyir :
tshe sgrub lcags kyi sdong po yod :
ces gsungs pa la yang /
phyi sgrub rin chen bum pa /
nang sgrub lcags kyi sdong po /
gsang sgrub hrIHgcig ma /
yang gsang nam mkha'i rdo rje dang bzhi yod pa las /
'dir nang ltar sgrub pa'i sgo nas dbang bskur ba'i skabs yin /
de yang /
tshe zad mtha' la thug pa yang :
'di sgrub lo brgya nges par thub :
dus gsum rgyal ba'i gdung 'dzin nges :
'di yi yon tan brjod mi lang :
pha rol phyin bcu sa lam bgrod :
bde ba can gyi zhing du skye :
zhes pa'i phan yon can gyi dbang de nyid sgrub pa la slob dpon gyi bya ba rnams sngon du song /
khyed rang gi ngo skal du gyur pa dbang bskur zab mo zhu ba'i yon du maN+Dal phul mdzod /
des kyang maN+Dal phul nas /
skyabs sems kyi mtshams sbyor sgom don ci rigs bshad nas tshig sngar ltar rjes zlos lan gsum re dang /
skye 'chi gnyis med bde ba chen po'i ngang :
zhes sogs gsol gdab lan gsum /
dngos gzhi'i dmigs pa 'di bzhin du mdzod /
swa b+hA bas stong par sbyang /
stong pa'i ngang las khyed rang bcom ldan 'das tshe dpag tu med pa sku mdog dmar ser rab tu byung ba'i cha lugs can /
na bza' chos gos rnam gsum gsol ba /
phyag gnyis mnyam gzhag gi phyag rgyas 'chi med bdud rtsis gang ba'i bum pa 'dzin pa /
zhabs rdo rje skyil krung gis bzhugs shing 'od lnga'i rgyab yol can /
phrag gong nyi zlas brgyan pa /
mtshan dpe yongs su rdzogs pa'i skur gyur pa'i spyi bo nas gsang gnas kyi bar srog rtsa ka ba btsugs pa lta bu'i nang dwangs gsal 'od lngar 'bar ba'i phyi thams cad sngags 'bru dung mdog zil pa lta bus gtams par mos su bcug nas /
slob dpon la mos gus dung ba zhig bskyed pas /
slob dpon gyi thugs ka nas 'od zer 'phros sangs rgyas dang byang chub sems dpa' thams cad tshe dpag tu med pa'i lha tshogs kyi rnam par spyan drangs /
khyed rang gi spyi bo nas sib sib thim par sgoms shig byas /
gzungs sngags kyi mthar A be sha ya a AH
zhes btags pa bzla zhing spos rol bya /
spro na slar yang snying ga nas 'od zer 'phros pas 'khor 'das snod bcud kyi tshe bcud thams cad bsdus nas khyed rang gi snying gar thim par mos shig
/bcom ldan mgon po ye shes tshe dpag med :
sogs kyis tshe 'gugs bya /
bum pa btegs la /
bum pa 'di nyid spyi bor bzhag pa'i dus /
bum nang gi sku las 'chi med ye shes kyi bdud rtsi'i rgyun babs pa spyi bo nas zhugs lus thams cad gang /
rdo rje tshe'i dbang dang dngos grub thob par mos mdzod byas la /
spro na /
ting 'dzin sngags kyi 'od zer ni :
zhes pa nas /
thams cad ma lus bdag la thim :
bdag lus bdud rtsis gang bar bsam :
stong gsal 'od kyi phung por gyur :
zhes pa'i bar brjod pa'i mthar /
hU~M/
skye 'chi gnyis med bde ba chen po'i ngang :
mi 'gyur tshe yi dngos grub bstsal du gsol :
'byung lnga 'dus pa gsal 'tsher brtan pa'i sku :
thun mong tshe yi dngos grub bstsal du gsol :
zhes dang gzungs ring brjod cing dbang bskur bum chu sbyin /
bsdu na sho lo ka phyi ma man chad kyis kyang chog ste sku'i dbang /
tshe 'gugs byed pa'am /
ma byas kyang skye 'chi gnyis med dang gzungs sngags brjod nas bum pa mgrin par bzhag ste bum chu ster ba gsung dbang /
skye 'chi gnyis med dang gzungs sngags kyis bum pa snying gar bzhag pa thugs dbang ngo //
de nas bum lha'i dbu gtsug tu rtsa brgyud kyi bla ma rnams mtho brtsegs su bzhugs pa la mos gus dung ba bskyed mdzod byas la /
mgon po tshe dpag med la gsol ba 'debs /
lha mo tsaN+Da lI la gsol\u0f8e
o rgyan pad+ma 'byung gnas la gsol\u0f8e
mkha' 'gro ye shes mtsho rgyal la gsol\u0f8e
sna nam rdo rje bdud 'joms la gsol\u0f8e
gter ston rig 'dzin chen po la gsol\u0f8e
rig 'dzin sangs rgyas byams bzang la gsol\u0f8e
se ston nyi ma bzang po la gsol\u0f8e
se ston mgon po bzang po la gsol\u0f8e
se ston rin chen rgyal mtshan la gsol\u0f8e
spyan tshab mgon po zla ba la gsol\u0f8e
byams pa chos kyi rgyal mtshan la gsol\u0f8e
chos rgyal bkra shis stobs rgyal la gsol\u0f8e
rig 'dzin ngag gi dbang po la gsol\u0f8e
zur chen chos dbyings rang grol la gsol\u0f8e
kun mkhyen rdo rje thogs med la gsol\u0f8e
drin can rtsa ba'i bla ma la gsol ba 'debs //
'chi med tshe yi dngos grub bstsal du gsol //
zhes pa'am byams pa chos rgyan gyi rjes la /
sprul sku shAkya rgyal mtshan la gsol\u0f8e
nam mkha' 'brug sgra bzang po la gsol\u0f8e
rig 'dzin phrin las lhun grub la gsol\u0f8e
drin can rtsa ba'i bla ma zhes sogs brgyud tshul ci 'dod par bsgyur la /
zhes gsol ba btab pas de rnams kyi thugs ka nas 'od zer 'phros /
'khor 'das snod bcud kyi tshe bcud thams cad bsdus nas dbang bskur zhing /
mthar bla ma rnams yas rim gyis bum pa'i lha la thim /
de yang 'od kyi gong bur zhu ba khyed rang gi spyi bo nas zhugs /
snying gar sib kyis thim pa'i mos pa gyis /
hrIH
bcom ldan mgon po rdo rje tshe dpag med :
'khor lo brgyud de bu yi snying gar thim :
'chi med tshe yi dngos grub thob par shog :
ces bum pa spyi bor bzhag nas bum chu blud /
gzungs sngags brjod bzhin pas tshe ril dang tshe chang sbyin /
me tog 'thor zhing /
na mo /
slob bu 'di rnams kyi tshe la bar chad med par gyur cig :
'chi bdag gi bdud las thar bar gyur cig :
tshe rgyas par gyur cig :
tshe 'phel bar gyur cig :
tshe'i bsam pa mthar phyin par gyur cig :
tshe mthar phyin pa'i lus 'dis kyang 'gro ba'i don dpag tu med pa byed nus par gyur cig :
mthar bdud bzhi'i 'jigs pa las thar nas mngon par rdzogs par 'tshang rgya bar gyur cig :
ces smon lam gdab /
dpral bar li khri'i thig le bkod la /
de nyid rta mgrin dmar po be con dang sdigs mdzub can gyis phyi'i rtsa sgo bsrung bar bsam ste /
tsit+ta gsang ba'i sgo srung ni :
dbang gi rgyal po rta mgrin te :
che srog bar chad bsrung ba'i phyir :
'chi bdag bdud kyi sgo chod la :
tshe bdag chen por bzhugs su gsol :
A+o~M badzra kro d+ha ha ya grI ba hU~M:
badzra rak+Sha rak+Sha hU~M:
zhes brjod /
nang gi rtsa sgo bsrung phyir /
snying ga
/mgo bo /
sog dbrag
/dpung pa gnyis /
pus mo gnyis rnams su rdo rje rgya gram du bzhag la /
dang po rtse gcig sems kyi rgya //
gnyis pa thabs dang shes rab rgya //
gsum pa sku gsung thugs kyi rgya //
bzhi pa tshad med bzhi yi rgya //
lnga pa ye shes lnga yi rgya //
drug pa rta mgrin dbang gi rgya //
bdun pa chos kyi dbyings kyi rgya //
mthar lus thams cad la bskor nas snying gar bzhag ste /
rgya bdun rim gyis btab pa la //
su yang 'da' bar ma byed cig
/A+o~M badzra rak+Sha rak+Sha hU~M/
gsang ba'i rgyas 'debs stong nyid du sba ba ni /
slob bu lha'i gsal snang 'od gsal stong nyid kyi dbyings su 'jog tu bcug la /
rdo rje snying gar bzhag ste /
a /
chos kyi dbyings su tshe sbas pa //
sangs rgyas kyis kyang mi gzigs na //
gnod byed bgegs kyis lta ci smros //
de phyir khyod kyi tshe sbas so //
A+o~M badzra rak+Sha rak+Sha hU~M/
zhes rgyas gdab bo //
rjes dam tshig khas blangs pa dang /
maN+Dal yon 'bul te spyi dang 'dra'o //
7
//'di la dbang brgya rtsa byed na thog mar thugs dbang yan chad tshar gcig song rjes /
sku dbang kho na'i rjes su tshe ril dang tshe chang sbyin pa la grangs 'dzin /
grangs tshang rjes bla ma tho brtsegs kyi dbang dang bum lha bstim pa sogs byed /
slob ma mang po'i tshe de dag la bum lha las lha gnyis pa spros nas bstim pa dang slob ma'i gtso bo la sprul gzhi bstim par mdzad mod /
so so'i mos blo'i nus pa dgag tu med phyir mtha' gcig tu ma nges so //
7
//yang byin 'beb kyi slob ma lhar bskyed rjes /
spyan drangs pa'i ye shes pa nam mkhar bkod nas /
bum pa'i nang nas tshe bcud lud :
rang gi tshangs bug nang du sogs kyi sgom rim dang sbyar nas gzungs sngags la a b+hi Shiny+tsa btags pas bum dbang bskur zhing /
bcom ldan mgon po rdo rje tshe dpag med :
sogs rkang pa gsum dang /
skye 'chi gnyis med sogs kyi shwa lo ka gcig gis dbang bskur rjes /
srid pa gsum gyi tshe bkrag rnams :
yi ge b+h+rU~M la bstim par bya :
b+h+rU~M de 'od du zhu ba las :
tshe yi bum pa nyid la bstim :
bum pa'i nang gi 'od zer rnams :
'byung ba'i snying po lnga la bstim :
snying po lnga yi bkrag mdangs kyang :
lha yi snying po lnga la bstim :
oM AHhU~M swA hA:
yi ge dpa' bo 'bru lnga po :
skal ldan snying khar thim pa yis :
snying nang 'od kyi gong bur gyur :
oM AHhU~M swA hA:
a b+hi Shiny+tsa sa ma ya tiSh+Tha lhan :
zhes longs sku ma'i skabs ltar gyis tshe bstim /
sngar gyi shis brjod dang smon lam brjod pa yang phyag len lugs gcig go /

//cho ga'i rjes kyi bya ba ni spyi dang 'dra mod /
'on kyang bum lha bstim zin pa'i phyir bdag bskyed bsdus pas chog ces gsung ngo //
gang ltar yang smon lam shis brjod kyis mtha' rgyas par bya'o //
mi 'a~Xgyur zag me~Xd rdo~X rje~X tshe'i //
sgrub thabs kun tu grags ldan phyir //
'jug bder lag len du ma yi //
snying po nyung ngur dril ba 'o //
byang gter tshe dpag med nang sgrub lcags sdong mar grags pa'i sgrub thabs kyi le'u tshan no ///
/
