rgyal ba rgya mtsho lha lnga'i gsol 'debs ni /
gnas spyi gtsug pad zla'i gdan steng na //
sems dpa' rang byung rdo rje la //
bka' brgyud bla ma'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
dbus mi 'gyur rdo rje'i gdan steng na //
bcom ldan thugs rje chen po la //
rgyal ba rgya mtsho'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
g.yas me dpung 'bar ba'i klong dkyil na /
khro bo'i rgyal po rta mchog la //
dpa' bo rgya mtsho'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
g.yon mkha' spyod dag pa'i gzhal yas na //
yum gsang ba ye shes DA ki mar //
mkha' 'gro rgya mtsho'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
steng dag pa lha yi gzhal yas na //
slob dpon pad+ma 'byung gnas la //
grub thob rgya mtsho'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
'og dam tshig chen po'i gzhal yas na //
chos skyong ma mgon lcam dral la //
dam can rgya mtsho'i tshogs kyis bskor //
bdag mos gus gdung bas gsol ba 'debs //
snang srid byin gyis brlab tu gsol //
rtsa ba brgyud par bcas rnams la //
dad cing gus pas gsol btab pas //
bdag dang 'gro drug sems can rnams //
rnam pa kun mkhyen thob par shog
/sems dpa' rang byung rdo rje ni //
yid bzhin nor bu rnyed pa ltar //
bdag gzhan yongs kyi dbul ba sel //
dgos 'dod 'byung ba'i bkra shis shog
/byang chub sems kyi phrin las kyis //
thugs rje'i 'od zer phyogs bcur 'phro //
bco lnga'i zla ba nya rgyas ltar //
'dzam gling bde ba'i bkra shis shog
/'dzam gling bde bar mdzad du gsol //
ces grub chen karma pas mdzad pa'o //

//
