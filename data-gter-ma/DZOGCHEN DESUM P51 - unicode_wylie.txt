rdzogs pa chen po sde gsum las :
bdud rtsi sman gyi tshe lung bzhugs :[ \u0f88\u0f88\u0f88 ]rdzogs chen lung gi lha la 'dud :
bstan pa sde gsum cha lag las :
'chi med bdud rtsi sman gyi lung :
de nyid sgrub thabs dbang bskur ni :
dang po mngon rdzogs rgyal po yi :
thugs kar rin chen zur brgyad pa :
mchong gur phub pa lta bu'i nang :
pad zlar hrIHlas tshe dpag med :
dkar po longs spyod rdzogs sku'i chas :
phyag g.yon mnyam gzhag tshe bum ni :
tshe yi bcud kyis gang rgyar bltams :
g.yas pas sna tshogs rdo rje yis :
g.yon pa'i tshe bum kha bkab ste :
rdo rje'i skyil mo krung gis bzhugs :
longs spyod rdzogs sku'i chas kyis spras :
thugs kar nyi zla'i gwa 'u nang :
nr-i yig ljang gu hU~M aHsa mtshan :
gwa 'u steng du hrIHyig la :
sngags kyi phreng bas g.yas su bskor :
'od 'phros 'khor 'das tshe bcud bsdus :
gwa 'u nang dang bum pa'i nang :
yongs su gang zhing 'phel ba yis :
he ru kaHdpal sku yi nang :
tshe yi bdud rtsis gang bar bsam :
A+o~M a mA ra Ni dzI ban+ti ye gu ru a pa ri mi ta A yur+dz+nyA na puN+ye puN+ye ma hA puN+ye b+h+rU~M b+h+rU~M b+h+rU~M:
thun bar tshe dpag med pa yi :
thugs las mgyogs ma'i tshogs spros te :
phyogs bcu'i tshe bcud dgug par bsam :
hU~M:
bdud rtsi'i gang rgya sman gyi lung :
rat+na pad+ma tshe yi lung :
badzra pad+ma pho nyar spro :
'jig rten gsum po thams cad kyi :
tshe dang sman gyi bcud sdus la :
gnas 'dir da lta nyid du khug :
mgyogs ma bzhi dang mkha' 'gro bzhi :
srog bdag bzhi dang shugs 'gro bzhi :
srid gsum tshe yi bdag mo rnams :
tshe dang sman gyi bcud 'dir sdus :
bkra shis bum pa'i nang du skyil :
skal ldan bdag la bstsal du gsol :
tshe bcud 'dus pa'i bum pa de :
dngos grub tshul du len pa la :
ho :
bdud rtsi sman gyi lha tshogs rnams :
bkra shis brtan pa tshe yi lung :
mi 'gyur mi shigs dngos grub che :
da lta nyid du bstsal du gsol :
bum pa spyi bor bzung byas la :
nang du tshe bcud 'dus pa rnams :
ngo bo ye shes bdud rtsi la :
rnam pa mngon rdzogs rgyal po dmar :
zhal gcig phyag gnyis yum dang 'khril :
gnyis ka'i phyag gnyis tshe bum 'dzin :
de nyid rdo rje'i kha bkab bsam :
spyi bor rdor sems tshe dpag med :
thugs kar rtsa ba'i tshe lha bsgom :
'khor du lha mo bcu drug bsam :
sku las bdud rtsi cher babs pas :
spyi bo'i gtsug nas snying dbus zhugs :
lus gang dus min 'chi ba sbyangs :
tshe yi rig 'dzin thob par bsam :
hU~M:
bkra shis bum pa tshe yi lung :
dngos grub rgya mtsho'i srog dang ldan :
nam mkha' gang ba tshe yi mchog :
ye shes snang ba lam me ba :
bde ba chen po bdud rtsi'i lung :
da lta nyid du bstsal du gsol :
dus min 'chi ba sbyong ba dang :
lo brgya thub pa'i tshe thob shog :
A+o~M A yur+dz+nyA na tshe b+h+rU~M:
a b+hi Shiny+tsa hU~M:
hU~M:
tshe yi dngos grub rgyud gsum po :
rtsa srog tsit+ta'i thig ler bstim :
mi phyed sku gsung thugs rdo rje'i :
dbang dang byin rlabs dngos grub stsol :
kA ya wA ka tsit+ta A yur+dz+nyA na sid+d+hi hU~M b+h+rU~M:
'chi med tshe yis lus gang nas :
mi 'gyur rtag pa'i sku thob shog :
hU~M:
tshe bcud snying dbus rten la thim :
rig 'dzin tshe yi dngos grub thob :
ye shes rdo rje'i phyag rgya yis :
rtag pa dam par rgyas gdab bo :
dz+nyA na badzra rak+Sha rak+Sha hU~M:
bkra shis brjod cing bsngo ba bya :
'di ni bdud rtsi tshe yi lung :
rig 'dzin kun gyi thugs bcud de :
las can bu dang 'phrad par shog :
sa ma ya rgya rgya :[ \u0f88\u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge //
/
