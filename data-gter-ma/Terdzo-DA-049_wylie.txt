rdo rje lha mo bcu drug gi mchod phreng mdor bsdus pa rdo rje sgra ma'i mchod sprin zhes bya ba bzhugs so //
stong pa'i ye shes dga' bar rjes chags gzugs //
rdo rje pi waM gling bu rnga thabs bzung //
rig gdangs chos nyid mngon sum mchod sprin gyis //
sna tshogs sgyu 'phrul sprul pa'i dkyil 'khor mchod //
oM AHbadzra wI NI hU~M/
oM AHbadzra waM se trAM/
oM AHbadzra mr-i daM gi hrIH
oM AHbadzra mu ra dze AH
shin tu stong pa las byung mchog dga'i dngos //
rdo rje sgeg bzhad glu dang gar mkhan ma //
'od gsal nyams snang gong 'phel mchod sprin gyis //
zung 'jug longs spyod rdzogs sku'i dkyil 'khor mchod //
oM AHbadzra lA s+yai hU~M/
oM AHbadzra mA le trAM/
oM AHbadzra gIrtI hrIH
oM AHbadzra nirtI AH
thams cad stong pa khyad par dga' ba'i dpyid //
me tog bdug spos mar me dri chab ma //
gzhi dbyings rig pa tshad phebs mchod sprin gyis //
rnam kun mchog ldan chos sku'i dkyil 'khor mchod //
oM AHbadzra puSh+pe hU~M/
oM AHbadzra d+hU pe trAM/
oM AHbadzra A lo ke hrIH
oM AHbadzra gan+d+he AH
rab tu stong pa lhan skyes ye shes dngos //
gzugs reg ro dang chos dbyings rdo rje ma //
chos zad blo 'das don gyi mchod sprin gyis //
dbyer med ngo bo nyid sku'i dkyil 'khor mchod //
oM AHbadzra rU pa hU~M/
oM AHbadzra ra sa trAM/
oM AHbadzra spar+she hrIH
oM AHbadzra d+harma d+hA tu AH
zhes pa'ang rig pa 'dzin pa mkhyen brtse'i dbang po'i blo mtsho las byung ba'o //
sarba dA mang+ga laM///
/
