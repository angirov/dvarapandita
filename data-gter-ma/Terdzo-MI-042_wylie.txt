\u0f88\u0f88\u0f88\u0f88\u0f88
\u0f88
klong gsal mkha' 'gro snying thig las :
drag po'i lha gsum gyi las byang snang srid dregs pa kun 'dul bzhugs so :
yan lag gi sgrub skor \u0f80atsha :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
na mo kro d+ha sid+d+hi hU~M:
skye med ngang las 'gag med 'bar ba'i sku :
dregs 'dul drag po'i lha la phyag 'tshal lo :
da lta 'dzam gling lha 'dre gdug pa can :
'dul ba'i lha gcig pad+ma thod phreng ngas :
ma 'ongs snyigs ma lnga brgya'i dus kyi mthar :
mi rnams log spyod sna tshogs rkyen dag gis :
lha 'dre kun 'khrugs mi phyugs srog la 'khu :
mi rung sna dgu nad rigs rlung ltar 'tshubs :
shin tu mi bzad nyon mongs nyams thag tshe :
ma rungs lha 'dre gdug pa gang yang rung :
kun 'dul gcig chog drag po'i lha gsum gyi :
sgrub thabs zab mo snying khrag dwangs 'di bkod :
da lta pha nor ma 'ongs bu yi chos :
srung ma gsum bcol dmu rdor rgya yi thems :
sa ma yA:
phrin las gzhung bsrang sbyor dngos rjes gsum las :
dang po sngon 'gro'i rim pa bka' bsgo mtshams :
skyabs sems yan lag byin 'beb mchod brlab bshags :
gnyis pa dngos gzhi dam tshig bskyed pa dang :
ye shes spyan 'dren bzhugs gsol phyag 'tshal mchod :
bstod bshags dzapa? dang tshogs kyi las rim mo :
gsum pa rjes kyi las rim bskul nas kyang :
chad mdo gtor zor brtan skyong gtor bro brdung :
tshe 'gugs dngos grub shis brjod dkyil 'khor bsdu :
bsngo ba smon lam dmigs med rgyas gdab bo :
sa ma yA:
thog mar bsgrub pa'i lag len sta gon bstan :
drag po'i bsgrub gnas gnam sa chos 'byung dbyibs :
dur khrod sa 'am shin tu dben pa'i sar :
sa dpyad sa bslang cho ga rgyas pa ni :
spyi dang mthun ste sa mdog dmar zhing nag :
snum pa'i sa la maN+Dal mda' gang la :
rak+ta chang dang dri bzang bsres pa'i chus :
chag chag gdab ste rkyang nul legs par bya :
bcu drug thig sogs tshangs zur logs thig rnams :
cha chen cha phran rim pa spyi mthun gdab :
lte bar sa bon chos 'byung dmar nag nang :
phyi rim mu khyud gsum bskor thod phreng dbus :
zla gam sngon po rtsibs bzhi phyogs mdog mchan :
mthing ga phyi rim rtsibs bcu mthing nag bya :
rtsibs mchan dmar po de rgyab thod phreng bskor :
sgo gru rta babs chos 'khor gdugs tog sogs :
dur khrod pad+ma rdor ra me ri rnams :
dkyil 'khor spyi mthun bri tshon legs par bya :
sa ma yA:
de steng many+dzi'i khri yi khar :
b+han+d+ha mtshan ldan dum gcig pa :
lcang lo can gnyis kha sbyor nang :
drag po'i lha gsum snying po bri :
rta phyag khyung gsum ril bus bkang :
dar gyis legs par dril nas bzhag :
de steng rkang gsum mthon po'i khar :
gser ram zangs lcags snod nang du :
rten gtor gru gang stod zur can :
me ri 'bar brgyan mar nag byugs :
steng du khyung sku bzos 'bag gam :
mi shes bris sku tsaka li gzug :
de steng dar nag gur chen phub :
'khor du dmar gtor rkang gang bzhi :
de rgyab mtho gang bcu yis bskor :
dkar dmar rdzas kyis legs par brgyan :
gzhan yang sku gsung thugs la sogs :
'bral med rten rnams legs par bkod :
spyi mthun rtsa gsum gtor ma dang :
phyi nang gsang mchod sman raka gtor :
tshogs gtor spyan gzigs sna tshogs dang :
bca' dang bza' btung bye brag rnams :
dkar gyi thig gdab dmar gur phub :
dkyil 'khor mchod gtor rim pa rnams :
mdzes shing yid 'ong snang ba 'phrog :
bag dro rgyan ldan chal mar bshams :
bsang sbyang byin rlabs ldan par bya :
sa ma yA:
de nas phyi rgyud dkar gtor gtang :
nang rgyud dmar la dga' ba rnams :
sha khrag brgyan pa'i dmar gtor 'bul :
bgegs gtor ting lo changs bu bcas :
a kA ro yis byin gyis brlab :
bgegs la byin zhing bka' bsgo ni :
rang nyid drag por bzhengs nas kyang :
lha yi nga rgyal ting 'dzin bskyed :
sha chen spos dang gu gul bsreg :
sgrub khang rdo ril thun gyis brab :
mched lcam sngags pa'i chas ldan zhing :
rol mo sna tshogs 'ur chem rjes :
khros pa'i rngam gyer 'di skad do :
hU~M hrI:
nga ni dpal chen rta phyag khyung gsum lha :
dregs 'dul drag po gsang chen bsgrub gnas 'dir :
skal med bdud bgegs log 'dren 'byung po'i tshogs :
bden pa'i tshig nyon ma 'dug gzhan du dengs :
gal te drag po 'bar ba'i bka' 'das na :
bdag nyid thugs khros sgo gsum 'gem par byed :
de bas byin zas zo la gzhan dengs shig :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga wAn bid+yA rA dza kro d+ha ya hU~M phaT:
mtshams gcod ni :
hU~M hrI:
bdag nyid khro rgyal drag po lha gsum gyi :
sku las 'od zer me dpung mtshon cha'i char :
rab tu 'bar zhing 'khrigs pa'i rtse phyir bstan :
rdo rje hU~M yig rang 'dra'i khro tshogs khyung :
steng 'og phyogs mtshams srung ba'i gur khang la :
sra brtan 'gyur med gzhom gzhig med par gtams :
badzra tsakra rak+Sha rak+Sha hU~M:
skyabs 'gro sems bskyed ni :
hU~M hrI:
bdag sogs dus 'di nas gzung byang chub bar :
skyabs gnas mchog gyur rnams la skyabs su mchi :
pha ma 'gro drug sangs rgyas 'thob bya'i phyir :
kun kyang byang chub mchog tu sems bskyed do :
mtha' med 'khor ba'i rgya mtsho dong sprugs nas :
ma lus smin grol sangs rgyas thob par shog :
yan lag bdun pa ni :
hU~M hrI:
rang snang drag po'i lha la phyag 'tshal lo :
dkyil 'khor gsum gyi bsnyen bsgrub mchod par 'bul :
gnyis 'dzin rang ngo ma shes mthol lo bshags :
rang snang 'bral med ngang du yi rang ngo :
gsal khyab nus rtsal rdzogs pa'i chos 'khor bskor :
dam ye dbyer med bzhugs par gsol ba 'debs :
bskyed rdzogs gnyis med chos dbyings klong du bsngo :
zung 'jug bde chen kun bzang nyid thob shog :
byin 'beb ni :
hU~M hrI:
yi dam dpal chen rta phyag khyung gsum lha :
chos kyi dbyings nas brtse ba'i skur bzhengs la :
gnas 'dir byin phob ye shes dbang mchog skur :
skal ldan bdag cag sgrub pa'i bar chad sol :
dregs pa lha srin 'dul ba'i dngos grub stsol :
badzra sa ma ya A we sha ya a A:
mchod pa byin brlab ni :
hU~M hrI:
rang bzhin dgongs rgyud ye dag stong pa'i ngang :
dbyings kyi snod du ye shes bdud rtsis bltams :
stong nyid b+han d+har rang gsal rak+tas bkang :
snang ba gtor gzhong srid tshad gtor mar bshams :
stong gsum lha rdzas phyi mchod rnam lnga dang :
rang byung 'dod yon lnga yi sprin dpung gtib :
gnyis med bde chen byang sems mchod pa'i rgyun :
dkyil 'khor lha yi longs spyod bsam mi khyab :
oM AHhU~M sarba pany+tsa a mr-ita rak+ta ba liM ta pU tsa sa ma ya hU~M hrIHthA:
oM AHhU~M badzra puSh+pe d+hU pe A lo ke gan+d+he nai wid+ya shab+da rU pa shab+da gan+d+he ra s+ya spar+she bo d+hi tsit+ta ma hA su kha pU tsa ho :
bshags pa bya ba ni :
hU~M hrI:
rang snang ye shes drag po'i lha mchog gsum :
ye nas rang rig ngo bor dbyer med kyang :
ma rig gnyis rtog sgrib pa'i dri ma rnams :
sku gsung thugs dang 'gal gyur mthol lo bshags :
badzra sa ma ya shud+d+he a :
gnyis pa dngos gzhi dam tshig bskyed pa ni :
oM AHhU~M:
sku gsum ting 'dzin rnam gsum rol pa las :
cir yang mi dmigs stong pa de nyid ngang :
gnam sa gnam lcags las grub 'khor lo gnyis :
rtsibs bcu kha sbyor g.yas g.yon 'ur chem 'khor :
bar du gnod byed sha rus phye mar 'thag :
rtsibs nang khro bcu'i pho nya rnams kyis gsol :
lte bar 'byung ba lnga yi dkyil 'khor steng :
rang byung gzhal yas mtshan nyid rdzogs ldan dbus :
ye shes me dud 'bar 'khrigs gur khang klong :
lte bar chos 'byung gru gsum bsnol ma'i dbus :
dregs pa lha srin khyo shug bsnol ba'i khrir :
paM las pad+ma raM las nyi ma'i steng :
rgyu yi sa bon hrIHyig 'phro 'du las :
bdag nyid rta mgrin che mchog dmar nag 'khrugs :
zhal gcig phyag gnyis zhabs gnyis 'dor thabs bsgrad :
spyan gsum dmar zlum sdang mig khro tshul gzigs :
shangs nas hU~M 'byin zhal nas phaTaHsgra sgrog :
zhal gdangs mche gtsigs ljags 'dril rkan sgra rdeb :
spyi gtsug ral pa kham nag me 'bar gseb :
rta mgo ljang zhur rngog ma le brgan 'bar :
khams gsum dbang sdud rta skad dbyings su 'tsher :
thod skam dbu rgyan rlon pa'i do shal 'phyang :
mi lpags glang ko stag sham sbrul chun dang :
rin po che dang rus pa'i rgyan drug spras :
srid gsum zil gnon dur khrod dpal chas rdzogs :
phyag g.yas ral gri g.yon pas lcags kyu bsnams :
dmar nag me klong gar dgu'i nyams ldan bskyed :
thugs kar tsit+ta rin chen 'bar ba'i dbus :
pad nyir hU~M las rang rig phyag rdor mthing :
zhal gcig phyag gnyis dur khrod chas rnams rdzogs :
spyan gsum sdang mig dbu skra gyen du 'bar :
klu 'dul sbrul rigs lnga yis sku la brgyan :
phyag g.yas gnam lcags rdo rje nam mkhar gdengs :
g.yon pas sdigs mdzub rtse la me 'bar bsgrengs :
zhabs gnyis me klong 'gyings bag tshul du bskyed :
spyi gtsug khroM las bya khyung ga ru Ta :
mthing nag me gshog gnam lcags rwa bar du :
nor bu nyi zla gser mig rdo rje'i mchu :
spu gri'i so dang lcags kyu'i sder mo can :
klu rnams bred cing dug sbrul zhal du gsol :
spu sprugs rdo rje'i thog char phyogs kun 'khrigs :
phyogs bzhir sprul pa'i khyung chen rigs bzhi yang :
dkar ser dmar ljang cha lugs gtso dang mthun :
de yi phyi rim 'khor lo rtsibs bzhi'i steng :
rigs bzhi'i rta mgrin dkar ser dmar ljang mdog :
rang rtags phyag mtshan yu ba'i ral gri g.yas :
g.yon pas lcags kyu zhags pa lcags sgrog dril :
dur khrod chas rdzogs gtso bor zhal gzigs nas :
zhi rgyas dbang drag phrin las sgrub par byed :
de rgyab rtsibs bcur sprul pa'i khro rgyal bcu :
sku mdog sna tshogs zhal gcig phyag gnyis pa :
dpal chas rab 'jigs rang rtags phyag mtshan 'dzin :
zhal rnams phyir gzigs hU~M phaT sngags sgra sgrog :
sku smad gnam lcags phur pa'i dbal dang ldan :
me 'bar gnod byed snying khar bro brdungs pas :
gzhob tu bsregs nas ming med brlag par byed :
kun kyang me 'bar gar gyi nyams ldan bskyed :
de ltar gsal ba'i gnas gsum 'bru gsum las :
'od 'phros rang bzhin gnas nas spyan drangs bstim :
spyan 'dren pa ni :
hU~M hrI:
'jigs rung dur khrod gsang chen pho brang nas :
drag po mi bsrun rta phyag khyung gsum lha :
'khor bcas gnas 'dir dad pas spyan 'dren no :
deng 'dir rnal 'byor bdag gi grogs la byon :
dza :
chos kyi dbyings nas sgyu mar skur bzhengs la :
sngon gyi rang rang thugs dam ci bzhin du :
ma rungs gdug pa 'dul phyir gshegs su gsol :
dgra bgegs dam sri 'dul phyir gshegs su gsol :
nag po klu gnyan 'dul phyir gshegs su gsol :
bsen 'gong the'u rang 'dul phyir gshegs su gsol :
gnyan lhog smyo 'bog 'dul phyir gshegs su gsol :
dregs pa gza' rgod 'dul phyir gshegs su gsol :
lha srin sde brgyad 'dul phyir gshegs su gsol :
pe dkar srog bdag 'dul phyir gshegs su gsol :
mtha' dmag dus 'khrugs bzlog phyir gshegs su gsol :
nad yams mu ge bzlog phyir gshegs su gsol :
snang srid bran du bkol phyir gshegs su gsol :
badzra sa ma ya dza dza :
bzhugs su gsol ba ni :
hU~M hrI:
drag po gsang chen pho brang nyams re dga':
sgrub mchog rnal 'byor pho mo dam re gtsang :
bkram pa'i dkyil 'khor yid 'ong bkrag re che :
bshams pa'i mchod rdzas bcud ldan dang re spro :
gdan mchog khri brtsegs brjid ldan bag re dro :
drag po'i lha tshogs dgyes shing brtan par bzhugs :
badzra sa ma ya tiSh+Tha lhan :
phyag 'tshal ba ni :
hU~M hrI:
rang snang rtsal rdzogs drag po'i dkyil 'khor lhar :
rang rig rtse gcig gus pas thal sbyar nas :
rang gsal 'gag med ngang du phyag 'tshal lo :
'bral med yid bzhin dngos grub bstsal du gsol :
na mo pu ru sha ya ho :
mchod pa ni :
hU~M hrI:
dregs 'dul rta phyag khyung gsum lha tshogs la :
lha rdzas rnam lnga phyi yi mchod pa 'bul :
rang byung 'dod yon nang gi mchod pa 'bul :
gnyis med gsang ba'i byang sems mchod pa 'bul :
rtsa brgyad stong sbyar bdud rtsi'i mchod pa 'bul :
nyon mongs kun bsgral rak+ta'i mchod pa 'bul :
bcud mchog dpal gtor rgyan ldan mchod pa 'bul :
dug lnga dug gsum rang grol mchod pa 'bul :
sbyor sgrol gnyis med ting 'dzin mchod pa 'bul :
oM AHhU~M:
badzra ar+g+haM pa d+yaM puSh+pe d+hU pe A lo ke gan+d+he nai wid+ya shab+da rU pa shab+da gan+d+he ra s+ya spar+she a mr-ita rak+ta ba liM ta sarba pU tsa la khA hi :
bstod pa ni :
hU~M hrI:
gdod nas kun bzang bde chen rtsal rdzogs lha :
che mchog dmar nag dbang chen drag po rtsal :
dpal gyi chas rdzogs zhabs gnyis 'dor thabs bsgrad :
phyag g.yas ral gris dgra bgegs dum bur gtub :
g.yon pas lcags kyus gnod byed snying nas 'dren :
spyi gtsug ral gseb rta skad dbyings su 'tsher :
khams gsum srid gsum dbang sdud zil gyis gnon :
rta mgrin gtso 'khor lha la phyag 'tshal bstod :
hU~M hrI:
gsang bdag drag po mthu stobs kun gyi bdag :
mi bsrun rngam brjid mthing nag dur khrod chas :
klu rnams 'dul phyir sbrul rigs lnga yis brgyan :
phyag g.yas rdo rjes sde brgyad klad pa 'gem :
g.yon pas sdigs mdzub rtse la me 'bar bas :
sa bdag klu gnyan zil gyis gnon zhing sreg :
dregs 'dul phyag rdor lha la phyag 'tshal bstod :
hU~M khroM:
khro rgyal khyung chen mthing nag me gshog rdeb :
gnam lcags rwa la rdo rje 'bar ba'i mchu :
spu gri'i mche gtsigs lcags kyu'i sder mo can :
klu rigs ma lus brad cing zas su za :
spyi gtsug nor bu nyi zla gser mig 'khyil :
krang kring sgrog cing spu rnams sprugs pa las :
rdo rje'i thog char khams gsum phyogs kun 'khrigs :
ri rab bsnyil zhing nyi zla tsog por 'phen :
dpal chen dag dang dgongs pa mnyam par bzhugs :
khro rgyal khyung chen sku la phyag 'tshal bstod :
hU~M hrI:
dpal chen gtso mchog thugs rje'i sprul bsgyur las :
gang la gang 'dul 'jigs tshul cir yang ston :
bar chad bdud dpung dgra bgegs 'dul ba'i gnyen :
khro bcu 'khor dang bcas la phyag 'tshal bstod :
bshags pa ni :
ho :
yi dam rta phyag khyung gsum lha tshogs dgongs :
bdag ni ma rig 'khrul pa'i lus ngag sems :
khyod kyi sku gsung thugs dang ci 'gal ba :
gnod zhing 'gyod pas mthol bshags dag par mdzod :
oM badzra satwa sa ma ya\u0f8e
dzapa? ni :
bdag nyid che mchog drag po lha gsum gyi :
thugs kar nyi steng sa bon sngags phreng 'khor :
dmar nag 'bar 'khrigs rang sgra 'od dang bcas :
zer 'phros me dud 'bar zhing rab tu mched :
rtse mo shin tu rno ngar tsha la rtsub :
mi bzad skar ltar 'khrugs pas phyogs kun khyab :
snang srid khams kyi ma rungs gdug pa can :
dregs pa lha srin pho mo gzir zhing sreg :
ma lus gtan nas tshar bcad dbang du sdud :
nus mthu srog snying tshur 'dus rang nyid kyi :
thugs kar nyi dbus sa bon zhabs su tshud :
rang nyid sngar las bkrag mdangs cher rgyas shing :
mthu stobs gzi byin dpa' brjid ldan par bsam :
rtsa sngags rgyas pa ni :
A+o~M hrIHpad+mAn+ta kr-ita badzra ma hA kro d+ha ha ya grI wa hu lu hu lu hU~M phaT:
rta mgrin gyi snying po 'o :
A+o~M badzra pA Ni tsaN+Da ma hA ro Sha Na hU~M phaT:
phyag rdor gyi snying po 'o :
khroM ga ru TaHtsa le tsa le hU~M phaT:
khyung gi snying po 'o :
zhes pa gtso bor bsnyen pa ste :
'bru 'bum la sogs thems par bya :
de nas khro bcu'i bsnyen pa ni :
khro bcu rang rang thugs kar nyi ma'i steng :
hU~M mthar sngags phreng rang mdog g.yas su 'khor :
sngags las 'od zer gnam lcags thog ltar 'phro :
khro chung mtshon thogs hU~M phaTaHsgra dang bcas :
stong gsum rab tu gang bas gnod byed bdud :
dgra bgegs byad ma rang gshed rang la dbab :
sha khrag phye mar gtub cing lhag med gsol :
lus ngag yid gsum thal ba'i rdul bzhin du :
ming yang med par gtan nas brlags par bsam :
oM badzra kro ta hU~M kA ra hU~M gardza gardza hU~M phaT:
hU~M kA ra'i snying po 'o :
oM badzra kro ta bi dza ya hU~M ha na ha na hU~M phaT:
rnam par rgyal ba'i snying po 'o :
oM badzra kro ta nI la daN+Da hU~M da ha da ha hU~M phaT:
dbyug pa sngon po'i snying po 'o :
oM badzra kro ta ya mAn+ta ka hU~M pa tsa pa tsa hU~M phaT:
gshin rje'i gshed po'i snying po 'o :
oM badzra kro ta Ar+ya a tsa la hU~M b+han+d+ha b+han+d+ha hU~M phaT:
mi g.yo mgon po'i snying po 'o :
oM badzra kro ta ha ya grI wa hU~M hu lu hu lu hU~M phaT:
rta mgrin rgyal po'i snying po 'o :
oM badzra kro ta a pa ra dzi ta hU~M tiSh+Tha tiSh+Tha hU~M phaT:
gzhan gyis mi thub pa'i snying po 'o :
oM badzra kro ta a mr-ita kuN+Da lI hU~M tshin+d+ha tshin+d+ha hU~M phaT:
bdud rtsi 'khyil pa'i snying po 'o :
oM badzra kro ta trai lokya bi dza ya hU~M b+hin+d+ha b+hin+d+ha hU~M phaT:
khams gsum rnam rgyal gyi snying po 'o :
oM badzra kro ta ma hA ba la hU~M s+pho Ta s+pho Ta hU~M phaT:
stobs chen rgyal po'i snying po 'o :
zhes pa gnam lcags thog ltar bzla :
gtso 'khor dril ba'i snying po ni :
oM badzra ma hA kro ta h+ya grI wa badzra pA Ni khroM ga ru TaHhU~M phaT:
hU~M hU~M hU~M:
hU~M hU~M hU~M:
hU~M hU~M hU~M:
hU~M:
zhes pa gcig dril snying po 'o :
gtso bo'i bsnyen pa stong tsho re'i :
mjug tu khro bcu brgya re btags :
phrin las gang 'dod rang rang bzhin :
dmigs pa sngags gsham kha bsgyur ro :
gong gi rtsa sngags gsum po ni :
rab kyi 'bru stong 'bring 'bru khri :
tha ma 'bru 'bum thems pa yis :
'grub par 'gyur ba the tshom med :
rab dngos 'bring nyams tha ma yang :
rmi lam zhal mjal gsung thos 'gyur :
zhi rgyas dbang drag las kun 'grub :
sa ma yA:
phrin las sngags sham rim pa ni :
zhi ba la /
'jigs pa brgyad shAn+tiM ku ru ye swA hA:
rgyas pa la :
'byor pa drug puSh+TiM ku ru b+h+rU~M swA hA:
dbang la :
mos pa bzhi wa shaM ku ru hU~M swA hA:
drag por bsgrub na :
dgra bgegs mA ra ya phaT:
ces pa la sogs kha bsgyur te :
gang che gtso dang bstun par bya :
sa ma yA:
tshogs kyi las rim ni :
oM AHhU~M hrI:
rang nyid lha yi thugs ka'i sa bon las :
raM yaM khaM 'phros ye shes me rlung chus :
dngos po bag chags gnyis 'dzin bsregs gtor bkrus :
slar yang 'bru gsum 'phros pas ye shes kyi :
bdud rtsi'i rgya mtsho 'dod yon snang srid bkang :
spyan 'dren pa ni :
hU~M hrI:
rnam dag dbyings nas bde gshegs rgyal ba kun :
'dus pa'i bdag nyid che mchog he ru ka :
yi dam rta phyag khyung gsum gtso 'khor bcas :
'dod yon tshogs la spyan 'dren gshegs su gsol :
badzra sa ma ya dza dza :
bzhugs su gsol zhing 'bul ba ni :
hU~M hrI:
bla ma yi dam mkha' 'gro sprul 'khor bcas :
thugs rjes brtse phyir gnas 'dir bzhugs nas kyang :
'dod yon longs spyod tshogs kyi mchod pa bzhes :
bdag cag dus gsum nyams chag bskang zhing bshags :
gnyis 'dzin rtog pa'i 'khrul snang ru tra 'di :
gnyis med dbyings su sgrol la gsol cig rol :
ga Na tsakra pU tsa la khA hi :
zhes pas phul nas bskang ba 'don :
lhag gtor :
hU~M b+h+yo :
mkha' 'gro dam can lhag la dbang ba rnams :
'dir gshegs dam rdzas lhag gtor 'di bzhes la :
sangs rgyas bstan dgra chos log gnod 'tshe bdud :
mi mthun phyogs kun myur brlag phrin las mdzod :
u tsiSh+Ta b+ha liM ta la kha kha khA hi :
gsum pa rjes kyi las rim las :
dang po bskul ba bya ba ni :
hU~M hrI:
chos sku zhi ba'i ngang las ma g.yos kyang :
gzugs sku 'jigs pa'i cha lugs skur ston pa :
rigs 'dus dpal chen rngams brjid khro bo'i rgyal :
'jigs byed drag po rta phyag khyung gsum lha :
deng 'dir rnal 'byor bdag gi grogs la byon :
dza :
chos kyi dbyings nas 'bar ba'i skur bzhengs la :
ma thogs myur du gnas 'dir sku bskyod 'tshal :
ma g.yel sprul pa yang sprul 'jigs tshul ston :
sha khrag brgyan pa'i gtor ma 'di bzhes la :
sngon gyi thugs dam bzhin du dus la babs :
zhing bcu dgra bgegs log 'dren bar chad thul :
nag po klu gnyan dregs pa gza' rgod thul :
rgyal bsen dam sri gnyan lhog smyo 'bog thul :
pe dkar srog bdag lha srin gdug pa thul :
mtha' dmag dus 'khrugs nad yams mu ge zlogs :
mdor na rnal 'byor bdag cag 'khor bcas kyi :
sngon las 'phral gdon sdug bsngal rkyen 'tshe gnod :
mi mthun phyogs kun zlog pa'i dus la babs :
thugs dam gnad nas bskul lo phrin las mdzod :
chad mdo ni :
hU~M b+h+yo :
dus kun gnas rnams thog mtha' rgyal ba rnams :
rgyud gsungs gter sbas bton tshe snang srid kyi :
dregs pa so sos khas blangs dam bcas bzhin :
dam rdzas mchod gtor bzhes la gang bcol las :
mtha' dmag mtshon 'khrugs nad mug mi rung zlogs :
rnal 'byor bsam don yid bzhin phrin las mdzod :
gtor ma zor du 'phen la :
hU~M hrI:
drag po 'jigs byed rta phyag khyung gsum lha :
'khor bcas ma g.yel dgra dang bgegs la chos :
dgra bgegs sha khrag gtor ma 'di bzhes la :
do nub rnal 'byor rgyab rten dmag tu sbran :
sku mdog sna tshogs ma nges rdzu 'phrul ston :
'jigs rngams hU~M phaT dug gi ngan skyug 'thor :
phyag na phungs rdzas drag po'i gtor zor 'di :
dug khrag nad mtshon rang bzhin rno ngar ldan :
gang la brgyab kyang thal ba'i rdul bzhin rlog :
des na sdig can las dang bsam ngan pa :
ngan spel sdom med mna' zan dkor rkun dang :
sangs rgyas bstan bshig dam pa'i chos bsnub rigs :
zhing bcu dgra bgegs gnod byed kun la rgyob :
mi nor bang khang sa gzhi rdul dang bcas :
ming yang med par brlag pa'i phrin las mdzod :
ces 'phang ngo :
brtan skyong ni :
hU~M b+h+yo :
pad+ma'i bka' nyan bod khams brtan ma skyong :
bdud mo gnod sbyin sman mo bcu gnyis 'khor :
na bza' lhab lhub sil snyan sgra dang bcas :
'dir gshegs bka' yi gtor ma'i bshal chu bzhes :
dkon mchog bstan skyongs rnal 'byor mthun rkyen sgrubs :
chos khyab 'gro kun smin grol sdongs grogs mdzod :
ma ma hrIM hrIM b+ha liM ta la khA hi khA hi :
gtor bro brdung ba ni :
hU~M hrI:
stong gsum phyogs bcu stong gi 'jig rten na :
zhing bcu dgra bgegs bsgral pa'i gdan steng du :
rngam chen drag po'i lha tshogs bro brdungs pas :
sdang ba'i dgra ni thal bar brlag pa'i bro :
gnod pa'i bgegs ni phye mar btags pa'i bro :
rnal 'byor bdud dang dam sri 'dul ba'i bro :
sgrub pa'i mched lcam bar chad med pa'i bro :
rnam bzhi mthar phyin bar du brdung bar bya :
oM sum+b+ha ni sogs brjod :
oM laM:
AHlaM:
hU~M laM:
satwam+b+ha ya nan :
tshe 'gug ni :
hU~M hrI:
'chi bdag bdud dpung 'joms mdzad he ru ka :
rta phyag khyung gsum 'chi med tshe yi lha :
thugs rjes phyogs bcu'i khams nas tshe bcud khug :
bla tshe chad nyams 'khyams shing yo ba 'thor :
sor chud tshe dbang 'dir stsol rgyas thebs shog :
oM tshe b+h+rU~M:
g.yu b+h+rU~M:
g.yu tshe b+h+rU~M:
A yur+dz+nyA na g.yu tshe b+h+rU~M:
dngos grub blang ba ni :
hU~M hrI:
drag po'i lha mchog yid bzhin nor bu ltar :
dgos 'dod kun 'byung yid bzhin gter gyi mdzod :
ji bzhin khyad par mchog dang thun mong gi :
de bzhin dngos grub deng 'dir bdag la stsol :
kA ya wA ka tsit+ta sarba sid+d+hi pha la hU~M A:
bkra shis ni :
e ma ho :
lha gsum thugs rje kun khyab nam mkha'i ngang :
bla med ye shes byin rlabs sprin dpung 'khrigs :
sgrub mchog yid bzhin 'dod dgu char 'beb pa :
ci bsam 'bras bu smin pa'i bkra shis shog :
dkyil 'khor bsdu ba ni :
hU~M hrI:
skye 'gag gnyis med phyi nang snod bcud kyi :
gzhal yas lhar bcas 'od zhu rang la thim :
rang nyid thugs ka'i sngags phreng 'khor bar thim :
sngags phreng phaTaHdang rim bzhin oM la thim :
oM yang sa bon de yang gyen rdzogs yal :
rang rig gsal stong 'dzin med mkha' ltar skyong :
smra bsam brjod med mtha' bral ngang la bzhag :
a a a :
bsngo ba ni :
hU~M hrI:
gsang sngags bla med kun 'dus lhag pa'i lha :
'di bsgrubs bskyed rdzogs 'bras bu'i dge ba gang :
pha mar gyur pa'i 'gro drug sems can kun :
ma lus byang chub thob pa'i rgyu ru bsngo :
smon lam ni :
dge ba 'di yis bdag sogs 'gro ba kun :
mi bzad ngan song sdug bsngal las grol nas :
bde chen sku gsum dag pa'i zhing khams su :
gdod ma'i kun bzang chos sku'i sa thob shog :
sa ma yA:
rgya rgya rgya :
skyabs gcig 'gro mang 'dul mdzad pad 'byung ngas :
'bad pa du mas mang du gter sbas kyang :
thugs bcud yang zhun snying khrag dwangs ma ltar :
zab pa'i nang nas yang zab 'di las med :
da lta'i snying gi bu mchog bai ro'i skal :
ma 'ongs snyigs ma'i 'gro la phan phyir bkod :
su la med pa'i sa steng dkon pa'i chos :
stobs che blo rig rno ba'i mi sus kyang :
rta rmig lcags kyis btums nas 'dzam gling 'dir :
btsal bar rgyug kyang 'di 'dra rnyed mi srid :
gang zhig rnal 'byor bsnyen sgrub grangs thems pas :
drag po'i lha dang mthu stobs dbyer med 'grub :
lha 'dre gang yang gnod pas mi tshugs shing :
nus mthu dpar na gnam lcags thog dang 'dra :
snang srid dregs pa ma rungs gdug pa kun :
dus gcig 'dul yang thul bar the tshom med :
'on kyang snyigs dus mi rnams chos brgyad g.yengs :
'di 'dra tshul bzhin sgrub mkhan mi re dkon :
de phyir pad+ma'i bka' 'di zab mod kyang :
las 'phro skal ldan re tsam ma gtogs pa :
mi dang nyon mongs log lta zur mgo hrag :
gter ston rang yang gal chung ma 'dzin bu :
lus la gces pa'i snying ltar khong du 'chang :
bsnyen pa'i tshad skyol sgrub pa'i rtags thon cig :
pad+ma'i lung thems skal ldan chos bdag sogs :
snod ldan rig pas dpyod la spel shes gyis :
de min ngos dga' nor phyir ma shor bu :
zab phyir rin chen brag la gter du sbas :
skal ldan las 'phro can dang 'phrad par shog :
sa ma yA:
rgya rgya rgya :
gter rgya :
sbas rgya :
gnyan rgya :
gsang rgya :
pharma tha :[ \u0f88\u0f88\u0f88 \u0f88\u0f88\u0f88 ]rgya rgya rgya :[ \u0f88\u0f88\u0f88 ]bdag 'dra bdud 'joms rdo rjes dmu rdo nas phyungs pa'o ///
/
