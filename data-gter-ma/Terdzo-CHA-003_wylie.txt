gu ru chos dbang gi zab gter las byon pa'i ma ning gi rgyun gtor sogs bzhugs so //
hU~M:
dad pa dang ni dam tshig gis :
tshur gshegs tshur gshegs lha chen po :
ma hA kA la mthu bo che :
gsang ba'i khro rgyal stobs po che :
'chol ba'i khro rgyal dgra bgegs gshed :
ma ning nag po kun gyi rje :
'og min gnas mchog dam pa dang :
gsang chen lhun grub gtsug lag khang :
dur khrod rab 'jigs gzhal yas nas :
mchod phyir spyan 'dren gshegs su gsol :
lha chen dpal 'bar gshegs su gsol :
legs ldan nag po gshegs su gsol :
tshogs bdag nag po gshegs\u0f8e
b+ha ga nag po gshegs\u0f8e
srog bdud chen po gshegs\u0f8e
dzaM lha nag po gshegs\u0f8e
nag po tshe bdud gshegs\u0f8e
bya rgod thang nag gshegs\u0f8e
nag po thod phreng gshegs\u0f8e
mkha' lding nag po gshegs\u0f8e
TA ki nag po gshegs\u0f8e
klu bdud nag po gshegs\u0f8e
gza' bdud nag po gshegs\u0f8e
sha ging nag po gshegs\u0f8e
yab rje nag po gshegs\u0f8e
dgra gshed nag po gshegs\u0f8e
bgegs kyi gnyen po gshegs\u0f8e
bdag gi grogs po gshegs\u0f8e
dam can chen po gshegs\u0f8e
chos skyong chen po gshegs\u0f8e
'gro ba kun bzang gshegs\u0f8e
bdud kyi dmag tshogs gshegs su gsol :
hU~M:
ye shes mgon po 'khor dang bcas :
bstan pa bsrung phyir gshegs su gsol :
oM e h+ye hi b+ha ga wAn shrI ma hA kA la ga Na gu h+ya sa ma ya dza dza :
zhes spyan drangs la /
de nas bzhugs su gsol ba ni /
hU~M:
dur khrod rab 'jigs gzhal yas dam pa 'dir :
dregs pa ru dra bsnol ba'i gdan steng du :
nyi zla pad+ma brtsegs pa'i gdan la ni :
ma ning 'khor bcas dgyes shing brtan par bzhugs :
shrI ma hA kA la ga Na gu h+ya sa ma ya tiSh+Tha lhan :
de nas phyag 'tshal ba ni /
hU~M:
dug gsum rtsad gcod sku gsum lhun grub pa :
phyi nang gsang gsum dgra bgegs thal bar rlog :
dus gsum sangs rgyas bstan pa bsrung mdzad pa'i :
ma ning mched gsum sku la phyag 'tshal bstod :
a ti pU ho :
ces phyag bya /
de nas mchod pa 'bul ba ni /
hU~M:
khyed la mchod pa dam pa 'bul ba ni :
thod chen b+han+d+ha rlon pa'i snod nang du :
bdud rtsi sman gyi mchod pa brengs se breng :
rak+ta dmar gyi ar+g+haM chi li li :
ba liM gtor ma'i mchod pa rongs se rong :
sha chen gsur dud ngad pa chi li li :
b+han+d+ha rus pa'i tshogs kyang khro lo lo :
zhun chen mar me snang gsal ta la la :
'bru bcud dza gad gser skyems sbrengs se sbreng :
zhal zas tshogs kyi longs spyod spungs se spung :
gzugs sgra dri ro reg bya chos la sogs :
'dod yon lnga yi mchod pa dam pa 'dis :
dpal mgon ma ning nag po'i thugs dam bskang :
lha chen dpal 'bar mched kyi\u0f8e
ye shes mgon po mched kyi thugs\u0f8e
sku yi mgon po stag zhon\u0f8e
gsung gi mgon po bing 'dzin\u0f8e
thugs kyi mgon po gri gug\u0f8e
yon tan mgon po seng zhon\u0f8e
phrin las mgon po trag shad thugs\u0f8e
dpal ldan re ma ti yi\u0f8e
'khor dang bcas pa'i thugs dam skong gyur cig :
oM shrI ma hA kA la ga Na gu h+ya raM sid+d+hi hU~M phaT:
rU pa tri yaM dza :
rak+sha du bing ni dzaH
ru ru k+Sha tra ha na sing+ha raM trag shad dza :
trag rA dza b+h+rU~M dza :
i daM ba liM ta kha kha khA hi khA hi :
zhes pas mchod pa phul nas bstod pa bya ba ni /
hU~M:
'jig rten 'das pa'i dus na sngon byung ba :
che mchog he ru ka dpal sku gsum rdzogs :
srid rtsa'i bdag 'dzin ru dra sde gsum 'dul :
rtsal chen phrin las rdzogs la phyag 'tshal bstod :
hU~M:
dpal chen dngos sprul nag po chen po'i sku :
'chol ba'i khro rgyal ma ning dgra bgegs gshed :
lha chen dpal 'bar chos skyong yongs kyi rje :
dmag dpon chen po'i sku la phyag 'tshal bstod :
hU~M:
dur khrod thod mkhar me rlung 'tshub dkyil na :
rnal 'byor dpal mgon khyod kyi cha lugs ni :
sku mdog mthing nag zhal gcig phyag gnyis pa :
sku gsum ldan phyir spyan gsum gyen thur gzigs :
rab 'jigs khro gnyer gsum ldan gtum la rngam :
zhal gdang mche gtsigs drag po'i rkan sgra rdeb :
rin chen thod skam lnga yis dbu la brgyan :
sbrul nag ral pa nag pos sa gzhi khyab :
g.yas pa ru mtshon g.yon pa snying zhags bsnams :
tsan+dan bing chen sked btsug lha dmag 'gyed :
thod pa skam rlon snying phreng sbrul chun spras :
dar nag ber gsol gser sked mi lpags bcings :
las la chas tshe srog bdud cha lugs 'dzin :
srid gsum gzigs phyir spyan gsum brang la shar :
dmag dpon bzhi 'gyed spyan bzhis lhu tshigs brgyan :
stag ral gzig shub btags nas rta nag zhon :
bdud mdas dgra snying gzir 'debs gling bzhir rgyug :
spyan nas khrag 'dzag me yi kha rlangs 'bar :
kha T+wAM gri gug lcags par thogs nas ni :
snang srid pho rgyud thams cad las la 'gyed :
ci bcol las rnams skad cig yud la sgrub :
rtag tu grogs mdzad mgon po nag po che :
ma bskul par yang gnag pa'i dgra bgegs sgrol :
ltag na spyan gcig ma tshogs dbang du sdud :
gar bskul sa ru mi ro'i tshar ma tshir :
bzlog pas mi zlog sngags zlog mkhan gyi gshed :
sde brgyad bran skul stag sham mig brgyad brgyan :
gtsug lag khang srung dkor rkun rtsad nas gcod :
dregs pa kun 'dul khyod la phyag 'tshal bstod :
dam rdzas bdud rtsi 'bar ba 'di bzhes la :
thugs dam rgyud bskul bcol ba'i phrin las mdzod :
!
mkha' ri'i gsol kha ni /
jo chen mched bzhi 'khor bcas gnas 'dir gshegs :
phyi nang gsang ba mchog gi mchod pa dang :
dpag yas rdzu 'phrul mnga' la yongs su bstod :
bcol ba'i phrin las ma lus 'grub par mdzod :
ces pa'am yang na oM AHhU~M:lan gsum gyis byin gyis brlabs te /
gzhan yang dge bsnyen chen po she'u mkha' ri /
lcam shel sman gyi mthu bo che /
gcung po khu reng sogs dang gnam skas can gyi jo bo klu bdud mgo dgu
/klu mo byang chub sman /
dge bsnyen smyon kha sogs gter khag gter srung rnams la 'bul lo /
dam chos bsgrub pa la bar gcod mi 'byung zhing phrin las thams cad sgrubs shig
/ces bsngos pas 'thus par khyab bdag sman lung pas gsungs /
!
chos dbang rin po che'i gter srung spyi gsol gsung rgyun ma dge
/dge bsnyen she'u mkha' ri dang //
jo bo klu bdud mgo dgu dang //
smyon kha nag po ti pa tsa //
gter srung tshogs rnams gnas 'dir byon //
mnyes mchod 'dod yon gtor ma'i tshogs //
mthun pa'i dam rdzas tshogs kyis mchod //
nyams chag 'gal 'khrul ci mchis bshags //
thugs dam bskang la dngos grub stsol /
de ba nA ga sa pa ri wA ra ar+g+haM nas shab+da'i bar dang /
pany+tsa rak+ta ba lin+ta khA hi /
dge legs 'phel ///
/
