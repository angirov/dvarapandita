gtor ma'i srung 'khor ni :
oM AHhU~M:
rten rdzas gtor ma lha yi gzhal med khang :
zhi rgyas dbang drag so sor lhun gyis grub :
de nang rtsa gsum zhi khro rab 'byams gsal :
ji srid gshegs su gsol bar brtan par bzhugs :
bzhugs pa'i lha tshogs rnams las 'od zer 'phros :
bgegs tshogs mtha' med gnas su phar bskrad nas :
tshur 'dus rdo rje mtshon cha me rlung chu'i :
gur khang gzhom gzhig bral ba nyid du gyur :
rak+Sha rak+Sha :
hU~M hU~M hU~M:
gtor ma'i gzhal yas khang dbus bzhugs pa'i lha :
'bru gsum tho brtsegs sna lnga'i 'od 'bar gyur :
rang lus lhar bskyed 'od zhu hU~M du gyur :
hU~M nyid 'od zhu chos dbyings klong du thim :
hU~M hU~M hU~M:
zhes rgyun spyod sogs bya'o :
nangs par gtor sgrom phye dus sogs la :
hU~M:
rang nyid chu las nya ldang tshul du ni :
yi dam lhar gsal rten gtor lha rnams bzhengs :
zhi rgyas dbang drag cha lugs sna tshogs su :
ston cing nam mkhar 'ja' dkar lta bur gyur :
dza dza :
pheM pheM:
oM AHhU~M:
gter gzhung nas sngags 'chang rol pa rdo rjes zur du phyungs pa'o //
