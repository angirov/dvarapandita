mkha' 'gro gsang 'dus kyi phag mo khros ma'i bdud rtsi ril bu bsgrub pa'i ngag 'don ni /
bsang sbyang /
stong pa'i ngang las rlung me dang :
thod pa'i sgyed pu gsum gyi khar :
b+han+d+ha yangs shing rgya che'i dbus :
sha lnga'i ri bo lhun mthor brtsegs :
bdud rtsi lnga yi rgya mtsho bskyil :
rtsa ba yan lag sman gyi tshogs :
nyi zer rdul phran bzhin du 'khrigs :
rang gi thugs nas 'od 'phros pas :
rlung g.yos me sbar thod pa dros :
rdzas rnams 'od du mer gyis zhu :
ma dag rlangs pa sngo dmar gyi :
rnam pas phyir thon dag pa'i bcud :
zhu khol 'od kyi gur khyim dbus :
bcom ldan badzra b+ha ra hi :
dus kyi mun pa lta bur gnag :
sogs lus dkyil ltar gsal gdab nas /
bstod pa'i bar /
spro na sman gyi byin 'beb rdo rje bdud rtsi ltar sbyar /
bzlas pa ni /
gnas lnga'i phag mo'i thugs ka ru :
nyi zla kha sbyor thugs srog mthar :
sngags kyi phreng bas g.yon du bskor :
rang gi thugs nas 'od 'phros pas :
ye shes rgyud bskul gzi byin bskyed :
bde chen dgyes pa'i 'od zer sprin :
'khor 'das brtan g.yo'i khams kun khyab :
srid zhi'i dpal dang dwangs ma'i bcud :
khyad par bcom ldan he ru ka :
dpa' bo mkha' 'gro yab yum gyi :
snyoms zhugs bde ba mchog gi rgyun :
rang dbang med par spyan drangs te :
lha tshogs zhal zhugs sku'i dbyibs brgyud :
gsang ba'i lam nas char ltar babs :
dam tshig rdzas la thim pa yis :
kha dog dri ro nus pa bskyed :
mthong tshor myong reg thams cad kun :
nyams chag skong zhing sdig sgrib dag :
mchog thun dngos grub ma lus 'grub :
bde chen mchog gi dpal ster ba'i :
myang grol bdud rtsi'i rgya mtshor bskyil :
lus dkyil gyi sngags mthar 'og gi sman dzapa? btags pa ci rigs dang /
gtso bor /
oM badzra a mr-ita hU~M hrIHTha :
zhes bzlas /
thun mthar mchod bstod sogs dang /
lha tshogs 'od zhu bdud rtsir thim :
mthong tshor myang reg grol ba yi :
rdo rje btsun mo'i ye shes sku :
bde chen ril bu'i rnam par gyur :
ces brjod cing sngags kyis brtan par bya :
bdud rtsi sgrub pa 'di'ang pad+ma 'od gsal mdo sngags gling pa'i phyag bris dngos las zhal bshus pa'o /
!
/sman gyi rtogs brjod ni /
rang byung ye shes phag mo'i sku
/rdo rje dbyings kyi dkyil 'khor pa //
mkha' 'gro rgya mtsho'i klong du rdzogs //
e ma ho rdo rje che mchog gi
/bdud rtsi byang chub sems kyi sprin //
mkha' mnyam dgyes par rol pa yi //
ye shes mchog gi bdud rtsi 'dis //
snod bcud gdod nas bdud rtsi lnga //
byang chub sems su dag mnyam shog
/dran dang reg dang myong bas kyang //
snod bcud rdo rje phag mo yi //
dkyil 'khor chen por byang chub nas //
rdo rje'i gar gyis dgyes rol shog
/ces pa'ang smin zla'i b+ha ra hi'i ra sA yA naM sgrub pa'i tshes dus su pad+ma ye shes rdo rjes so ///
/
