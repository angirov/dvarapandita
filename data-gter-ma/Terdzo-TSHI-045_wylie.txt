@#//
'phags pa thugs rje chen po 'khor ba dong sprug gi bsnyen sgrub phrin las dang bcas pa gzhan phan mkha' khyab ces bya ba bzhugs so //
oM swasti /
pad+ma gar dbang spyan ras gzigs //
'jig rten dbang phyug la btud nas //
'khor ba dong sprug thugs rje che'i //
sgrub thabs phrin las 'dus gsal spel //
'di la gsum /
sbyor ba /
dngos gzhi /
rjes so //
dang po la gnyis /
cho gar ma gtogs pa'i sbyor ba dang /
cho gar gtogs pa'i sbyor ba'o //
dang po ni /
gnas dben zhing yid dang mthun par stegs bu'i khar bsgom don dang mthun pa'i rdul tshon nam ras bris kyi dkyil 'khor dgram /
mchod gtor gyis mtha' bskor /
dbang bskur sogs dang 'brel na dkyil 'khor gyi dbus su many+dzi'i khar bum pa bcud ldan dang /
lha tsaka bcas bsham /
rang gi mdun du rdor dril /
'thor nas /
las bum sogs dgos pa'i yo byad thams cad 'du bya /
rgyun gyi rnal 'byor tsam la mchod gtor kho na'am ting nge 'dzin gyis sprul pas kyang rung ngo //
gnyis pa cho ga'i sbyor ba la gnyis /
skyabs sems tshogs gsag gis rgyud sbyang ba dang /
mchod pa'i yo byad byin gyis brlab pa'o //
dang po ni /
hU~M:
rang rig rtsa ba gsum gyi dngos :
mchog gsum 'dus pa lhag pa'i lha :
'khor ba dong sprug lha tshogs la :
gus pas phyag 'tshal skyabs su mchi :
mchod cing sdig pa thams cad bshags :
yi rang bskul zhing mi 'da' gsol :
dge tshogs 'gro ba yongs la bsngo :
'khor ba dong nas sprug pa'i phyir :
byang chub mchog tu sems bskyed do :
gnyis pa mchod yo byin rlabs ni /
raM yaM khaM:
oM AHhU~M:
chos rnams thams cad stong par gyur :
stong pa'i ngang las snang srid kun :
mchod pa'i phyag rgya chen por gsal :
kun bzang mchod sprin chen por gyur :
oM badzra s+pha ra Na khaM:
gnyis pa dngos gzhi la gsum /
bdag bskyed bsnyen pa /
mdun bskyed sgrub pa /
las la sbyar ba'o //
dang po ni /
hU~M:
snang srid 'khor 'das gdod nas stong :
kun khyab snying rje 'gro la bsgom :
hrIHyig dmar po'i 'phro 'du yis :
snod bcud thugs rje'i zhing du gyur :
de dbus pad+ma zla ba'i steng :
rang rig hrIHlas spyan ras gzigs :
'khor ba dong sprug sku mdog dmar :
khye 'u gzhon nu'i ngang tshul la :
me tog phreng ba du mas brgyan :
ral pa'i zur phud dar gyis bcings :
phyag g.yas pad+ma'i phreng ba 'dren :
g.yon pas khrus kyi bum pa 'dzin :
dar gyi aM rag mdzes par gsol :
zhabs gnyis bzhengs pa'i stabs kyis bzhugs :
'od phung 'bar ba'i klong du gsal :
spyi bor rigs bdag 'od dpag med :
dmar gsal sprul sku'i cha lugs can :
chos gos gsum gsol skyil krung bzhugs :
mnyam gzhag phyag rgyas lhung bzed 'dzin :
pad+ma zla ba'i gdan du gsal :
bdag gi thugs kar zla ba'i steng :
hrIHmthar yi ge drug pas bskor :
ye shes lnga yi dbang bskur zhing :
sku gsung thugs su byin gyis brlab :
oM ma Ni pad+me hU~M hrI:
oM hU~M trAM hrIHA:
oM AHhU~M:
zhes bdag nyid phyag rgya gcig pa'i lha skur gsal bar bsgoms la sems gzung /
des skyo na bzlas pa bya ba ni /
thugs ka'i hrIHlas 'od 'phros pas :
rgyal ba kun gyi byin rlabs bsdus :
'gro ba'i las sgrib kun sbyangs te :
'khor ba dong nas sprugs par byas :
snang srid thugs rje'i zhing du gyur :
ces gsal btab la /
oM ma Ni pad+me hU~M hrI:
zhes ci nus dang /
oM bi pu la gar+b+he :
ma Ni pra b+he :
ta thA ga te :
nirde sha ni :
ma Ni ma Ni :
su pra b+he :
bi ma le :
sA ga ra :
gam+b+hi re hU~M hU~M:
dz+wa la dz+wa la :
bud+d+ha bi lo ki te :
gu h+ya a d+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
zhes 'khor ba dong sprug gi gzungs sngags kyang ji ltar rigs pa bzla /
gnyis pa mdun skyed sgrub pa la gnyis /
mdun bskyed dngos dang /
zhar byung bum pa sgrub pa'o //
dang po la /
lha bskyed ye shes dgug cing bstim //
bzhugs gsol dbang bskur phyag rgyas gdab //
mchod bstod bzlas pa bya ba'o //
zhes bdun las /
dang po ni /
oM ma hA shUn+ya tA dz+nyA na badzra swA b+hA wa At+ma ko\u0f85 haM:
chos rnams stong pa nyid du gyur :
stong pa'i ngang las nyi zla'i steng :
hrIHyig 'od las srung ba'i gur :
zhing khams chen por dag pa'i dbus :
ye shes las grub gzhal yas khang :
gru bzhi sgo bzhi rgyan rnams rdzogs :
'dab brgyad ge sar yangs pa'i dbus :
pad+ma nyi zla'i gdan steng du :
hrIHlas pad+ma hrIHsa mtshan pa :
'od 'bar 'phags mchod byin rlabs bsdus :
'gro ba'i sgrib pa ma lus sbyangs :
tshur 'dus yongs su gyur pa las :
thugs rje chen po spyan ras gzigs :
'khor ba dong sprug sku mdog dmar :
khye 'u mtshan dpe rdzogs pa'i tshul :
me tog phreng ba du mas brgyan :
ral pa'i thor tshugs dar gyis bcings :
phyag g.yas pad+ma'i phreng ba 'dzin :
g.yon pas khrus kyi bum pa bsnams :
dar dang rin chen rgyan gyis mdzes :
zhabs gnyis mnyam par bzhengs pa'i tshul :
'od phung dmar po kun tu 'bar :
spyi bor rigs bdag 'od dpag med :
dmar gsal sprul sku'i cha lugs can :
chos gos gsum gsol skyil krung bzhugs :
mnyam gzhag phyag rgyas lhung bzed 'dzin :
pad+ma zla ba'i gdan du gsal :
shar du kha sar+pa Ni dkar :
mchog sbyin phyag rgyas pad dkar 'dzin :
lho ru don yod zhags pa ser :
yid bzhin nor bu zhags pa 'dzin :
nub tu pad+ma gtsug tor dmar :
phyag gnyis thugs kar thal mo sbyar :
byang du rdo rje snying po sngo :
phyag gnyis rdo rje zhags pa 'dzin :
mtshams bzhir rigs bzhi'i sgrol ma bzhi :
dkar ser dmar ljang ut+pal 'dzin :
khyams la mchod pa'i lha mo brgyad :
bde ba'i nyams ldan mchod sprin spro :
sgo bzhir lha mo dkar ser dmar :
ljang gu phyag rgya bzhi 'dzin gsal :

gnas gsum oM AHhU~M gis mtshan :
thugs ka'i hrIHlas 'od 'phros pas :
ye shes lha tshogs spyan drangs gyur :
gnyis pa ye shes dgug bstim ni /
hrI:
shar phyogs po ta la yi zhing :
ngo mtshar bkod pa khyad 'phags nas :
thugs rje chen po spyan 'dren gyis :
da lta nyid du gshegs su gsol :
lus la sku yi byin gyis rlobs :
ngag la gsung gi byin chen phob :
yid la thugs kyi ye shes spor :
dbang mchog ma lus bskur du gsol :
oM ma Ni pad+me hU~M hrI:
e h+ye hi badzra sa ma ya dza :
dzaHhU~M baM ho :
gsum pa bzhugs gsol ni /
hrIH
bcom ldan thugs rje'i lha tshogs rnams //
bdag cag 'gro kun don mdzad phyir //
rin chen gzhal yas mdzes khri'i dbus //
dgyes shing brtan par bzhugs su gsol //
sa ma ya tiSh+Tha lhanaH
bzhi pa dbang skur rgyas gdab ni /
slar yang thugs ka'i sa bon las //
'od 'phros dbang lha spyan drangs nas //
bdud rtsi'i rgyun gyis dbang bskur bas //
ye shes lnga bdag cod pan 'chang //
hrIHhU~M trAM oM AH
a b+hi Shiny+tsa hU~M/
lnga pa mchod pa ni /
oM:
dngos 'byor yid las byung ba yi :
kun tu bzang po'i mchod sprin gyis :
chos dbyings rgyas par bkang byas nas :
'jig rten dbang phyug 'khor bcas mchod :
oM Ar+Ya lo ke shwa ra sa pa ri bA ra ar+g+haM pAd+yaM puSh+pe d+hU pe A lo ke gan+d+he nai bid+yA shab+da pU dza ho :
drug pa bstod pa ni /
hU~M:
rgyal kun 'dus pa'i spyi gzugs che :
byin rlabs thugs rje'i gter chen po :
'khor ba dong nas sprug mdzad pa'i :
thugs rje can la phyag 'tshal bstod :
rigs kyi bdag po 'od dpag med :
gang 'dul rol pas 'khor ba sgrol :
kun bzang rnam thar sprin spro ba :
'khor tshogs rgya mtshor bcas la bstod :
bstod par 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal bstod //
bdun pa bzlas pa ni /
thugs kar pad+ma zla ba'i steng :
hrIHla sngags kyi phreng bas bskor :
'od 'phros rgyal ba thams cad mchod :
sku gsung thugs kyi byin rlabs bsdus :
slar yang 'gro ba'i sgrib pa sbyangs :
thams cad 'phags pa'i sa ru bkod :
oM ma Ni pad+me hU~M:
zhes ci nus dang /
spro na 'khor ba dong sprug gi gzungs sngags kyang bzla /
gnyis pa bum sgrub ni /
rnam bum la dmigs te /
oM swa b+hA ba bi shud+d+ha sarba d+harmAHswa b+hA ba shud+d+ho\u0f85 haM:
stong pa'i ngang las skad cig gis :
pad+ma zla ba'i gdan steng du :
b+h+rU~M las bum pa gzhal yas khang :
bdud rtsi'i steng du pad zla'i dbus :
hrIHlas thugs rje chen po ni :
'khor ba dong sprug sku mdog dmar :
phyag gnyis pad phreng bum pa 'dzin :
dar dang me tog rgyan gyis bklubs :
bzhengs stabs spyi bor 'od dpag med :
thugs kar zla steng hrIHyig la :
sngags kyi phreng bas bskor bar gsal :
sku las bdud rtsi'i rgyun babs pas :
bum pa yongs su gang bar gyur :
ces brjod cing bsam la rtsa sngags ci nus dang /
chu yi zegs ma re re yang :
'khor ba dong sprug sku ru gsal :
gang gi kha ru song tshad rnams :
'khor ba dong sprug mthu ldan gyur :
ces dang gzungs sngags ci rigs pa bzla /
thun mtshams su mchod bstod rgyas bsdus gang rung dang spro na /
oM:
bcom ldan snying rje chen po'i bdag :
'khor ba dong sprug lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
zhes 'dod don gsol /
yi ge brgya pa brjod /
bsang chu'am las bum la dmigs nas /
oM ha ya grI wa hU~M phaT/
ces pas rdo rje'i sngags kyi rang bzhin du byin gyis brlab bo //
gsum pa las la sbyar ba la gnyis /
tshe ldan dbang gi cho gas rjes su 'dzin pa dang /
tshe 'das gnas lung gi cho gas rjes su 'dzin pa'o //
dang po ni /
slob dpon rang nyid rig pa'i me tog dor ba'i sgo nas 'jug cing slob ma 'jug par gnang ba nos /
slob ma rnams la phyi rol du khrus bya /
nang du 'jug pa na bgegs bsal /
srung ba'i 'khor los phyogs mtshams bcing /
chos bshad ji ltar rigs pa dang /
mtshams sbyor gyi khyad par /
de la 'dir gang gsan par bya ba'i chos ni /
kun bzang rdo rje sems dpa'i thugs bcud /
grub pa'i slob dpon chen po pad+ma saM b+ha ba'i man ngag
/bod yul sa 'og kun gyi gter gcig
/zab chos rdzogs pa chen po sde gsum gyi cha lag
/snying thig rigs gsum gyi ya gyal 'phags pa thugs rje chen po pad+ma gar dbang gi snying thig las /
'jig rten dbang phyug 'khor ba dong sprug gi dkyil 'khor du mngon par dbang bskur ba la slob dpon gyi bya ba rnams grub nas /
khyed rang rnams kyi sku'i ngo skal du gyur pa la thog mar maN+Dal phul /
gsol ba 'debs pa 'di'i rjes zlos mdzod /
dpal ldan pad+ma gar gyi dbang :
khyab bdag ye shes lnga yi bdag :
mgon po spyan ras gzigs dbang gi :
dbang bskur dam pa bstsal du gsol :
lan gsum /
rgyud dag par bya ba'i slad du tshogs zhing nam mkha' gang ba'i spyan sngar lam log pa las khyad par du bya zhing theg pa thams cad kyi 'jug sgor gyur pa skyabs su 'gro bar bgyi'o snyam pa 'di'i rjes zlos mdzod /
na mo :
bla ma dkon mchog gsum gyi dngos :
'phags pa thugs rje chen po la :
bdag dang mtha' yas sems can rnams :
byang chub bar du skyabs su mchi :
gus pas phyag 'tshal mchod pa 'bul :
khams gsum 'gro ba thams cad kyi :
'jigs pa ma lus bsal ba dang :
thar pa'i gnas su drang du gsol :
khyad par theg pa chen po'i lam gyi rtsa ba byang chub mchog tu thugs bskyed pa'i thog mar gsag sbyang spel gsum gyi gnad bsdus pa yan lag bdun pa 'di'i rjes zlos mdzod /
ji snyed su dag sogs /
dngos gzhi smon 'jug gi sems bskyed pa'i slad /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du theg pa chen po'i lam la bslab par bgyi'o snyam pa'i dam bca' brtan pos 'di'i rjes zlos mdzod /
'phags pa thugs rje chen po yis :
byang chub tu ni thugs bskyed ltar :
bdag gis 'gro la phan don du :
byang chub mchog tu sems bskyed do :
tshad med bzhi yis kun bslangs te :
pha rol phyin pa drug dang ni :
bsdu ba'i dngos po bzhi la sogs :
bslab bya kun la bslab par bgyi :
lan gsum /
ye shes pa dbab pa'i slad du dmigs pa 'di bzhin du mdzod /
las bum gyi chus bsang zhing /
oM ha ya grI wa hU~M phaTa?:
slob ma mi dmigs stong pa'i ngang :
pad+ma nyi zla'i gdan steng du :
hrIHlas pad+ma hrIHsa mtshan pa :
'od 'bar 'phags mchod byin rlabs bsdus :
'gro ba'i sgrib pa ma lus sbyangs :
tshur 'dus yongs su gyur pa las :
thugs rje chen po spyan ras gzigs :
'khor ba dong sprug sku mdog dmar :
khye 'u mtshan dpe rdzogs pa'i tshul :
me tog phreng ba du mas brgyan :
ral pa'i thor tshugs dar gyis bcings :
phyag g.yas pad+ma'i phreng ba 'dzin :
g.yon pas khrus kyi bum pa bsnams :
dar dang rin chen rgyan gyis mdzes :
zhabs gnyis mnyam par bzhengs pa'i tshul :
'od phung dmar po kun tu 'bar :
gnas gsum oM AHhU~M gis mtshan :
thugs ka'i hrIHlas 'od 'phros pas :
ye shes sems dpa' spyan drangs gyur :
spro na spyan 'dren tshigs bcad dang /
gang ltar yang rtsa sngags kyi mthar /
oM badzra A be sha ya a A:
zhes pas ye shes pa dbab /
dzaHhU~M baM hoHsa gnyis su med par bstim /
tiSh+Tha badzras brtan par bya /
de ltar ye shes pa dbab cing brtan par bya ba sngon du song nas slob dpon gyi thugs ka nas spros pa'i 'od zer gyis /
dbang gi lha nam mkha' gang bar spyan drangs pa dang lhan cig tu rin po che'i bum pa bdud rtsi'i chu rgyun gyis gang bas dbang bskur bas nyon mongs pa dang shes bya'i sgrib pa dag
/sku dang ye shes kyi go 'phang gi chos rgyud la bzhag pa'i mos pa mdzod /
oM:
bkra shis dge ba'i bum pa ru :
ye shes bdud rtsi chen pos gtams :
skal ldan slob mar khrus bgyis pas :
dri ma thams cad dag par shog :
oM sarba ta thA ga ta a b+hi She ka te sa ma ya shrI ye hU~M:
zhes gsungs shing bdud rtsi'i chu rgyun gyis dbang bskur pas lus kyi nang thams cad gang /
dbang thams cad thob /
dri ma thams cad dag
/bde ba chen po'i ye shes nyams su myong /
chu'i lhag ma spyi bor brtan pa las rigs kyi bdag po 'od dpag tu med pa sprul sku'i rnam pa can gyis dbu brgyan pa'i mos pa mdzod /
rjes 'brel sku gsung thugs kyi dbang bskur ba la thog mar lha sku phyag rgya'i dbang bskur ba'i slad du /
dkyil 'khor gyi gtso bo'i thugs ka nas rang 'dra ba'i sku gnyis pa byung /
khyed rang rnams kyi dpral bar thim pas sku'i byin rlabs ma lus pa thob pa'i mos pa mdzod /
hrI:
ji snyed sangs rgyas thams cad kyi :
gsung gi rdo rje 'dus pa ni :
dpal ldan pad+ma gar gyi bdag :
sku yi dbang mchog sbyin gyis longs :
kA ya a b+hi Shiny+tsa oM:
gsung bzlas pa'i lung sbyin pa'i slad du slob dpon gyi thugs ka'i sngags phreng las sngags phreng gnyis pa byung /
zhal nas thon /
khyed rang rnams lhar gsal ba'i zhal du zhugs /
thugs ka'i sa bon gyi mthar 'khod pa bzlas pa'i rkyen gyis sngags kyi byin rlabs ma lus pa rgyud la zhugs pa'i mos pa dang bcas te sngags 'di'i rjes zlos lan gsum mdzod /
yig drug dang /
spro na 'khor ba dong sprug gi gzungs kyi rjes zlos kyang bya /
thugs 'od gsal gyi dgongs pa ngo sprad pa'i slad du sems dus gsum gyi rtog pa'i rjes su mi 'breng par 'od gsal gnyug ma'i ngang du mnyam par bzhag pas 'phags pa thugs rje chen po'i thugs kyi dgongs pa mngon du gyur pa'i mos pa mdzod /
ces brjod la dpon slob gnyis kas cung zad mnyam par bzhag
/de ltar khyed rang rnams kyi lus ngag yid gsum thugs rje chen po'i sku gsung thugs su gyur pa la /
slob dpon dkyil 'khor pa dang bcas pas me tog gi char 'bebs shing shis pa brjod pas kyang mnga' gsol ba'i mos pa mdzod /
oM:
mi 'gyur sku dang 'gag med gsung :
'khrul med thugs kyi dkyil 'khor du :
thugs rje chen po'i snang bas khyab :
brgyud gsum bla ma'i bkra shis shog :
chos sku mchog mnga' longs spyod rdzogs :
thugs rje'i bdag nyid gar gyi dbang :
sprul pas 'khor ba dong nas sprug :
'jig rten dbang phyug bkra shis shog :
gnas 'dir nyin mo bde legs sogs ji ltar rigs pa brjod /
rjes gtso bos\u0f8e
maN+Dal /
deng nas sogs spyi ltar dang /
dge ba bsngo /
slob ma rnams rang gnas su btang ngo //
zhar byung myang grol ril bu'i dbang bskur na /
sbyor ba'i skabs rnam bum gyi mdun du myang grol gyi za ma tog rgyan ldan bsham /
dngos gzhi rnam bum gyi bzlas pa'i mjug tu ril bu la dmigs te /
za ma tog ni gzhal yas khang :
ril bu 'khor ba dong sprug gi :
dkyil 'khor lhar gsal thugs ka nas :
'od zer 'phros pas rgyal ba mchod :
mkhyen brtse'i ye shes thams cad bsdus :
'gro ba kun la dbang bskur nas :
ye shes sems dpa'i sa la bkod :
snod bcud kun gyi dwangs ma bsdus :
ril bu'i lha la thim pa yis :
gsang sngags gzi byin 'bar ba dang :
dngos grub bcud du 'khyil bar gyur :
yig drug gsham du /
a ra pa tsa mi ta hr-i da ya swA hA:
zhes ci nus dang /
oM hU~M trAM hrIHA:
mUM lAM mAM pAM tAM:
sarba ta thA ga ta A yur+dz+nyA na ma hA puN+ye tiSh+Tha oM:
zhes btags pa'ang cung zad bzlas mthar /
lha rnams bdud rtsi'i gong bur gyur par bsam /
dbang gi skabs thugs kyi dgongs pa ngo sprad pa'i mjug tu /
mtha' rten myang grol rdzas kyi ril bu ye shes sems dpa'i ngo bo can rdo rje'i ljags kyis myangs pas snying dbus mi shigs pa'i thig le dang ro gcig tu gyur nas dngos grub rgya mtsho'i dpal la dbang 'byor ba'i mos pa mdzod /
hU~M:
sangs rgyas rnams kyi ye shes sku :
sangs rgyas kun gyi gdung 'dzin pa :
rmad byung phrin las rol pa che :
myang grol dbang mchog sbyin par bya :
oM ma Ni pad+me hU~M:
a ra pa tsa mi ta hr-i da ya swA hA:
oM hU~M trAM hrIHA:
mUM lAM mAM pAM tAM:
sarba ta thA ga ta A yur+dz+nyA na ma hA puN+ye tiSh+Tha oM:
zhes brjod cing za ma tog spyi bor bzhag la ril bu sbyin /
shis brjod man gong ltar byas pas grub bo //
gnyis pa gnas lung ni /
sbyor ba'i skabs /
dkyil 'khor gyi nye logs su ming byang khebs ldan /
spro na rigs drug gi dkyil 'khor /
bgegs gtor /
zas bsngo /
rang gi mdun du brab rdzas sogs 'du bya /
dngos gzhi bdag mdun gyi sgrub mchod grub nas /
ming byang ha ya grI bas bsang /
swa b+hA bas sbyang /
stong pa'i ngang las pad zla'i steng //
nr-i las tshe 'das lha yi gzugs //
rang gi thugs ka'i 'od zer gyis //
rnam shes a dkar rnam pas thim //
na mo /
dkon mchog rtsa gsum bden stobs dang //
'phags mchog thugs rje'i byin rlabs kyis //
tshe 'das rnam shes gar gnas kyang //
dmigs pa'i rten 'dir mchis gyur cig
/nr-i badzra aM ku sha dzaH
zhes pas rnam shes dgug
/dzaHhU~M baM hoHsa rten la bstim /
bgegs gtor /
raM yaM khaM gis bsang sbyang /
oM AHhU~M gis brlab /
oM sarba big+h+nAn A kar+sha ya dzaHsa mgron dgug
/oM sarba big+h+nAn ba liM ta khA hiH
lan gsum gyis bsngo /
hU~M:
yang dag gsang ba'i dkyil 'khor 'dir :
tshe 'das thar lam bar chad bdud :
pad+ma gar dbang bka' byung bas :
brlag par 'gyur gyis gzhan du song :
drag sngags dang yungs thun gyis bskrad /
badzra rak+Sha rak+Sha b+h+rU~M:
zhes srung 'khor bsgom /
sdig pa sbyong ba ni /
tshe 'das lus kyi gnas drug tu :
rigs drug sa bon drug bkod de :   spyi bor lha'i sa bon a dkar po /
mgrin par lha min sa bon su dmar ljang /
snying gar mi'i sa bon nr-i sngo skya /
lte bar dud 'gro'i sa bon tri ljang gu /
gsang bar yi dwags kyi sa bon pre dmar skya /
rkang mthil gnyis su dmyal ba'i sa bon du nag po re /
bdag nyid thugs rje chen po yi :
phyag sor rigs lnga yab yum gyur :
oM hU~M trAM hrIHA:
mUM lAM mAM pAM tAM:
zhes thal mo byin gyis brlab /
oM su ra ta satwaM:
zhes thal mo sbyar /
badzra any+dza li :
zhes sor mo bsnol /
badzra b+han+d+ha baM:
zhes pas sor mo bsdam /
de dag rnams kyi sbyor mtshams nas :
ye shes 'od zer 'phros pa yis :
rigs drug sa bon bsregs par gyur :
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
zhes brjod cing thal mo sprugs /
sngags bye dang yungs dkar brdeg cing /
oM ma Ni pad+me hU~M:
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tir+Ya ka ga te he tuM hU~M phaT:
oM ts+tshin+da ts+tshin+da sarba nr-i ga te he tuM hU~M phaT:
oM traT traT sarba a su ra ga te he tuM hU~M phaT:
oM b+h+r-i ta b+h+r-i ta sarba su ra ga te he tuM hU~M phaT:
me long ngogs su ming byang gi gzugs brnyan shar ba la bum pa'i chus khrus byas te /
hU~M:
bkra shis bum pa'i gzhal yas na :
'khor ba dong sprug lha tshogs bzhugs :
chu ni phyin drug rang bzhin te :
nyon drug dri ma rnam par sbyong :
oM ma Ni pad+me hU~M:
oM bi pu la gar+b+he :
ma Ni pra b+he :
ta thA ga te :
nirde sha ni :
ma Ni ma Ni :
su pra b+he :
bi ma le :
sA ga ra :
gam+b+hi re hU~M hU~M:
dz+wa la dz+wa la :
bud+d+ha bi lo ki te :
gu h+ya ad+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
zhes bkru /
hU~M:
nyon cig tshe 'das rigs kyi bu :
bla ma lha la dad pa skyed :
dga' dang gus pas 'dir shog la :
dkyil 'khor bzang po 'di la ltos :
zhe sdang las byung dmyal ba'i khams :
stong gsal me long lta bur blta :
ser sna yi dwags 'jig rten khams :
mnyam nyid ye shes ngang du rdzogs :
gti mug dud 'gro'i yul rnams ni :
chos dbyings ye shes 'od gsal ba :
'dod chags mi yi gnas rigs kun :
so sor rtog pa'i ye shes nyid :
phrag dog lha min yul khams rnams :
bya ba grub pa'i ye shes rtsal :
khams gsum lha yi gnas rnams ni :
'od gsal ye shes ngang du rtogs :
ma dag rigs drug 'jig rten khams :
dag pa ye shes drug gi gnas :
gcig 'dus sems nyid stong pa la :
dag dang ma dag ming yang med :
stong gsal lhun grub dkyil 'khor du :
rig pa snying po khyod zhugs shig :
ces brjod cing rigs drug gi gnas nas drangs te ming byang slob dpon mdun du bzhag
/nye drung rnams kyis phyag 'tshal te /
sangs rgyas thams cad 'dus pa'i sku
/rdo rje 'dzin pa'i ngo bo nyid //
dkon mchog gsum gyi rtsa ba ste //
bla ma rnams la phyag 'tshal lo //
mgon po thugs rje che ldan pa //
thams cad mkhyen pa ston pa po //
bsod nams yon tan rgya mtsho'i zhing //
de bzhin gshegs la phyag\u0f8e
dag pa 'dod chags bral ba'i rgyu //
dge bas ngan song las sgrol zhing //
gcig tu don dam mchog gyur pa //
zhi gyur chos la phyag\u0f8e
grol nas grol ba'i lam yang ston //
bslab pa dag la rab tu gus //
zhing gi dam pa yon tan zhing //
dge 'dun la yang phyag\u0f8e
rgyal kun 'dus pa'i spyi gzugs che :
byin rlabs thugs rje'i gter chen po :
'khor ba dong nas sprug mdzad pa'i :
thugs rje can la phyag\u0f8e
phyag byar 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal lo //
skyabs gnas rgya mtsho'i tshogs rnams kyis //
bdag dang mtha' yas sems can kun //
'khor ba ngan song 'jigs las sgrol //
thar pa'i gnas su drang du gsol //
zhes brjod /
tshe 'das skad cig gis thugs rje chen po'i skur gyur /
bum pa spyi bor bzhag la /
hU~M:
bum pa rin chen gzhal yas khang :
nang du thugs rje'i lha tshogs bzhugs :
chu ni ye shes bdud rtsir gyur :
'khor ba dong nas sprug bya'i phyir :
skal ldan bu la dbang bskur bas :
lus ngag yid gsum sgrib dag nas :
sku gsung thugs kyi dbang thob shog :
sngags mthar /
kA ya wA ka tsit+ta sarba a b+hi Shiny+tsa oM AHhU~M hrI:
zhes dbang bskur /
bza' btung rnams chus bran /
raM yaM khaM gis bsang sbyang /
oM AHhU~M dang /
nam mkha' mdzod kyi sngags rgyas brlabs la /
oM:
thams cad nam mkha'i mdzod bzhin du :
zad pa med pa'i longs spyod ni :
'dod yon rgya mtsho'i sprin chen po :
bzhes shig bde ba chen por bzhes :
oM badzra rU pa shab+da gan+d+he ra sa spar+she AHhU~M:
zhes bsngo /
lam sbyong bstan sogs ni /
hU~M:
nyon cig tshe 'das rigs kyi bu :
'khor ba'i gnas rigs gar skyes kyang :
sdug bsngal gsum gyi rang bzhin yin :
de la ma chags ma zhen par :
byang chub mchog tu sems bskyed nas :
chos nyid bden pa dran par gyis :
lam lnga rang bzhin med pa ste :
sgyu ma lta bu'i ngang du rdzogs :
'od gsal snying po yid kyi lus :
pad+mo bkod pa'i zhing du song :
snang ba mtha' yas ye shes dang :
dbyer med mngon par byang chub shog :
rnam shes a yi rnam pa ni :
'od dpag med pa'i thugs kar thim :
snyigs ma ye shes me lce yis :
gting gsal ka dag dbyings su sbyang :
yig drug dang gzungs sngags bzlas shing byang bu bsregs la dmigs med kyi ngang du bzhag
/thal ba 'jim pa la bsres nas sAts+tsha gdab /
rten 'brel snying pos rab tu gnas shing /
bde ba can du skye ba'i smon lam yang gdab bo //
gsum pa rjes ni /
gtang rag nongs bshags bsdu rim dang //
bsngo smon bya zhing shis pa brjod //
ces lnga las /
dang po ni /
rjes chog gi mchod pa kha gso /
oM AHhU~M gis brlab /
oM badzra puSh+pe d+hU pe A lo ke gan+d+he nai bid+yA shab+da pra tIts+tsha swA hA/
zhes pas mchod /
hU~M:
rgyal kun 'dus pa'i spyi gzugs che :
byin rlabs thugs rje'i gter chen po :
'khor ba dong nas sprug mdzad pa'i :
thugs rje can la phyag 'tshal bstod :
ces pas bstod /
gnyis pa nongs bshags ni /
yi ge brgya pas nongs pa bshags shing lhag chad kha bskang /
gsum pa bsdu rim ni /
rten yod na brtan bzhugs dang /
med na badzra muHsa mdun bskyed dang bum pa'i ye shes pa gshegs /
dzaHhU~M baM hoHsa /
dam tshig pa rang dang dbyer med du thim /
hU~M:
bdag nyid lhar snang ba 'od gsal gyi ngang du thim /
phaT:
slar yang thugs rje chen po'i skur gsal bar gyur /
bzhi pa bsngo smon ni /
hU~M:
thugs rje'i lha tshogs bsgrubs pa'i mthus :
bdag dang mtha' yas sems can rnams :
'khor ba dong nas sprug pa dang :
thugs rje chen po'i sku thob shog :
lnga pa shis brjod ni /
byin rlabs mkha' la sprin 'khrigs bla ma'i tshogs :
thugs rje'i char 'beb yi dam spyan ras gzigs :
dgos 'dod 'bras bu smin mdzad mkha' 'gro'i tshogs :
rtsa gsum lha tshogs rnams kyi bkra shis shog :
ces sogs shis pa brjod pa'i tshig ji ltar rigs pas mtha' brgyan te spyod lam la 'jug par bya'o //
'phags mchog snying rje'i gter chen gyi //
bsnyen sgrub gzhan phan phrin las kyis //
mkha' khyab yid can rgya mtsho kun //
byang chub snying por ro gcig shog
/ces pa'ang gter chen chos kyi rgyal po 7mchog gyur bde chen gling pas bka' gnang ba dang /
rang nyid kyis kyang lam 'di la mngon par dad pa'i blos mtsho skyes bla ma dgyes pa'i 'bangs mkhyen brtse'i dbang pos /
gter gzhung rtsa ba'i dgongs pa ji lta bar nyung gsal snying por dril ba'i tshul gyis bod khams bkra shis 'byung ba'i gnas kyi bye brag 'chi med dkar mo stag tshang seng ge bsam 'grub kyi rang byung rdo rje'i brag gi ke'u tshang du sbyar ba'i /
yi ge pa ni brtan mkhas yon tan gyis mngon par mtho ba mkhan po bla ma pad+ma dri med chos kyi blo gros kyis mdzad pa dge legs su gyur cig //
/
!
khrus kyi skabs spro na /
chu ni bzod pa'i\u0f8e
khong khro'i dri ma\u0f8e
sbyin pa'i dang ser sna'i /
shes rab dang gti mug
/brtson 'grus dang le lo'i /
tshul khrims dang phrag dog
/bsam gtan dang rnam g.yeng /
zhes so sor sbyar ro ///
/
zhing smon ni /[ \u0f01\u0f83]:
e ma ho :
chos dbyings ye nas dag pa'i stong pa nyid :
ma 'gags rang rtsal thugs rjes cir yang snang :
snang stong zung 'jug shar grol bde chen klong :
ma bcos mtha' bral mnyam pa nyid kyi dbyings :
stong nyid snying rje zung 'jug bden pa dang :
'od dpag med pa spyan ras gzigs mgon gyis :
thugs bskyed smon lam bzang po'i bden stobs kyis :
mtha' yas sems ma lus thams cad kyi :
sgrib gnyis bag chags ma lus kun byang nas :
bsod nams ye shes 'bras bu rgyud la smin :
gnas skabs 'khrul pa'i sdug bsngal kun bral zhing :
bar do'i gnas nas spyan ras gzigs dbang gis :
ma rig mun pa bsal nas lam sna drongs :
bde ba can gyi zhing du 'od dpag med :
spyan ras gzigs kyi zhabs drung der skyes nas :
skad cig de la sgrib pa kun zad nas :
yang dag don gyi ye shes mthong bar shog :
de mthong phyir mi ldog pa'i sa non nas :
sprul pas 'gro ba 'dren pa'i ded dpon gyur :
rgyal sras spyan ras gzigs kyi mkhyen pa ltar :
bdag gis smon lam 'di dag 'grub par shog :
ces pa 'di ni mchog gling gter ma thugs chen pad+ma gar dbang las khol du phyung ba'o ///
/
