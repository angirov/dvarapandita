gzhi bdag rten bkol stabs bde'i 'don zin ni /
thog mar yul 'dre mnan pa la /
tshig bdun gsol 'debs /
bla ma zhi drag gam /
thugs sgrub rdo rje be con gyi rgyun khyer 'jam mgon rdo rje 'chang gi gsung ltar /
skyabs sems nas /
bsnyen sgrub las gsum gyi bzlas pa /
bsdu ldang grub pa'i bar gyis bdag bskyed bya /
de nas spyi 'gro'am /
thugs sgrub gro lod gtor zlog ltar gyi gser skyems /
gzu dpang /
lcags khang bskyed pa'i mtha' bar dang /
gzhi bdag rten bkol gzhung nas 'byung ba'i 'gugs pa'i mjug tu /
yul 'dre thams cad aM ku sha khug dza :
dzaHhU~M baM hoH
zhes btags pa'i 'gugs pa tshar grangs gsog
/mthar drag sngags so lnga pa'i sham du /
yul 'dre thams cad rbad sod :
ces sbyar ba bzla zhing phur pa gdab /
thun gyis brab /
mthar mnan dong du bskyur /
hU~M:
yul 'dre srid pa'i 'og gzhir song :sogs kyis mnan /
'byung bzhi sa chu me rlung ste go ldog gi steng du sAts+tsha nag po bzhag pas kha bcad /
steng du rdo rje rgya gram gyis rgyas btab la /
rta bro gyer pas grub /
de nas gsas mkhar brtseg pa'i sar /
tshig bdun dang /
sku gsum gsol 'debs /
e ma ho :
chos sku kun bzang\u0f8e
dus gsum sangs rgyas rnams dang /
phrin las snying po ltar skyabs sems lan gsum /
hrI:
skye ba med pa'i sogs kyis rig 'dzin khyad par 'phags pa bskyed /
bsdu skabs dbang bskur spyan 'dren bzhugs phyag mchod bstod rnams dor bas 'thus /
dmigs bzlas gong ma de bya /
sa slong ba'i don du /
sa lha'i dkar gtor dang gser skyems bshams la /
thugs sgrub phrin las 'bring po ltar byin gyis brlabs te /
drangs shing bsngos la /
rten bkol ltar /
kyai :
sa yi lha mo la sogs pa'i :sogs lan gsum gyi mthar /
sngags bsngos bcas sbyar bas gsas mkhar gsar pa la sa slong ba dang /
rnying par gnang zhu gshegs gsol gyi go gcad /
sa srin gtor ma phrin las 'bring po'i bgegs gtor ltar brlab 'gugs bsngos la /
rten bkol ltar /
kyai :
sa srin nag po 'khor dang bcas :sogs kyi mthar /
hU~M hU~M hU~M bi shwa sogs dang /
sum+b+ha ni sogs drag sngags kyis bskrad /
phrin las 'bring po ltar /
srung 'khor bsgom pas sa dbang du bya ba dang /
chos nyid rnam dag sngags lan gsum brjod pas sbyang pa'i dod thub bya /
des sa chog mdor bsdus song /
'dir gsas mkhar brtsig pa sogs rim bzhin bya /
dngos gzhi la /
thugs sgrub phrin las 'bring po'i brgyud 'debs nas gzung /
tshogs bsgral bstab kyi mtha' bar mthar chags su gtang /
khrus chog zla ba'i bdud rtsi ltar khrus bum sgrub pa dngos gzhi bskyed bzlas 'od zhu bcas bya /
'di skabs gsas mkhar gzungs 'bul dkar rtsi gsol ba bcas grub nas gtor sku sogs btsugs /
khrus chog zla ba'i bdud rtsi ltar zhi drag gi sbyong ba /
bgegs bskrad /
srung 'khor sngon du 'gro bas /
snod bcud spyi khrus dang /
nam mkha' med par sogs kyi bden stobs brjod /
(bsang bdud rtsi sprin phung gi bsang byin brlab nas gzung /
gzhi bdag sger bsang sbyar zhing /
kyai :
gzhan yang bsang dang sogs kyi mthar /)   'dir bsang mchod ni /
dwags brgyud kam tshang pa min na thugs sgrub rang gzhung bsang brngan rgyas bsdus sam /
dgon yul so so'i chos brgyud dang gnas yul skabs bstun bya na 'thus par nges /mchan /
gsas mkhar sngags drug phyag drug gis byin gyis brlabs la /
rten bkol gzhung ltar /
b+h+rU~M:
'khor yug zhing khams mdzes pa'i dbus :sogs nas /
bzlas pa /
gsas mkhar bstod pa dang /
ri bstod phyogs las rnam rgyal gnyis gyer /
ye d+hAr dang /
su pra tiSh+Tha lan gsum res rab gnas bya /
slar yang de bzhin du gsas mkhar byin rlabs nas 'di bar tshar gang dgos bskyar zhing /
rjes ma'i mthar /
phun sum tshogs pa mnga' ba sogs shis brjod rgyas pa dang /
skyabs gnas bslu med dang /
phyogs bcu dus bzhi sogs spyi dang /
bye brag gi smon lam gdab /
bsang gi 'phros lam lha dor ba'i brngan dang /
khu ye /
rjes chog bcas mthar dbyung /
de nas thugs sgrub kyi tshogs rol phyin rgyun bzhin bgyis pas grub bo //
ces pa'ang mkha' khyab rdo rjes nyer mkhor spel ba dge //
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
