phyi skor khrid kyi byin rlabs dgongs nyams glu'i skabs bod kyi bka' babs bcu las ma tshang ba btsal dgos gsungs pa btsal nas go chod rgyus zur byang du bkod pa ni /
5)rgyal sras mu tig btsan pos o rgyan gu ru rin po che lho nub rnga yab srin yul du gshegs khar tshogs 'khor dang bdog rgu'i gces nor 'phul te lha phyag mang po btsal nas /
bla med bla ma'i 'du shes bcos min 'khrungs pa'i dgongs nyams 'di skad do /

/rje ma rig mun pa sel mdzad pa'i :
ye shes snang ba'i sgron ma can :
rtogs pa'i dra ba gcod mdzad pa'i :
shes rab chen po'i ral gri can :
nyon mongs dgra rnams 'joms mdzad pa'i :
yang dag lta ba'i dmag tshogs can :
'khor ba'i chu las sgrol mdzad pa'i :
thugs rje chen po'i gru gzings can :
dge ba'i bar chad zhi mdzad pa'i :
gsang sngags thabs kyi khyad par can :
'gro ba thams cad skyob mdzad pa'i :
bsdu ba rnam bzhi'i phrin las can :
ji skad gsungs pa ji bzhin 'byung :
mngon par shes pa'i nges don can :
gdams ngag gang dang gang zhus kyang :
dgyes shing gnang ba'i bka' drin can :
rgol ba thams cad tshar gcod pa'i :
shAkya seng+ge'i cha lugs can :
bstan pa'i gtso dang tha mi dad :
'jig rten gsum na rnyed mi srid :
khyod kyi bka' lung ma lags pa :
su la yang ni mi ltos pas :
bdag gi re ltos gu ru rje //
zhal mjal gsung thos nga re 'tshengs ///
/

11)bod kyi chos 'khor chen po lugs gsum mi 'gyur lhun gyis grub pa'i gtsug lag khang grub cing dam chos kyi nyi ma shar nas /
rgyal po'i mnga' thang rgyas te snyan grags nyi 'og khyab pas rje 'bangs bde skyid phun sum tshogs pa'i tshe /
sngags 'chang rgyal po rdo rje bdud 'joms kyis phyi nang gi bdud tshogs kun la mi 'jigs lta ba'i gdengs brnyes kyi dgongs nyams 'di skad do //

hU~M:
mkha' la bya 'phur nyam mi nga :
mkha' la bya 'phur nyam nga na :
bya 'dab gshog rgyas pa don re chung :
nya 'phyo rba la 'phyo ba nyam mi nga :
nya 'phyo rba la 'phyo ba nyam nga na :
nya chu nang du skyes pa don re chung :
lcags kyi gar bu rdos mi chog :
lcags kyi gar bu rdos chog na :
lcags la zhun thar byas pa don re chung :
ban de sngags pa dgras mi 'jig :
ban de sngags pa dgras 'jig na :
mi tsher sgom sgrub byas pa don re chung :
khams gsum srid gsum thams cad kun //
rnam dag ma bcos thig ler bsgral //
mkha' ltar dag pa'i sems nyid la //
dge sdig gnyis kyis gos pa med //
sems nyid nam mkha' dag pa'i phyir /
khams gsum bsgral na de ltar sgrol //
zhus dpyad pa dwags po sprul skur 'bod pas bka' thang sde lnga dang bai ro'i 'dra 'bag las btus pas go chod min dpyad par bya dgos pa'o ///
/
