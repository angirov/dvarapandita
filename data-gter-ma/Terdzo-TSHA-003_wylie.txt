mchog gling zab bdun skor la brgyud 'debs 'phros dkar gtor ni /
raM yaM khaM:
oM AHhU~M:
gsum /
b+hU mi pa ti sa pa ri bA ra badzra sa mA dza :
b+hU mi pa ti sa pa ri bA ra oM a kA ro sogs lan gsum /
hU~M:
sa bdag lha klu 'jig rten skyong ba dang :
gnas dang yul gyi bdag por gyur pa kun :
rin chen sa glud mchod pa 'di bzhes la :
bdag gis gnas 'dir snying po byang chub sgrub :
ko long ma mdzad khyod kyis sdongs grogs gyis :
mthar phyin bar du dge ba'i mthun rkyen mdzod :
sa 'di bkra shis byin chags mdzad du gsol :
b+hU mi pa ti gats+tsha :
ces brjod gtor ma phul :
!
skyabs sems ni :
na mo :
bdag sogs sems can sdug bsngal grol don du :
byang chub bar du skyabs su bzung ba'i gnas :
bla ma phyag rgya zil gnon dkon mchog gsum :
yi dam mkha' 'gro'i tshogs la skyabs su mchi :
bdag ni sngon gyi rgyal ba'i mdzad pa bzhin :
sems can kun gyi don rab brtson par bya :
sems can ma brgal bsgral dang ma grol sgrol :
sems can dbugs dbyung mya ngan 'das 'god 'jug :
'gro rnams bde ldan sdug bsngal bral ba dang :
'phags pa'i bde thob btang snyoms la gnas shog :
phyogs bcu'i rgyal ba sras bcas 'dir byon la :
'pho 'gyur 'bral med klong du bzhugs su gsol :
ye nas rnam dag ngang du phyag 'tshal lo :
chos nyid rnam rol mchod sprin rgya mtshos mchod :
ma rig sdig pa'i las bgyis mthol lo bshags :
dbyings rig 'du 'bral med la yi rang ngo :
khyab gdal phyogs lhung bral ba'i chos 'khor bskor :
dus gsum rtag par mya ngan mi 'da' bzhugs :
dmigs med dge tshogs mkha' mnyam 'gro la bsngo :
'jam dpal gshin rje'i go 'phang thob par shog :
zab bdun gshin rje la 'di ltar dang /
rta mgrin la /
bla ma rta mgrin dbang chen /
yang dag la /
bla ma he ru ka dpal /
phur pa la /
bla ma rdo rje gzhon nu /
ma mo la /
bla ma mngon rdzogs rgyal po sogs bsgyur ///
/
