rtsa gsum zab mo kun 'dus kyi brgyud pa'i gsol 'debs pad+ma'i do shal bzhugs /
chos sku'i ston pa kun bzang snang mtha' yas //
sku dang ye shes khyab bdag spyan ras gzigs //
rtsa gsum dbyer med sprul sku pad+ma 'byung //
thod phreng sde lngar shar la gsol ba 'debs //
yi dam kun 'dus dbang chen rta mchog dpal //
mkha' 'gro'i dbang phyug phag mo mkhar chen bza'//
a tsar ye shes mchog dbyangs mnga' bdag rje //
bai ro tsa na rnams la gsol ba 'debs //
zab gter sgo 'byed kun bzang bde chen rgyal //
pad+ma gsang sngags bstan 'dzin chos kyi rgyal //
bstan 'dzin 'phel rgyas 'jam mgon gu Na'i zhabs //
chos kyi nyi ma rnams la gsol ba 'debs //
'gyur med tshe dbang rgya mtsho 'jam pa'i dbyangs //
chos kyi blo gros dbang chen rta phag sku //
mkha' 'gro sde bzhi rab 'byams rtsa gsum lha //
sgyu 'phrul drwa ba'i tshogs la gsol ba 'debs //
dbang gis rgyud smin dam tshig rnam par dag
/snang srid lha dang bla ma'i rnam rol gyi //
bskyed rdzogs lam gyis dngos grub 'dod dgu thob //
don gnyis lhun gyis grub pa'i dpal thob shog
/ces lcags khyi rgyal zla ba'i tshes nyer lnga nyin lho 'brug sman ljongs nas rin chen gter mdzod dbang khrid 'don skabs rgyal khams pa mang+ga las gsol ba btab pa rtsa ba gsum gyi byin rlabs thob pa'i rgyur gyur cig //
/
