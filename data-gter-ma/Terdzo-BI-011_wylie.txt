@#:
rims srung gi man ngag zab dgu phyogs gcig tu bsdus pa bzhugs so :
na mo gu ru :
rims nad srung ba'i man ngag tsakra ni :
gro ga'am shog bu la phag pa nag po 'jigs su rung ba bris pa'i lto bar mu khyud gnyis bskor ba'i lte bar :
'chang ba la gnyan rims bdun drug lhog pa nag po las srungs shig rak+Sha :
mu khyud gnyis par 'khor lo rtsibs bzhi pa'i rtsibs dang por :
raM raM sod :
gnyis par :
lhog pa dmar po sod :
gsum par :
gnyan khra bo sod :
bzhi par :
sbal pa nag po sod :
mu khyud phyi mar :
ma hA gu ru tri gu ru tri ni g+ha g+ha shad ya raM raM nA ga thul thul :
nA ga tsit+ta phos :
nA ga rbud ling shag ling shag myog sod :
'chang ba po la gnyan rims sogs bri :
rdzas gi wang dang :
gla rtsi'i chus byug :
mu khyud kyi sngags kyis rab gnas bya :
mgul du btags pas spyir mi phyugs kyi 'gos nad thams cad la ya nga med :
khyad par gnyan rims bdun drug :
yang sgos lhog pa nag po rgyug 'gyel :
srin par+pa ta :
mkhris pa rtsar rgyug sogs la mchog tu bsngags :
phag gzugs la thal dkar klu bdud rdo rje gnyis byug go :
sa ma ya :
rgya rgya rgya :
mnga' bdag nyang gi gter ma'o //
!
//bla ma dang rje btsun rdo rje phag mo la phyag 'tshal lo :
rims srung 'di'i lo rgyus la :
slob dpon pad+ma bod yul du byon pa'i dus su :
te shel khar phebs pa'i tshe :
mkha' 'gro ma dbu bcad mas slob dpon khyed bod yul du 'byon pa la nad rigs sna tshogs 'byung zhing lha srin 'khrugs pa'i nad srung ba 'di :
khyed kyis nyams su longs la sems can gyi don gyis shig :
nged kyi snying po tshar gsum pa 'di bris shig :
ces smras nas phul lo :
'di'i bya thabs la :
yi ge phreng gcig tu bris la gur gum :
dpa' bo ser po :
yung ba ser po gsum byugs nas :
rang sngags brgya rtsa brgyad kyis rab gnas bya :
zhabs nas dril mgo mjug ma log par btags na nad thams cad thub bo :
yid la zungs shig :
sngags ni :
oM ner seng yer rbad swA hA:
oM ya ma dun rbad swA hA:
oM seng yer rbad swA hA:
rims nad las rak+Sha rak+Sha :
skyes pa yin na srung chings dkar po byas la ske g.yas dang bud med yin na srung chings nag po byas la ske g.yon du btag go :
'di ni rims srung dbu bcad ma zhes bya ba zab mo lag len ma'o :
yang 'di la srung chings nag po kho nar bya ba yang bshad do :
zab rgya :
!
rdo rje thod phreng rtsal gyi sku gsung thugs la phyag 'tshal lo :
thugs sgrub 'di yi cha rkyen du :
phyi rabs rnams kyi btsas su bzhag :
dus kyi tha ma la :
dus ngan snyigs ma'i dus su :
bud med kyis lus mi thub :
skyes pas mna' mi thub :
sngags pas dam tshig mi thub :
bla mas grong zas byed pa'i dus :
dam chos zong dang brje :
gdams ngag zong du 'tshong :
sku rten dang gsung rab la nyo tshong byed :
rang dbang ma thob par mi la dbang bskur :
rang ma grol bar gzhan la khrid 'debs :
sngags pas mthu sdigs byed :
gdams ngag 'phang ra 'grim :
rdzas sbyor sna tshogs byed :
gtad khrom sna tshogs gtong :
ltas ngan dug sbyor byed :
phung shig sna tshogs sgrub :
dkon mchog sngags zlog byed :
slob dpon sku la bsdo :
bud med dug sbyor byed :
sdig stobs gang che 'gran :
blo sna sdigs la gtad :
skye bo mna' zong byed :
ri klung jag pas khengs :
snying lto la yang :
blo rkun nor rkun byed :
zas su mna' za :
skom du khrag 'thung :
bza' rgyu mthong na mna' 'gyogs :
gtsug lag dkor khang bcom :
ser chags btsun pa brdung :
ngan spyod byed cing dus ngan zer :
de ltar byas pa'i rnam smin gyis :
steng lha srin 'khrugs :
'og klu srin 'khrugs :
bar sde brgyad 'khrugs :
char chu dus su mi phebs lo nyes mu ge 'byung :
nad yams sna tshogs 'byung :
de'i dus su mi la g.yang med khyi ltar 'khyams :
nor la g.yang med zong chu ltar 'grim :
pha spun nang dme 'khrugs :
pha bu blo mi gtod :
pha spun dme 'khrugs byed :
ngo tsha mi srung nal byed :
ma dang bu mo mi 'tshams :
pha dang bu 'khon :
'dre dang 'byung pos tsha rag gtong :
bdud dbang shor :
rgya 'gong rnams kyis glags rnyed :
rgyal chen dang gza' klu rnams kyang dpa' rnyed :
de'i dus su o rgyan nga'i brgyud 'dzin 'ga' re sbas pa'i tshul gyis nga'i zab chos la longs spyod pa rnams la nad yams kyis mi tshugs shing slar sems can gyi srog skyob par 'gyur ro :
nad de'i gnas ni bar snang gi khams su gnas :
kha dog ni 'ja' lta bu'o :
zhugs pa'i rtags ni lus grang shum byed :
nad bdag ni gza' klu ma mos byed :
rgyus pa la phog na rtsa thams cad rgyab tu 'dus nas ltag pa sgyed sgyed byed :
'dzum ltag sgyed zer :
mgo la phog na klad mgo 'thams zer :
mig rab rib dran pa nyams :
snying la phog na nag po rgyug 'gyel zer :
pho bar phog na zhag ma lon par gum mo :
glo la phog na glo gzer khrag skyug :
de la rigs bzhi 'byung :
glo gzer :
gzer thung :
glo cham stod gzer nad tshabs che :
mchin pa la phog na mchin gzer zer :
khrag skyug :
khrag 'khrugs :
mchin pa na :
mkhris par phog na bal nad zer :
tshad pa rgyas :
kha skam :
mig ser :
lag mthil ser :
rkang mthil ser :
kha dog ser :
rgyu dkar la phog na skya bshal gzer thung :
rgyu ma'i dreg pa be snabs dang :
mi yi snabs lud lta bu dang :
dkar lhing lhing mang po 'byung ngo :
rgyu smad la phog na dmar bshal gzer thung :
nad tshabs che :
shin tu gzer zhing bsran dka' 'o :
mdog nag po :
dmar nag go :
nywa la phog na nywa log 'khru skyug zer :
'phral nad che'o :
'chi mgyogs gson mgyogs nad yun thung :
de rnams gang la yang sngags 'di'i yon tan gyis sngags chu khong du btang pas chog la gdams pa 'di yi sngags blo la yod na nad g.yog byas kyang nad kyis mi tshugs shing nges par thub nges yin :
oM b+he ru na khe :
tsa na du he hu :
b+hi sha ma hi ra hoM:
dri na du khe :
b+he she na ta :
b+hi na ya swA hA:
sngags 'di 'bru nyer bdun them dang bcas :
'di yi bsnyen pa mang na legs :
med kyang 'di yi byin rlabs kyis :
nad gdon 'joms par the tshom med :
dang po la 'bru lnga yod :
yang lnga yod :
yang drug yod :
yang bzhi yod :
yang bzhi yod :
yang lnga yod :
dang po 'bru lnga la :
steng na na ro klad skor dang bcas pa gcig :
'greng bu gnyis :
zhabs kyu gcig :
gnyis pa la :
zhabs kyu gnyis yod :
'greng bu gcig yod :
gsum pa la ni gi gu gnyis yod :
na ro gcig yod :
klad skor gcig yod :
bzhi pa la gi gu gcig yod :
ra ta gcig :
zhabs kyu gcig yod :
'greng bu gcig yod :
lnga pa la 'greng bu gnyis yod :
drug pa la gi gu gcig yod :
swA hA yod :
dag yig tshang ngo :
de bzlas sngags chu sbyin pa'i yon tan ni :
rims nad stod gzer klad rgya 'chol :
tsha ba gzer chen :
gzer thung rgyas tshad :
klad tshad :
rims nad rgyu gzer dmar bshal 'brum pa che chung shu ba dang :
gag lhog gzer gsum skran sogs dang :
rma dang skrangs pa dang :
chos tshig dang :
rta brdabs dang :
brag brdabs dang :
g.yang lhung dang :
gzhan yang srin chang dang :
skran dang :
glo la sogs ba nad kre hor dang :
nag po rgyug 'gyel dang :
srin par+pa ta dang :
rgyu log tsha ba dang :
so nad srin bu ya ma dkar nag dang :
mig nad ling thog dang :
phyugs la lhog pa gor dang :
gag pa lug nad ra nad :
rta nad khyi nad la sogs pa thub :
sngags chu la sngags btab pa'i lhag ma la chu gzhan blugs na nyams 'gro bas mi gtang :
snod gtsang mar chu blugs na sngags chu thigs pa gcig btang na sngags chu ru 'gyur ro :
shin tu nad pa la gal che :
nad tshabs che na sngags mang du btab na 'tsho bar bshad :
bdud rtsi mar khu dang :
gla rtsi dang :
sngags chu gsum gtang :
sman gzhan ma mi gtang :
dam tshig yin :
sngags la 'bad 'bungs 'don :
kha srung mi dgos :
tshad pa khyog pa dang :
zas bcud chen gtang :
sngags nar mar bya'o :
sngags la chad na yid skyor :
sngags chu rgyun par sten cig :
yul khams chen po la nad yams chen po byung na 'di zab pa yin :
gza' klu ma mo gsum gyi rtsa ba yin pas 'dre brdung la sogs mi bya'o :
gza' mdos :
ma mo'i khrag mdos :
klu'i gdon 'grol :
slebs chog grib mdos la sogs pa bya'o :
gdon 'dul sogs byas na thu ru 'gro :
bskal pa dus kyi tha ma la :
mi 'dod sna tshogs 'byung :
du ru ka rnam pa lnga 'byung :
dmag gi du ru ka :
mtshon du ru ka :
mu ge du ru ka :
nad du ru ka :
dug du ru ka dang lnga 'byung :
rgyal khams nad kyis gzung :
che btsun gong ma dug gis gsod :
de'i dus su byams snying rje can dang 'phrad par shog :
de rnams skyabs pa'i gdams pa lnga :
thugs sgrub zab mo'i cha rkyen du gdams pa :
bal yul gyi brag hom khung 'dra ba'i nang du gter du sbas so :
mtshon srung rdo rje'i go khrab :
lo thog phan byed skor drug :
nad brgya sngags gcig :
sgrib shing lcags kyi khang pa :
jag chings kha lkug sgyid 'khril :
'di rnam pa lnga du ru ka rnam pa lnga zlog pa'i cha rkyen no :
sa ma ya :
bdud nag po bkrag med dang :
nag mo re ma ti dang :
e ka dzA Ti dang gsum gter bdag tu bcol te bal po'i brag hom khung 'bar ba nyin nub tu yang du ba 'thul ba :
kha ru bya byi'u rnams dang gcan gzan rnams kyang 'chi ba der sbas pas :
de nas gter ston badzra ma tis bton pa'o :
sa ma ya :
rgya rgya rgya :
sbas rgya :
gsang rgya :
zab rgya :
dam tshig gi rgya :
!
rims srung 'di'i lag len la :
de la rdzas ni :
steng gi bya rgod :
sa'i phag rgod :
ldum tel sgro can :
gla nag gla rtsi dang bzhi'o :
dmigs pa ni gzhan bsrung na :
rang nyid skad cig dran rdzogs gu ru rab tu khros pa sku mdog mthing nag :
g.yas rdo rje g.yon thod khrag 'dzin pa :
phag rgod kham nag la 'chibs pa :
zhal nas drag sngags me ltar 'phro ba :
rang las sprul pa'i phag rgod dpag tu med pa 'phros pas :
nad gdon thams cad hur thum du zos par bsam la sngags bzla 'o :
rang nyid la byung na :
slob dpon chen po pad+ma mdun gyi nam mkhar bsam la :
rang gi rnam shes slob dpon gyi thugs kar 'phos la :
slob dpon chen po'i sku las sprul pa'i phag dpag tu med pa 'phros pas rang gi dbang po'i sgo rnams la zhugs nas rang gi lus kyi nad gdon thams cad zos pas nad gdon 'joms par bsam zhing srog snying drag sngags 'di bzla 'o :
oM b+hi ru na :
kha tsa na du :
he hu :
b+hi sha ma hi hoM:
kre du ke :
b+hi shi na ta :
b+hi na ya swA hA:
sngags bzlas pa'i dus su drag sngags kyi 'od zer mgar gyi tshwa tshwa lta bur 'phros pas rang gzhan gyi nad gdon thams cad bsregs par bsam mo :
drag sngags 'bum phrag bzlas nas ni :
rdzas rgod rnams la bsngags par bya :
rdzas sngags nus pas rang gzhan kun :
bdun drug tre tre ho la sogs :
ma rungs nad gdon kun las grol :
slob dpon chen pos gdams pa 'di nyid mnga' bdag rgyal po la gnang nas bka' rgyas btab bo :
mnga' bdag rgyal pos gter du sbas pa las bal yul badzra ma tis gter nas gdan drangs pa'o //
gdams pa 'di'i zhal gdams ni :
rang nyid ting nge 'dzin gong ltar bsgom zhing :
sngags kyi grangs bsnyen thems nas las sbyor byed pa ni :
mi dang ngag ma 'dres par sngags ci mang bzlas shing chu gtsang ma la btab nas chu de mi nor gang byed la sbyin no :
mi yin na gos dro bar gyon nas nyal ba'am 'dug kyang rung ngo :
nad gang yin yang 'dra :
sngags chus phan par the tshom med :
nad tshabs che na sngags chu ci mang gtang ngo :
lus rngul ba'am khong pa khrog pa dang khru ba byung na bzang ngo :
yang zhal gdams lugs gcig la :
rtsi ma gi ta dang bdud rtsi mar khu gnyis la btab nas btang na nad gzhan thams cad bsrung bar 'gyur ro :
bdud rtsi mar khu ma 'dzom na bla ma grub thob kyi dri chen la byas kyang rung ngo :
!
nad ngan tre tre ho bcos pa'i thabs la :
rims rgod de mi nor gang la byung yang glo snying la sogs don lnga dang snod drug dang klad pa dang rgyungs pa dang nywa la babs na de dag gang na ba de la phan pa'i sman sum cha gcig dang :
ma gi ta thun gnyis dang :
phur mong nag po me tog ser po yod pa gnyis bskol ba'i khu ba la rta byas la gtang ngo :
sum cha gnyis gnyis byas nas btang na shin tu phan no :
zhes gsungs so :
de yang glo ba la phog na cu gang :
snying la phog na snying zho sha :
srog rtsa la phog na phur mong me tog ser po :
mchin pa la phog na kha che'am brag zhun :
mkhris pa la phog na gi'u wang :
pho ba la phog na pi pi ling :
rgyu dkar la phog na sga skya :
rgyu nag la phog na ma ru tse :
nywa log la mi'i dri chu bar pa :
klad pa la gla ba'i rkang :
rgyungs pa la bya rgod spos :
mtsher ba dang mkhal ma rnams la yang de'i sman dang bsdebs nas gtang ba yin no :
e ma shin tu zab pa'i gdams pa 'di :
skye 'gro'i srog gi mthud ma yin :
ma 'ongs bskal pa'i snyigs ma la :
las can gcig dang 'phrad par shog :
ces gdams so :
zab rgya :
gtad rgya :
gter rgya :
rgya rgya rgya :
ma 'ongs dus kyi bskal pa la //
badzra ma tis gdan drangs pa'o //
zhal shes bka' rgya 'grol ba gces //
gser srang brgya yi bka' rgya yod //
gung thang ku mA ra la gtad //
des rlung ban lha lung pa la gnang /
des rig 'dzin bde chen lhun grub la /
des mang+ga shrI la gnang ngo //
oM ni ri seng yer rbad :
thim tha ra ti sa dun+te dz+wa la raM pa ye swA hA:
oM b+hi ru na :
kha tsa na :
b+hi d+hu d+hu he hu :
b+he sha ma hi ra hoM:
kre du khe :
b+hi shi na ta :
b+hi na ya swA hA:
oM rtse'u lhang lhang :
chung chung :
rngub rngub :
rtsa dur sngo ma swA hA:
khyi nag spu :
ra bal :
bud med stag lo'i skra :
de gsum la srung skud mdud pa gcig bya :
sngags gong ma btab :
'di'i brgyud pa ni /
gu ru pad+ma thod phreng rtsal /
gter ston badzra ma ti /
gung thang ku mA ra /
rlung ban lha lung pa /
rig 'dzin bde chen lhun grub /
sngags 'chang sras dpal /
mthu ldan dbang po'i sde /
sras rig 'dzin phrin las rnam rgyal /
rdo rje 'dzin pa rin chen dar rgyas /
rig 'dzin phrin las lhun grub /
drin chen bla ma 'gyur med rdo rje /
des so /
!
/rims srung rgyun khyer zab mo bzhugs so /
na mo gu ru b+h+yaH
rims srung zab mo rgyun khyer du bya ba'i rim pa ni /
tho rangs kyi dus skyabs sems sngon du 'gro bas /
stong pa'i ngang las skad cig dran rdzogs su //
rang nyid gu ru rab khros mthing nag 'bar //
phyag g.yas rdo rje g.yon pas thod khrag 'dzin //
phag rgod kham nag 'jigs su rung ba 'chib //
zhal nas drag sngags me stag tshwa tshwa 'phro //
rang las sprul pa'i phag rgod dpag med kyis //
nad gdon thams cad hur thums zos par gyur /
oM b+hi hu na :
kha tsa na du :
hi hu :
b+hi sha sa hi ra hoM:
kra du ke :
b+hi shi na ta :
b+hi na ya swA hA:
zhes ngag bcad ci nus bzla /
rang la nad zhugs tshar na /
mdun gyi nam mkhar gu ru khros pa gong ltar gsal btab la /
rang gi rig pa de'i thugs kar 'phos te dbyer med du bsre /
de'i sku las sprul pa'i phag rgod grangs med pa 'phros /
rang lus kyi dbang po'i sgo nas zhugs /
lus kyi nad gdon thams cad zos par bsam la sngags bzla /
mthar gu ru rang gi lus la thim pas /
rang nyid gu ru rab tu khros pa'i skur gyur par bsam mo //
gzhan bsrung na /
bya rgod /
phag rgod /
te lo rnams kyi sha sna dang /
gla nag gi rtsi rnams zhib par btags pa /
bskyed rim gsal ba'i sngags 'bum phrag sogs btab pa'i rdzas kyi dud pa bdug pa'am thum po bgyis te mgul du 'dogs /
dri la bsnam pas bsrung bar nges so //
zhes pa'ang nai pA la'i gter ston badzra ma ti'i zab gter rdzogs pa chen po mkha' klong 'od 'phro'i cha lag las byung ba ltar khyer bde snying por dril ba dge
/mang+ga laM//[ <!TCC Tibetan character 4,37 undefined in unicode!> ]oM:
slob dpon pad+ma 'byung gnas kyis :
lnga brgya dus kyi tha ma la :
lha srin sde brgyad 'khrugs pa'i chad pa yis :
mi rnams tshe thung longs spyod dbul ba'i tshe :
nad rigs bzhi brgya rtsa bzhi'i bstan pa dar :
sngar med nad ngos mi zin ma mo 'khrugs :
gnyan gzer dmar bshal bdun drug nad kyis khengs :
bzod pa'i thabs med skye 'gro'i tshe srog sdud :
'tsho byed sman pa rnams kyis phan mi thogs :
de tshe srung ba'i man ngag zab mo ni :
bdag 'dra pad+ma 'byung gnas bdag gis bstan :
mtsho rgyal yi ger thobs la gter du sbos :
sprul sku sangs rgyas gling dang 'di 'phrad shog :
ces pas 'go ba'i nad rigs thams cad la :
man ngag sngags gong nyi shu tham pa bstan :
stag nyi gza' dar phur bu 'dzoms pa'i tshe :
yi ge lhag chad med
pa shin tu gces :
'go ba'i nad rigs thams cad thub :
khyad par lhog pa dmar bshal bdun drug dang :
rims nad yams gzer gnyan nad thams cad dang :
'brum bu dkar nag la sogs pa :
'go ba'i nad
rigs thams cad thub :
bsrung zhing phan par the tshom med :
yi ge dag ni dbu can gzugs :
lhag
lus med pa man ngag yin :
gu ru'i dam rdzas dri bzang gis :
legs par rgya snag rdzas bzhin bri :
\u0f01\u0f7c\u0f7e :
z+pha A+oM b+hi ru na kha tsha na du he hU b+hi sha ma hA ri kri du khe b+hi shi na ha b+hi sha ye swA hA:
'go nad lhog pa dmar bshal gnyan tshad rims ngan las srungs shig rak+Sha rak+Sha :
'di rang sngags stong phrag bzla :
'go ba'i nad rigs gnyan lhog 'brum gsum dmar bshal bdun drug rims nad la the tshom med do :
blo la yod pa tsam gyis rims nad mi 'byung ngo :[ \u0f80]atsha :
tad+ya thA a li ma ta li ha la 'chang ba po'i lus ngag yid gsum la dz+wa ra na tsa na d+ha la a ka ha hi ti ka na tsa ru du ga tha gru ni a rgya swA hA:
'go ba'i nad rigs thams cad las srungs shig rak+Sha rak+Sha :    'di ni jo bo'i rims srung a li ma zhes zab khyad can du grags pa dang phyogs 'drar snang bas bka' gter zung 'jug gi u pa de sha'o //
'di la rab gnas byed pa'i sngags brgya rtsa brgyad bzlas shing rab tu gnas par bya'o :
sngags phreng yi ge nyi shu ni me'i mtshon char 'bar ba bsgoms pas :
nad gdon bsregs par bsam mo :
rims srung 'di'i phyed rdzas la :
rgya snag :
gla rtsi :
mu zi :
shu dag :
ga pur :
g+hi waM:
yung ba :
bong nga :
'dzin pa :
rta bon :
gri sha :
da chu :
ldong ros :
ba bla :
gu gul :
dpa' bo de rnams zhib tu byas la blug :
gnam mi rig pa man ngag yin :
dri bzang kha che snag tshwa la bsres nas bri :
bri dus kha shar du blta'o :
byang du lteb :
nub tu rdzas gsag :
lhor rab gnas :
dbus su 'dogs :
mtha' nas yar dril :
dril thon rab gnas mgul du btags :
rang sngags brgya rtsa brgyad ye d+harmAs rab tu gnas :
A li kA li brgya rtsa brgyad kyis sngags :
na bza' sngon po gsol :
rgyab la chas bsdam :
lhog pa la gri shi :
dmar bshal la ar nag :
'brum pa la 'brum rus :
bse shing rnams kha tshar btag go :
!
grub chen thang stong rgyal po la /
mkha' 'gro ma rdo rje phag mos rgya gar gyi dur khrod rasmI shwa rar dngos su bstsal pa'i rims srung zab khyad can chig brgyud phyag len ma ni /
rims nad bsrung na /
shu dag nag po /
yung ba /
btsan dug
/gu gul nag po bzhi sbyar la sngags so //
sngags ni /
ha ri ni sa /
ra tsa hri ya /
b+ha ra zhi b+hu ra zhi nan /
pra mo nan /
zhi nan /
dam b+h+yo /
yag b+h+yo /
snying gzer b+h+yo /
'bras gzer b+h+yo /
'brum gzer b+h+yo /
rgyu gzer b+h+yo /
lhog gzer b+h+yo /
sod sod /
'dre mA ra ya /
mche ba kha tham /
'chang ba po la srungs shig srungs shig rak+ShaH
zhes bzlas la btab /
rdzas de ras la bstums nas mgul du btags na rims nad char ltar babs kyang thub pa 'di'i zab khyad bka' rgya ma yin no /
!
/'phags mchog klu sgrub zhabs kyis rgyud sde mang po nas btus pa'i nag po dgu sbyor gyi rdzas dang sngags kyis rims nad srung ba ni /
oM b+h+yo yag b+h+yo gzer b+h+yo lhog gzer b+h+yo 'bras gzer b+h+yo 'brum gzer b+h+yo cham gzer b+h+yo snying gzer b+h+yo khrag gzer b+h+yo Ni ri sod mu ye rbad b+h+yo /
oM phe ma si swA hA/
oM bye ri rA tsa ye swA hA/
zhes sngags so //
rdzas la /
gi wang dang ni a gar nag
/btsan dug gla rtsi shu dag nag
/gu gul shing kun mu zi nag
/rgya snag la bsres bri bar bya //
snal ma nag pos bcings nas ni //
lus la rtag tu bcang bar bya //
dgu yi tshogs ni tshogs gyur na //
gcig tu sa bdag gnyen por 'gyur //
gnyis su klu yi gdon rnams 'joms //
gsum du gnyan gyi gdug rtsub sel //
bzhi ru lhog pa thub par gsungs //
lnga ru 'brum nag thams cad thub //
drug tu rgyu gzer dmar bshal srung //
bdun du bal nad cham rims thub //
brgyad du mkhris pa rtsar rgyug srung //
dgu ru gdon nad thams cad thub //
bcu ru byis gdon bco brgyad srung //
de sogs nus pa bsam mi khyab //
'di ni bla ma ba ri lo tsA ba'i 'gyur man ngag rig pa 'bum chen rgyas pa las byung ba'o //
gter kha 'ga' zhig las kyang sngags 'dra min cung zad ma gtogs 'di dang mthun par byung ba'i bka' gter zung gi u pa de sha'o //
mang+ga laM///
/
