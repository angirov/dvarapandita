rdzogs chen snying po hU~M skor las :
gtum mo dran chog me 'bar bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ye shes rang rlung lnga yis bde chen 'bar :
rang rtsal thig le'i rtsal gyis drod chen bskyed :
'khor 'das rlung sems dbyer med shes pa yis :
thabs ldan lam mchog dam pa bstan par bya :
'di phyi rabs kyi rnal 'byor pa nyams su len par 'dod pa rnams la gos kyis rdugs te :
nyams len gyi gegs su gyur pa srid pas :
de la bde drod me ltar 'bar ba'i gdams pas :
gos kyi rtsol ba med par sangs rgya ba'i gdams pa la :
sngon 'gro dngos gzhi rjes gsum gyis bstan te :
dang po sngon 'gro ni :
gshis lugs kyi steng du dar cig bzhag :
lus rnam snang gi chos bdun bcas la :
rkang pa phyir shig gis btang la dgye :
de nas mtheb chen bzhi po nang du bskums la :
rlung 'jam po gsum :
'bring ba gsum :
chung ba gsum phyir 'bud do :
de nas nang du skad med par ga ler drangs la :
lte ba'i 'og tu mchil ma thigs pa gcig dang sbrags la mnan no :
dgang ba la stod seng bya :
'og 'chus pa gnyis byas la 'og sgo dam par mi bsdam :
rang lugs su bzhag la rlung mi bskyil :
mgrin pa cung zad dgug pa la so'i phrag dum gcig gzhag go :
de nas rlung thub thang gcig bzung la lus kyi nya bzhi 'gying pa :
mdun rgyab rked pa mnyes nas :
gzhil ba ni :
byang khog nang nas ha zhes pa gsum bton la :
yan lag brkyang bskum zhags pa 'phen pa ltar sprug pa lan gsum bya'o :
'di rnams sngon 'gro yin pas :
shin tu 'byongs par ma 'chug pa gal che'o :
de nas dngos gzhi ni :
rkang pa re mig tu bsnol la lus sum lteb tu btang :
lag pa gnyis bsnol la nya sha gnyis bsdam :
rked chings kyis bcings la :
pus mo gnyis gru khug gis mnan la :
mtheb mo gnyis bskum :
mjing pa cung zad dgye bar byas la :
rang gi lus lcags kyi rdza ma bsregs pa lta bu dmar hril le ba gcig tu dmigs la stong ra zhag gsum bsgom :
de nas de'i lte ba'i 'og nas me'i dkyil 'khor zur gsum pa mgar gyi sol me nas byung ma thag lta bu mtho gang ba gcig bsam :
de la zhag gsum bsgom :
de'i steng du gtum mo a shad kha dog dmar ba :
reg bya tsha ba :
raM gyis mtshan pa gcig gis rtse mo snying kha man chad la sleb par bsam :
de nas mgrin pa :
de nas spyi bo :
de nas lus kyi nang khengs nas :
ma thub pa rnams bu ga las phyir thon nas mkha' 'gro gtsug gi rgyan gcig ma DA ru krong krong 'dug par bsam :
spyi bo la sogs 'khor lo rnams nas thig le zhu bas rang lus bdud rtsis ltem gyis gang bar bsam :
thig le srung ba'i rten 'brel bya :
de nas phyi 'jig rten me'i gzhal yas khang :
nang sems can gtsug gi rgyan gcig :
sgra thams cad me'i sgra :
tshig thams cad ha ri ni sar grags par bsgom mo :
ngag tu'ang brjod :
mchong ba dang :
rgyug pa dang :
stang stabs bya :
mkha' 'gro'i nga rgyal dang ma bral bar bya'o :
de ltar rlung bzung la zhag bdun bsgoms pas rlung gi rtags rnams rdzogs te :
ye shes kyi drod rang 'bar du 'byung ngo :
rjes ni :
khur mi 'khur :
dmigs pa 'phrul 'khor mi bcag :
zas bcud chen brten :
thig le bsrung :
chags pa dang zhen pa spang bar bya'o :
e ma :
o rgyan mkhan po pad+ma ngas :
gos kyi 'khri ba gcad pa dang :
gdams pa'i zab khyad bstan pa'i phyir :
mkha' 'gro'i gtum mo dran chog bstan :
las can bu yis nyams su longs :
skal ldan chos bdag gcig dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
dam rgya'o :
gtum mo dran chog me 'bar rdzogs so :[ \u0f88\u0f88\u0f88\u0f88\u0f88\u0f88\u0f88]
