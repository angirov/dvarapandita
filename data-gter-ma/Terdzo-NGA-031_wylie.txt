[<!TCC Tibetan character 3,182 undefined in unicode!>]:
yi dam rtsa gsum dril sgrub bzhugs so :
rgya gar skad du :
gu ru d+he ba d+hA ki nI:
bod skad du :
bla ma yi dam mkha' 'gro'i sgrub thabs zhes bya ba :
rtsa ba gsum la phyag 'tshal lo :
bdag 'dra pad+ma 'byung gnas kyis :
ma 'ongs las can don du ni :
rtsa ba gsum gyi sgrub thabs bstan :
'di la spyi don rnam pa gsum :
sbyor ba dngos gzhi mjug gsum mo :
sbyor ba gsum la skyabs 'gro dang :
sems bskyed gsol ba gdab pa 'o :
skyabs 'gro sgo gsum yid dad pas :
bla ma yi dam DA ki'i tshogs :
sgo gsum gus pas skyabs su mchi :
sems bskyed 'gro ba kun don du :
rtsa ba gsum po bsgrubs nas kyang :
gang la gang 'dul phrin las kyis :
'gro drug bsgral bar dam bca 'o :
gsol 'debs sgo gsum yid dad pas :
rang gi spyi bor rta mgrin dang :
de yi spyi bor bla ma dang :
phyogs bzhir pad+ma 'dab bzhi la :
rigs bzhi'i dpa' bo mkha' 'gro bskyed :
mos gus cher bskyed mchi ma dbyung :
hU~M 
sngon gyi bskal pa dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
rtsa ba gsum gyi rang bzhin la :
bdag gzhan gus pas gsol ba 'debs :
mchog dang thun mong dngos grub zhu :
gu ru d+he wa d+hA ki nI sa ma ya hU~M A:
dngos gzhi la gsum ste :
bskyed rim dang :
sngags bzlas :
rdzogs pa'i rim pa'o :
dang po chos rnams dmigs med las :
pad+ma nyi ma'i gdan steng du :
bdag nyid skad cig dran rdzogs su :
rta mgrin dbang chen sku mdog dmar :
zhal gcig phyag gnyis spyi bo'i gtsug :
rta mgo rta skad phyogs bcur sgrog :
phyag g.yas dbang sdud gri gug bsnams :
phyag g.yon thod khrag bdud rtsi gsol :
dpal dang dur khrod chas kyis brgyan :
rus pa'i rgyan drug kha T+wAM bsnams :
g.yas bskum g.yon brkyang bdud bzhi brdzis :
nyi zla pad steng 'gying zhing brjid :
g.yon pas rdo rje phag mor 'khyud :
cha lugs yab 'dra spyi bo'i gtsug :
phag zhal mthing kha ngur sgra sgrog :
gzhon tshul nu ma b+ha ga rgyas :
bskal pa'i me dpung klong na bzhugs :
'od zer rdo rje'i tshwa tshwa 'phro :
de nyid spyi gtsug nyi zla'i steng :
pad+ma ge sar snying po la :
gu ru rdo rje thod phreng rtsal :
rdo rje sems dpa'i cha lugs su :
mthing nag zhal gcig phyag gnyis pa :
gcer bu spyan gsum rus rgyan mdzes :
phyag g.yas rdo rje thugs kar bsnams :
phyag g.yon dril bu yum la 'khyud :
zhabs gnyis rdo rje skyil krung bzhugs :
de phang g.yon du rig ma ni :
ye shes mkha' 'gro mtsho rgyal ma :
bcu drug lon pa'i gzhon tshul can :
pad mdog nu ma b+ha ga rgyas :
rin chen rus rgyan cod pan can :
phyag g.yas yab kyi mgul nas 'khyud :
phyag g.yon thod pa bdud rtsi stob :
zhabs gnyis yab kyi rked la 'khril :
sku mdog dkar po 'dzum mdangs can :
gcer bu 'od dang ldan par bsam :
bdag nyid rta mgrin du gsal ba'i klad pa dung khang du :
rdo rje mkha' 'gro yab yum dkar :
mgrin par rin chen mkha' 'gro yab yum ser :
snying gar bud+d+ha yab yum mthing :
lte bar pad+ma yab yum dmar :
gsang bar las kyi DA ki yab yum ljang   'khor lo lngar rtsa 'dab bzhi bzhir gtso 'khor lnga lnga bskyed :
sku mdog rigs la phyag mtshan   dang po dang mthun par g.yas gri gug g.yon dung dmar  rtsa :
so so'i thugs kar rang srog   thugs kar hrIHma /
rdo rje mkha' 'gro yab yum gnyis ra ha /
rin chen mkha' 'gro yab yum tsa ri sogs   mtshan :
de las 'od 'phros 'jig rten khams :
rtsa gsum gzhal yas khang du bskyed :
bcud kyi sems can thams cad kun :
rtsa ba gsum   bla ma yi dam mkha' 'gro   du bskyed byas la :
sngags bzlas pa yi rim pa ni :
snying po 'di la 'bad de bzla :
oM AHhU~M   sku gsung thugs :
badzra  rdo rje gu ru  bla ma pad+ma  mtshan thod phreng rtsal  gsang mtshan :
hrIHma ha ri ni sa :
ra tsa hri ya  dpa' bo ging :
tsit+ta hrIng hrIng dzaHdza  snying nas drangs shinga'agugs :
sid+d+hi pha la hU~M A   dngos grub stsol :
grangs bsnyen 'bum du bzla bar bya :
rtsa gsum 'khor lo lnga   thams cad sngags sgra 'u ru ru :
mtshan bzang byung na  chos bshad /
dbang bskur /
sems ngo sprod pa   gzhan don nus :
de nas rdzogs pa'i rim pa ni :
de ltar gsal ba'i dkyil 'khor lha :
du mar snang yang ngang du gcig :
rang nyid rang la rang nyid lha :
rang dang lhan cig skyes pa la :
dam tshig ye shes gnyis med pas :
spyan drangs bzhugs gsol 'dir mi dgos :
sems nyid    rang las byung zhing rang dbang bskur :
gdod ma nas    rang sems bla ma   yi dam   lha ru gnas :
dbang dang rab gnas bya mi dgos :
'dod pa'i yon tan mang po yang :
sems kyi   rang snang ye shes rol pa'i rgyan  du shar :
rang las sprul cing rang mchod pas :
mchod pa gzhan gyis bskang mi 'tshal :
snang srid gzhal yas bla ma lha :
dkyil 'khor chen por lhun gyis grub :
dper na chu zla 'ja' tshon bzhin :
snang la rang bzhin med par gnas :
'dzin pas ma bcings    ma bcos pa'i ngang la    gsal bar bsgom :
rjes la nyams chag bskang ba dang :
smon lam gdab cing dge ba bsngo :
dang po spyi gtsug pad steng du :
bla ma rdo rje sems dpa'i sku :
sku mdog shel 'dra'i thugs ka ru :
zla steng hU~M la yig brgyas bskor :
de las bdud rtsi'i rgyun   tshang bug nas mar   babs pas :
bdag gi nyams chag sdig dag par :
bsam zhing yi ge brgya   par satwa'i shul du gu ru gzhug   pa bzlas :
nyams chag thams cad bskang bar 'gyur :
de rjes kun gzhi ma bcos pa'i :
ngang la yid ni dran med bzhag :
nyams chag rang gi ngo bo stong :
ka dag yon tan ngang gis rdzogs :
gnyis pa smon lam gdab pa ni :
e ma hoH
bdag gis 'gro ba kun don du :
bskal pa sngon nas da lta'i bar :
lus ngag yid gsum dge spyad pa :
rtsa gsum 'dus pa'i phrin las kyis :
kun mkhyen ye shes mchog thob shog :
gsum pa gzhan don bsngo ba ni :
phyogs bcu dus gsum sangs rgyas dang :
bla ma'i thugs dgongs rdzogs byas nas :
dus gsum pha mas sna drangs pa'i :
'gro drug sems can ma lus kun :
bla ma mchog gis bzung nas kyang :
yang dag rdo rje'i don rtogs shog :
lan gsum bsngo ba thebs par gdab :
bsngo bya sngo byed bsngo rgyu ste :
'khor gsum dmigs med ngang la bzhag :
bla ma yi dam mkha' 'gro'i lam :
rtsa ba gsum gyi dril sgrub 'di :
o rgyan /kapad+ma 'byung gnas kyis :
ye shes mtsho rgyal khyod la gtad :
ma 'ongs skal ldan rnams kyi don :
'di yis 'grub kyi gter du sbos :
bdag 'dra ye shes mtsho rgyal gyis :
byar phug rdo rje'i brag la gtams :
dus mthar gter bdag brla sme can :
bden bral phyogs su gdan 'dren 'gyur :
rtsa gsum dril sgrub man ngag rdzogs so :
gu h+yaH
rgya rgya rgya :
sprul sku rat+na gling pas gdan drangs pa'o //

//
