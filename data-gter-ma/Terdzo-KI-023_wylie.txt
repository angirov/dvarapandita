@#//
byang gter phur pa spu gri'i phrin las kyi byang bu rig mchog 'bum sde'i bcud dril bzhugs so //
na maHshrI gu ru badzra ku mA ra ya /
rdo rje khros pa'i gzi brjid kyis //
srid gsum gdug pa'i mun 'joms pa //
de nyid sgrub pa'i phrin las ni //
bye ba'i yang zhun 'di nyid do //
sbyor ba dkyil 'khor gtor mchod so so'i skabs su babs pa'i dgos pa khyad 'brel gyi bca' gzhi mthong brgyud ltar tshogs par byas nas /
dngos gzhi phrin las kyi rim pa la /
tshig bdun gsol 'debs dang brgyud 'debs kyi 'phros su /
bka' brgyad rang shar las 'byung ba gnas yo byin rlabs /
skyabs sems sdom bzung dam bca' tshad med bzhi ngag dang phreng ba rdor dril phur pa yo byad rnams byin brlab /
yan lag bcu pas tshogs bsags /
bgegs gtor btang /
rgyal chen mchod nas 'dir 'jug pa yin yang /
spros pa nyer bsdu'i skabs de tsam mi 'grub na brgyud 'debs 'phros /
rdo rje slob dpon sogs kyis tshogs gsag yan lag brgyad pa bya /
bgegs gtor spyi 'tsham gtang /
rgyal chen bzhi'ang bsdu na /
hU~M:
ston pa'i bka' nyan 'jig rten 'dul :
thugs rje'i thabs kyis bgegs rigs 'joms :
sprul sku rgyal chen sde bzhi po :
phyi mtshams bsrung ba'i phrin las mdzod :
hU~M:
sprul sku rgyal chen sde bzhi po :
don gyi sangs rgyas yin mod kyang :
gsang sngags bstan pa bsrung ba'i phyir :
bar chad 'dul bar mdzad du gsol :
oM d+h+r-iSh+Ta rASh+Ta ya swA hA:
oM bai rU D+ha kA ya swA hA:
oM bi rU pAk+Sha ya swA hA:
oM bai shra ba Na ya swA hA:
zhes pa tsam bya /
de nas mtshams gcad pa ni /
rang nyid skad cig dran rdzogs su :
dpal chen rdo rje gzhon nu'i sku :
rngam brjid rol pa'i stangs stabs can :
hU~M hU~M phaT phaT drag po'i sgra :
stong gsum khro bo rngam pas gang :
tshur 'dus phyogs mtshams steng 'og tu :
'jig rten dregs pa brdzis pa'i steng :
e nr-i tri sarba big nAn baM hU~M phaT:
de steng 'jigs byed khro bo bcu :
zhal nas drag po'i gsung 'di sgrog :
hU~M:
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
nyon cig bgegs dang log 'dren tshogs :
nga yi bka' las 'da' ma byed :
gal te bka' las 'das gyur na :
rdul phran bzhin du brlag par byed :
na maHsa man+ta kA ya wA ka tsit+ta badzrA nAn :
oM g+ha g+ha g+hA ta ya g+hA ta ya :
sarba duSh+TAn :
bar du gcod pa'i dgra bgegs thams cad mA ra ya phaT:
kI li kI la ya :
sarba pA paM hU~M hU~M badzra d+ha rod A dz+nyA pa ya ti :
kA ya wA ka tsit+ta :
badzra kI li kI la ya hU~M phaT:
dang po phyi mtshams gcad pa ni /
hU~M:
nyon cig bgegs dang log 'dren tshogs :
srid pa'i rtse mo man chad nas :
dmyal ba'i sa gzhi yan chad du :
nga la bar chad byed pa rnams :
gnas 'dir ma 'dug gzhan du dengs :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga bAn badzra hU~M phaT:
de nas bar mtshams gcad pa ni :
hU~M:
nga ni rdo rje gzhon nu ste :
thugs las sprul pa'i khro bo bcu :
mi dge bcu rnams tshar bcad nas :
rnam thar lam la 'jug bya'i phyir :
ma dag pa rnams mtshams chod cig :
oM badzra kI li kI la ya :
hU~M hU~M gardza gardza :
ha na ha na :
da ha da ha :
pa tsa pa tsa :
b+han+d+ha b+han+d+ha :
hu lu hu lu :
tiSh+Tha tiSh+Tha :
tshin+d+ha tshin+d+ha :
b+hin+da b+hin+da :
s+pho Ta ya s+pho Ta ya hU~M phaT:
de nas gsang mtshams gcad pa ni :
hU~M:
steng yang phur pa'i gur khang la :
phur pa'i thog chen thog ltar 'beb :
'og kyang phur pa'i sa gzhi la :
phur pa'i 'du 'phro me ltar 'bar :
phyogs mtshams phur pa'i drwa bas gtams :
phur pa'i tshwa tshwa skar ltar 'khrugs :
phur pa'i mtshams las ma 'da' zhig :
oM badzra kI li kI la ya rak+Sha rak+Sha hU~M:
khro bo'i zhal rnams phyir gzigs nas :
mtshon cha mang pos dgra bgegs sgrol :
bskal pa'i me dpung rab tu 'bar :
oM badzra dz+wa la raM raM hU~M phaT:
de nas bshags pa bya ba ni :
oM badzra sa ma ya hU~M dza dza :
hU~M:
dus gsum bde gshegs ma lus dgongs su gsol :
chos sku rnam dag longs sku dbyings nas bzhengs :
sprul sku 'gro don mdzad pa phur pa'i lha :
rdo rje gzhon nu 'khor bcas bdag la dgongs :
bskal pa dpag med dus nas da lta'i bar :
dug lnga'i dbang gyur ngan song gsum gyi las :
lus ngag yid gsum sdig sgrib mthol zhing bshags :
de nas brda sgo dbye ba ni :
hU~M:
bde gshegs rgyal ba'i pho brang du :
bdag cag dad pas 'jug 'tshal gyis :
tshad med lha mo sgo ma bzhi :
ye shes bzhi yi sgo phyes shig :
b+h+rU~M pra be sha ya phaT:
de nas brda phyag 'tshal ba ni :
ho :
yang dag gsang ba'i dkyil 'khor du :
bla ma yi dam lha tshogs dang :
mkha' 'gro dam can rdo rje mched :
lus ngag yid gsum gus phyag 'tshal :
a ti pU ho :
pra tIts+tsha ho :
de nas dam bca' ba ni :
ho :
lhag pa'i lha khyod bdag la dgongs :
ji srid 'khor ba ma stongs bar :
rtag tu 'gro don bya ba dang :
byang chub sems kyi dam bca' 'o :
bo d+hi tsit+ta sa ma ya satwaM:
de nas byin dbab pa ni :
hU~M a la la ho :
b+ha ga bAn :
sa ma ya ho :
sa ma ya satwaM:
hU~M:
mthing nag gru gsum 'bar ba'i dkyil 'khor na :
dpal chen rdo rje gzhon nu yab yum dang :
ye shes sprul pa'i khro bo khro mo bcu :
thabs dang shes rab rdo rje mche gshog dang :
phrin las rnam bzhi rdzogs mdzad kI la ya :
ye shes sgo skyong sgo ma chen mo bzhi :
ma mo bcu gnyis sgo ma bcu gnyis dang :
rig 'dzin rgyal po rgyal thebs gzungs ma dang :
ging dang las mkhan mched dang lcam dral dang :
rdo rje lhag sdud bka' nyan dam can tshogs :
sgrub pa'i dkyil 'khor 'di la byin phob cig :
sgrub mchog sngags 'chang bdag la dbang skur cig :
dam rdzas sgrub rten rnams la byin phob cig :
mchog dang thun mong dngos grub bstsal du gsol :
oM badzra kI li kI la ya sarba A be sha ya A:
de nas mchod rdzas byin gyis brlab pa ni :
hU~M:
thams cad ye shes cho 'phrul yin :
dri zhim bdug spos d+hU las byung :
bkrag mdangs me tog pu las byung :
gsal ba'i mar me A las byung :
gtsang ma'i dri chab g+ha las byung :
bcud ldan lha bshos na las byung :
snyan pa'i rol mo sha las byung :
thams cad ye shes mchod pa'i rdzas :
badzra d+hU pe hU~M:
badzra puSh+pe hU~M:
badzra A lo ke hU~M:
badzra gan+d+he hU~M:
badzra nai bid+ya hU~M:
badzra shab+da AHhU~M:
badzra sarba pU dza me g+ha hU~M:
hU~M:
rtog med ye shes dam rdzas bdud rtsi dang :
'dod yon lnga yi longs spyod rgya chen spungs :
chags med rak+ta'i rgya mtsho rba rlabs 'khyil :
badzra kI la ya yi dngos grub stsol :
raM yaM khaM:
oM AHhU~M sarba pany+tsa a mr-ita hU~M hrIHThA:
oM kha ta li b+h+rU~M:
ma hA ba liM ta A:
oM ma hA rak+ta dz+wa la ni hU~M:
de nas dngos gzhi'i ting 'dzin rnam gsum bsgom pa ni :
hU~M:
rdo rje khros pas zhe sdang gcod :
mtshon chen sngon po 'bar ba'i ngang :
nam mkha'i dbyings nas thigs pa shar :
srog gi go ru shar ba dang :
snying gi dkyil du bsgom par bya :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
AHd+harma d+hA tu dz+nyA na badzra swa b+hA ba At+ma ko\u0f85 haM:
b+h+rU~M bo d+hi tsit+ta sa mA ti hU~M:
phaT phaT phaT hU~M suM laM:
hU~M:
mthing nag phaT las 'byung ba nam mkha'i klong :
ljang nag phaT las rgya gram rlung chen bskyil :
dmar nag phaT las bskal pa'i me chen 'bar :
dmar gsal hU~M las rak+ta'i rba klong 'khyil :
ser nag suM las zhing chen sa gzhi brdal :
dkar po laM las keng rus ri rab 'bar :
de steng oM laM smug nag 'od ldan shar :
snang srid thams cad phur pa'i gzhal yas khang :
gru gsum dbal la ngan song gnas bcu rdzogs :
rgya mdud 'og ma 'dod khams lha mi'i gnas :
lcim gzhog zur brgyad smad la gzugs khams kyi :
srid pa'i gnas rigs bcu bdun gnas pa 'o :
zur brgyad stod la gzugs med mu bzhi'i lha :
rgya mdud gong ma bde gshegs gzhal yas khang :
phyi yi 'byung ba'i dkyil 'khor chen por gsal :
b+h+rU~M bi shwa bi shud+d+he rat+na b+han+d+ha dz+nyA na e maN+Dal b+h+rU~M:
stong gsum phur bur gsal ba'i rgya mdud la :
b+h+rU~M las rab 'jigs dur khrod gzhal yas khang :
gru gsum mthing nag zla gam rin chen 'bar :
gru chad bar khyams sgo bzhi mu khyud rdzogs :
ngo mtshar pho brang ye shes me 'od gsal :
phyi nang med par gsal ba'i gzhal yas khang :
hU~M:
de nyid dbus kyi gru gsum lte ba la :
badzra ti pad+ma sUr+ya tsan+d+ra maN+Da la :
ru tra kro ti ti ra baM:
rdo rje brag chen pad+ma nyi zla dang :
ru dra dregs pa bsnol ba'i gdan steng du :
rgyu yi hU~M yig stan la babs pa las :
hU~M s+pha ra Na phaT:
hU~M las 'od 'phros sangs rgyas thams cad kyi :
gsung gi byin rlabs bsdus nas hU~M la thim :
saM ha ra Na hU~M:
hU~M:
snying rjes bsgral ba'i dam tshig ni :
bsad cing mnan pa ma yin te :
phung po rdo rjes gtams byas te :
rnam par shes pa rdo rjer bsgom :
rdo rje 'od 'phros sangs rgyas thams cad kyi :
thugs kyi dngos grub bsdus nas bdag la thim :
hU~M:
sangs rgyas kun gyi ye shes sku :
ngang nyid rdo rje chos dbyings las :
'bar ba'i khro bo mi bzad pa :
sku yi dbyings su bdag skyed cig :
bde gshegs sku yi gzi brjid thams cad bsdus :
oM badzra kI li kI la ya sarba big nAn baM hU~M phaT:
de las bdag nyid rdo rje gzhon nu'i sku :
mthing nag zhal gsum phyag drug zhabs bzhi bsgrad :
g.yas dkar g.yon dmar dbus mthing rngam pa'i zhal :
g.yas gnyis rdo rje rtse dgu rtse lnga bsnams :
g.yon gnyis me dpung 'bar ba kha T+wAM 'khrol :
tha ma gnyis kyis ri rab phur bu bsgril :
rdo rje khyung gshog dur khrod chas brgyad gsol :
sku las bskal pa'i me chen rtsibs stong 'bar :
phyogs bcur 'phro zhing srid gsum sreg par byed :
khro chung tshon gang bka' nan tshul du brgyan :
thugs kar ye shes sems dpa' 'od du 'bar :
oM dIp+ta tsakra ha na ha na hU~M phaT:
de las yum chen 'khor lo rgyas 'debs ma :
mthing nag zhal gcig phyag gnyis 'dzum mdangs can :
phyag gnyis rdo rje dung khrag 'khril sbyor stob :
yab yum bskal pa'i me dpung klong na bzhugs :
sku che yan lag rags shing rngam sgra sgrog :
rang rig ma yengs lhang nger gnas par bskyed :
yab yum thabs dang shes rab rol pa las :
gtso bo'i thugs las phyag rgya bzhi 'phros pas :
phyogs skyong bcu po rang dbang med par bkug :
dzaHhU~M baM ho :
mo ha g+hA ta ya nr-i dza :
e sarba big nAn :
gzhal yas phyogs mtshams steng 'og gru gsum steng :
pad+ma nyi zla'i steng du byi chings bsnol :
de steng dpal chen gtso bo'i thugs ka nas :
hU~M hU~M sbrel ma bcu 'phros babs pa las :
bde gshegs thugs bskul sems can don byas nas :
badzra badzra rdo rje 'bar ba bcu :
de nyid 'phro 'dus khro chung skar ltar 'phros :
kI la ya hU~M:
steng phyogs tshangs pa bsnol ba'i gdan steng du :
oM badzra kro ta hU~M kA ra hU~M:
gardza gardza hU~M phaT:
de las hU~M kA ra dang sgra 'byin ma :
sprul pa'i phra men phag dang rmigs bu'i mgo :
bskal pa me ltar 'bar ba'i klong na bzhugs :
shar phyogs brgya byin bsnol ba'i gdan steng du :
oM badzra kro d+ha bi dza ya hU~M:
ha na ha na hU~M phaT:
de las rnam par rgyal dang rnam snyems ma :
sprul pa'i phra men stag dang bya rgod mgo :
bskal pa me ltar 'bar ba'i klong na bzhugs :
shar lho me lha bsnol ba'i gdan steng du :
oM badzra kro d+ha nI la daN+Da hU~M:
da ha da ha hU~M phaT:
de las dbyug sngon can dang rdo rje sder :
sprul pa'i phra men g.yag dang bya rog mgo :
bskal pa me ltar 'bar ba'i klong na bzhugs :
lho phyogs gshin rje bsnol ba'i gdan steng du :
oM badzra kro ta ya mAn+ta ka hU~M:
pa tsa pa tsa hU~M phaT:
de las gshin rje gshed dang dur khrod bdag :
sprul pa'i phra men sha ba 'ug pa'i mgo :
bskal pa me ltar 'bar ba'i klong na bzhugs :
lho nub srin po bsnol ba'i gdan steng du :
oM badzra kro ta Ar+ya a tsa la hU~M:
b+han+d+ha b+han+d+ha hU~M phaT:
de las mi g.yo mgon dang gtun khung ma :
sprul pa'i phra men gzig dang khwa ta'i mgo :
bskal pa me ltar 'bar ba'i klong na bzhugs :
nub phyogs klu dbang bsnol ba'i gdan steng du :
oM badzra kro ta ha ya grI wa hU~M:
hu lu hu lu hU~M phaT:
de las rta mgrin rgyal dang dbang sdud ma :
sprul pa'i phra men byi la pu shud mgo :
bskal pa me ltar 'bar ba'i klong na bzhugs :
nub byang rlung lha bsnol ba'i gdan steng du :
oM badzra kro ta a pa ra dzi ta hU~M:
tiSh+Tha tiSh+Tha hU~M phaT:
de las gzhan gyis mi thub mda' snyems ma :
sprul pa'i phra men spyang ki khra yi mgo :
bskal pa me ltar 'bar ba'i klong na bzhugs :
byang phyogs gnod sbyin bsnol ba'i gdan steng du :
oM badzra kro ta a mr-ita kuN+Da lI hU~M:
tshin+d+ha tshin+d+ha hU~M phaT:
de las bdud rtsi 'khyil dang rlung 'byin ma :
sprul pa'i phra men seng ge pha waM mgo :
bskal pa me ltar 'bar ba'i klong na bzhugs :
byang shar dbang ldan bsnol ba'i gdan steng du :
oM badzra kro ta trai lokya bi dza ya hU~M:
b+hin+d+ha bin+d+ha hU~M phaT:
de las khams gsum rgyal dang gsod byed ma :
sprul pa'i phra men dred dang sre mong mgo :
bskal pa me ltar 'bar ba'i klong na bzhugs :
'og phyogs sa bdag bsnol ba'i gdan steng du :
oM badzra kro d+ha ma hA ba la hU~M:
s+pho Ta ya s+pho Ta ya hU~M phaT:
de las stobs po che dang skyod byed ma :
sprul pa'i phra men dom dang byi ba'i mgo :
bskal pa me ltar 'bar ba'i klong na bzhugs :
phyogs bcu khro rgyal yab yum sprul pa'i sku :
yab kun mthing nag zhal gcig phyag gnyis pa :
ri rab phur bu 'dril zhing dgra bgegs sgrol :
sku smad zur gsum phur pa'i dbal dang ldan :
rdo rje'i gshog pa dur khrod chas brgyad gsol :
phyogs skyong dregs pa thal gyis phyung nas bzhugs :
yum bcu mthing nag khro mo'i chas kun rdzogs :
phyag g.yas yab 'khyud g.yon kun thod khrag stob :
khra thabs kun kyang lcags kyu phur bu 'dril :
thugs kar hU~M mthar rang rang sngags kyis bskor :
hU~M phaT sgra sgrog srid gsum 'khor ba 'jig :
rab 'jigs dur khrod 'bar ba'i klong na bzhugs :
de dag gi bsgom don ni /
'byung ba rim brtsegs ri rab dang bcas pa'i ri rab la phur pa btab pa'i tshul gyis srid pa'i phur bu'i rgya mdud gong ma'i nang du dkyil 'khor gsum bsgom pa la /
bdag bskyed kyi srung 'khor gzhal yas khang dang bcas yangs shing rgya che ba'i dbus su /
rang gtso bo yab yum gnas bcur khro bo bcu khra phyag nyi shu ba spur bka' nan gyi khro bo lte bar khyung dang bcas pa'i bdag nyid rtsa ba'i dkyil 'khor gyi 'khor du /
khro bcu khra phyag sgo ma dang bcas yod pa de la phyogs bcu khro bo'i dkyil 'khor du grags shing bshad pa'i /
bdag skyed gtso bo dang 'khor gyi shar gyi khro bo rnam par rgyal ba'i bar du mtshan ma rdzas dkyil gyi bzhugs gnas mdun bskyed kyi dkyil 'khor dang gnyis su med pa'i gzhal yas khang mtshan nyid tshang ba zhig kyang bsgom dgos pas /
bdag mdun gyi gzhal yas khang gnyis 'don cha tshar gcig gis gsal 'debs /
bdag bskyed grub nas /
hU~M:
dkyil 'khor dbus kyi gru gsum lte ba la :
zhes pa nas /
de las bdag nyid ces par /
mdun bskyed sogs bsgyur nas gab dkrugs med par shar 'don gyis /
rab 'jigs dur khrod 'bar ba'i klong na bzhugs :
zhes pa'i bar gyis mtshan ma rdzas dkyil gyi lha rnams bdag mdun tshul du me long la gzugs brnyan shar ba ltar 'don cha tshar gcig gis gsal gdab /
de nas lus dkyil ni /
oM badzra kro ta hU~M kA ra hU~M:
gardza gardza hU~M phaT:
sngags de brjod pa tsam gyis ni :
dpal chen gtso bo'i spyi gtsug tu :
khro bo'i rgyal po hU~M kA ra :
yum chen rdo rje sgra 'byin ma :
sprul pa phag dang rmigs bu'i mgo :
'od dang zer gyi tshul du bsgom :
oM badzra kro ta bi dza ya hU~M:
ha na ha na hU~M phaT:
thugs kar khro bo rnam par rgyal :
yum chen rdo rje mda' snyems ma :
sprul pa stag dang bya rgod mgo :
bkrag dang gzi mdangs ldan par bskyed :
oM badzra kro ta nI la daN+Da hU~M:
da ha da ha hU~M phaT:
ces brjod nu ma g.yas kyi steng :
khro bo dbyug pa sngon po dang :
yum chen rdo rje sder mo gnyis :
sprul pa g.yag dang bya rog mgo :
bkrag dang gzi mdangs ldan par bskyed :
oM badzra kro ta ya mAn+ta ka hU~M:
pa tsa pa tsa hU~M phaT:
ces brjod dpung pa g.yas kyi steng :
khro bo gshin rje gshed po dang :
yum chen dur khrod bdag mo gnyis :
sprul pa sha ba 'ug pa'i mgo :
las la chas pa lta bur bsam :
oM badzra kro ta Ar+ya a tsa la hU~M:
b+han+d+ha b+han+d+ha hU~M phaT:
ces brjod sog pa g.yas kyi steng :
khro bo mi g.yo mgon po dang :
yum chen rdo rje gtun khung ma :
sprul pa gzig dang khwa ta'i mgo :
bka' nyan tshul du bsgom par bya :
oM badzra kro ta ha ya grI ba hU~M:
hu lu hu lu hU~M phaT:
ces brjod rgyab kyi sog phrag tu :
khro bo rta mgrin rgyal po dang :
yum chen rdo rje dbang sdud ma :
sprul pa byi la pu shud mgo :
srung ba'i go cha mdzad par bsgom :
oM badzra kro ta a pa ra dzi ta hU~M:
tiSh+Tha tiSh+Tha hU~M phaT:
ces brjod sog pa g.yon pa'i steng :
khro bo 'dod pa'i rgyal po dang :
yum chen rdo rje mda' snyems ma :
sprul pa spyang ki khra yi mgo :
bka' sdod pho nya'i tshul du bsam :
oM badzra kro ta a mr-ita kuN+Da lI hU~M:
tshin+d+ha tshin+d+ha hU~M phaT:
ces brjod dpung pa g.yon pa'i steng :
khro bo bdud rtsi 'khyil pa dang :
yum chen rdo rje rlung 'byin ma :
sprul pa seng ge pha waM mgo :
dngos grub chen po'i pho nyar bsam :
oM badzra kro ta trai lokya bi dza ya hU~M:
b+hin+d+ha b+hin+d+ha hU~M phaT:
ces brjod nu ma g.yon pa'i steng :
khro bo khams gsum rnam rgyal dang :
yum chen khro mo gsod byed ma :
sprul pa dred dang sre mong mgo :
dgra bgegs 'dul ba'i srung mar bsgom :
oM badzra kro ta ma hA ba la hU~M:
s+pho Ta ya s+pho Ta ya hU~M phaT:
ces brjod 'og gi bcu drug mdor :
khro bo 'jigs byed stobs po che :
yum chen rdo rje skyod byed ma :
sprul pa dom dang byi ba'i mgo :
bka' sdod tshul du gsal bar bsgom :
oM badzra kro ta s+pha ra Na hU~M phaT:
sku lus rgya khyon thams cad du :
ba spu re la khro chung re :
'jigs pa'i mtshon cha thogs nas kyang :
srung byed khrab tu gtams par bsgom :
oM badzra g+ha ru Da hU~M phaT:
lte ba'i gnas su sprul pa'i khyung :
dung mdog lcags kyi gshog pa can :
gser mig 'khyil ba rdo rje'i lus :
mchu sder lcags kyi sbrul bzung nas :
gdug pa can rnams zas su za :
de ltar shin tu gsal bar bsgom :
sras mchog rdzas kyi dal bskyed pa ni :
hU~M:
thugs kyi sras mchog badzra kI la ya :
mthing nag phyag gnyis rgya gram phur bu bsgril :
sku smad zur gsum drag po'i dbal dang ldan :
rdo rje gshog pa dur khrod chas brgyad gsol :
zhi rgyas dbang drag lhun gyis grub par mdzod :
oM badzra kI li kI la ya shAn+tiM puSh+TiM bA shaM mA ra ya phaT:
sa ma ya tiSh+Tha lhan :
mthing nag gru gsum steng du bzhugs su gsol :
de nas sgo ma bka' srung bskyed pa ni :
oM badzra kI li kI la ya d+hA ti ma ma shI g+h+raM ka ra ye swA hA:
de las dam can ma mo bcu gnyis po :
bar khyams gnas la rang rang cha lugs rdzogs :
pho brang sgo bzhir dzaHhU~M baM hoHlas :
nyi ma zhing rkyang gdan la phyogs bzhi ru :
dkar mo pu shud mgo can lcags kyu thogs :
ser mo skya ka'i mgo can zhags pa thogs :
dmar mo srin bya'i mgo can lcags sgrog thogs :
ljang mo khra yi mgo can dril bu thogs :
dpal gyi thugs las spros te bskyed par bya :
pho brang phyi rol dur khrod brgyad kyi dbus :
bse lcags dung la sogs pa'i pho nya bzhugs :
de ltar gzhal yas lha tshogs gsal bar bsgom :
de nas srog ye shes su bskyed nas srog la dbang bskur ba ni :
hU~M:
rdo rje gzhon nu'i rig 'dzin rnams :
srid pa rdo rjer sgrub mdzod cig :
srid pa rdo rje phur pa'i lha :
ye shes khro bo grub par mdzod :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs bya'i phyir :
dbang dang byin rlabs 'dir stsol cig :
oM hU~M trAM hrIHAHa b+hi Shiny+tsa hU~M:
sku gsung thugs kyis khams gsum dus gcig la sgrol nus pa'i dbang thob par bsam :
de nas spyan drang ba ni :
thugs ka'i hU~M las 'od zer 'phros pas :
phyogs bcu'i sangs rgyas thams cad rdo rje phur pa'i lha tshogs kyi rnam par bzhengs nas byon par bsam la :
hU~M:
srid pa'i phur bu sgrub pa dang :
dbang dang dngos grub blang ba'i phyir :
mi 'gyur ye shes lha tshogs kyi :
khro rgyal 'khor bcas gshegs su gsol :
oM badzra kI li kI la ya :
e h+ye hi b+ha ga bAn sa ma ya dzaHdza :
hU~M:
khro rgyal 'khor bcas gshegs nas kyang :
phyi nang gsang ba'i mchod pa bzhes :
dngos grub rtags mtshan bstan pa dang :
kI la ya yi dngos grub stsol :
badzra A be sha ya A:
mkha' la char sprin gtibs pa bzhin du byon :
don gnyis ma 'grub bar du brtan par bzhugs :
de nas phyag bya ba ni :
hU~M:
srid gsum gdug pa 'dul ba dang :
nga rgyal chen po brtan pa'i phyir :
rdo rje srin po'i lha tshogs la :
rtse gcig gus pas phyag 'tshal lo :
a ti pU ho :
pra tIts+tsha ho :
de nas dbyer med du bstim pa ni :
hU~M:
sangs rgyas kun gyi sku gsung thugs :
yon tan phrin las yongs rdzogs pa :
bdag dang dbyer med thim gyur la :
rab tu dgyes shing brtan par bzhugs :
sa ma ya tiSh+Tha lhan :
zhes ye shes pa dang dam tshig pa phan tshun du phyag gi brda stob cing dbyer med du bstim /
phyi mchod ni /
hU~M:
'dod yon mang pos bde gshegs mchod :
dri zhim spos rnams shangs la 'bul :
me tog mdzes pa spyan la 'bul :
gsal ba'i sgron me thugs la 'bul :
gtsang ma'i dri chab sku la 'bul :
bcud ldan lha bshos ljags la 'bul :
snyan pa'i rol mo snyan la 'bul :
oM pa na peM:
pe nu su ra to :
ti pu pa ra mu :
sarba ta thA ga ta :
sid+d+hi sa ma ya ho :
oM shrI rA gA badzra d+hU pe d+hU:
puSh+pe trAM:
A lo ke hrI:
gan+d+he gan :
nai bid+ya A:
gIrti hrI:
de nas sman rag gtor ma sbyor sgrol sogs 'bul ba ni /
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud drug sems can kun sgrol ba'i :
dug lnga sel ba'i bdud rtsi 'di :
phyogs bcu'i sangs rgyas thams cad dang :
phrin las phur pa'i lha tshogs la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
hU~M:
mthing nag gru gsum 'bar ba'i dkyil 'khor nas :
dpal chen rdo rje gzhon nu yab yum la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
phyogs bcu dregs pa bsnol ba'i gdan steng du :
bdud 'dul 'jigs byed khro bcu yab yum la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
zhing chen gsar rnying bsnol ba'i gdan steng du :
sprul pa'i mgo brnyan khra thabs nyi shu la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
srid gsum gdug pa 'dul bar zhal bzhes pa'i :
sras mchog chen po phrin las grub pa la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
shar lho nub byang sgo bzhi'i gzhal yas nas :
ye shes sgo skyong sgo ma bzhi rnams la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
bstan pa bsrung bar khas blangs dam bcas pa'i :
dam can phur skyong srung ma thams cad la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA sarba pany+tsa a mr-ita kha raM khA hi :
hU~M:
byang chub mchog tu sems bskyed cing :
dus gsum rgyal ba'i gdung gsob pa'i :
rig 'dzin bdag cag rnams la ni :
dbang dang dngos grub 'dir stsol cig :
oM kA ya wA ka tsit+ta sid+d+hi hU~M:
a la la ho :
hU~M:
dam rdzas rmad byung gtor chen po :
chos nyid skye med klong nas sprul :
'dod yon sna lngas rab tu spras :
dpal chen 'khor bcas thugs dam bskang :
oM badzra kI li kI la ya sarba ba liM ta khA hi :
nyon mongs rtsa ba 'khor ba'i khrag :
b+han+d+ha'i nang du dmar chen bskyil :
khams gsum 'khor ba stongs pa'i phyir :
dkyil 'khor lha tshogs zhal du 'bul :
oM badzra kI li kI la ya ma hA rak+ta khA hi :
dza :
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
bdag nyid chen mo'i dus la bab :
sa bdag chen mo'i dus la bab :
khyod kyi phrin las dus la bab :
mthu rtsal dbyung ba'i dus la bab :
hU~M:
byang chub mchog tu sems bskyed nas :
dus gsum rgyal ba'i gdung gsob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa rnams :
dngos grub 'phrog cing 'tshe ba kun :
khro bo chen po'i byin rlabs kyis :
yud tsam gyis ni 'dir bkug nas :
mngon spyod tshul bzhin sgrol ba dang :
lus ngag rdul phran bshigs nas kyang :
sdug bsngal nyams su myong bar mdzod :
oM badzra aM ku sha dza :
badzra pA sha hU~M:
badzra s+pho Ta baM:
badzra g+haN+De ho :
pra be sha ya phaT:
A be sha ya A:
hU~M:
dngos grub bar gcod byed pa'i bgegs :
gdug cing sdang sems ldan pa rnams :
zungs shig rgyob cig rnam par chings :
btogs shig grogs dang bral bar gyis :
rings par khug la smyo ru chugs :
phobs shig rnam par gzir bar gyis :
nga yi dbang du gyur nas ni :
bsgo ba'i las rnams nyan par gyis :
oM badzra kI li kI la ya sarba big nAn :
oM laM hU~M laM satwaM b+ha ya nan :
mo hA g+hA ta ya :
b+ha ga bAn :
shi krin bi krin badzra hU~M kA ra hU~M hU~M phaT phaT:
mA ra se na pra ma ya ti :
sarba big nAn baM hU~M phaT:
hU~M:
dgra bgegs thams cad bsgral ba yi :
gti mug sha chen spungs se spung :
'dod chags khrag mtsho me re re :
zhe sdang rus pa khro lo lo :
dpal chen 'khor dang bcas la 'bul :
ma hA mAM sa rak+ta kiM ni ri ti khA hi :
hU~M:
khro mo 'bar ba'i mkha' dbyings su :
khro rgyal 'bar ba'i khro tshogs kyis :
rdo rje tho bas brdung byas nas :
lha yang rung ste bsgral bar bya :
kha thaM kha thaM kha thaM:
hU~M hU~M hU~M:
phaT phaT phaT:
badzra yak+sha kro ta bi dza ya khA hi khA hi khA hi :
hU~M hU~M hU~M:
phaT phaT phaT:
de nas bstod pa ni /
hU~M:
dus gsum bde gshegs ma lus 'dus pa'i dpal :
rdo rje gzhon nu'i sku la phyag 'tshal bstod :
skye med rnam dag shes rab gsal ba'i dpal :
'khor lo rgyas 'debs yum la phyag 'tshal bstod :
sa bcu'i mnga' bdag zhing bcu sgrol mdzad pa :
'jigs byed khro rgyal bcu la phyag 'tshal bstod :
mi dge dag mdzad pha rol phyin bcu'i don :
yum chen khro mo bcu la phyag 'tshal bstod :
nyon mongs nyi shu gnas su sgrol mdzad pa'i :
khra thabs nyi shu'i tshogs la phyag 'tshal bstod :
thugs rje'i shugs kyis gnod gdug sgrol mdzad pa'i :
sras mchog 'bar ba'i tshogs la phyag 'tshal bstod :
phyi nang bar chad srung ba'i las la brtson :
drag po'i sgo ma bzhi la phyag 'tshal bstod :
rgyal ba'i spyan sngar khas blangs dam bcas pa'i :
phur skyong srung ma'i tshogs la phyag 'tshal bstod :
de nas thugs sgrub ltar /
hU~M:
chos kyi dbyings kyi sogs kyis bskul la dzapa? kyi dgongs pa ni /
rang nyid dpal chen skur gsal ba'i :
thugs kar ye shes sems dpa' ni :
rgyan med yab dang tshul mthun pa :
tshon gang pa gcig bsgom par bya :
de yi thugs kar phyag mtshan ni :
rdo rje rtse dgu nas 'bru tsam :
de yi lte bar gsung gi rtags :
hU~M sngon spu yis bris pa tsam :
de yi mtha' mar snying po ni :
gsang ba'i yi ge bcu bzhi pa :
gser mdog spu shad tsam gyis bskor :
de ltar thugs kar bsgoms nas kyang :
thugs ka'i sngags las 'od 'phros pas :
stong gsum thams cad 'od kyis bkang :
srid gsum gdug pa can rnams btul :
gsal stong ngang nas sngags 'di bzla :
oM badzra kI li kI la ya sarba big nAn baM hU~M phaT:
dzaHhU~M A:
grangs kyi bsnyen pa bye ba gsum :
rtags bsnyen rtags byung bar du bzla :
mthar phyag bzhes ltar d+ha ti bdun tsam bzla /
de nas mchod bstod bsdus pa 'bul la /
rig 'dzin bskul ba ni /
hU~M:
byang chub mchog tu sems bskyed cing :
dus gsum rgyal ba'i gdung 'tshob pa'i :
rig 'dzin rnams kyi dus la bab :
phur pa sgrub pa'i grogs mdzod cig :
o rgyan pad+ma 'byung gnas kyis :
rgya gar tsan+dan nags tshal la :
ji ltar rtags bstan bsnyel lam ci :
phur bu sgrub pa'i grogs mdzod cig :
paN chen bi ma mi tra yis :
rgya gar chu bo gang+gA la :
ji ltar rtags bstan bsnyel lam ci :
phur bu sgrub pa'i grogs mdzod cig :
bal po shI la many+dzu yis :
maN+Da la yi mkhar rdzong du :
ji ltar rtags bstan bsnyel lam ci :
phur bu sgrub pa'i grogs mdzod cig :
mchim ston shAkya pra b+hA yis :
yar lung gad kyi brag phug tu :
ji ltar rtags bstan bsnyel lam ci :
phur bu sgrub pa'i grogs mdzod cig :
shud pu dpal gyi seng ge yis :
'u shang rdo yi brag logs la :
ji ltar rtags bstan bsnyel lam ci :
phur bu sgrub pa'i grogs mdzod cig :
sna nam rdo rje bdud 'joms kyis :
has po ri yi yang gong du :
ji ltar rtags bstan bsnyel lam ci :
phur bu sgrub pa'i grogs mdzod cig :
mkhar chen dpal gyi dbang phyug gis :
rtsib kyi spyang ki sngon mo la :
ji ltar rtags bstan bsnyel lam ci :
phur bu sgrub pa'i grogs mdzod cig :
mkha' 'gro ye shes mtsho rgyal gyis :
nam mkha'i pho rog nag po la :
ji ltar rtags bstan bsnyel lam ci :
phur bu sgrub pa'i grogs mdzod cig :
phur bu brgyud pa'i bla ma rnams :
rang rang so so'i sgrub khang du :
ji ltar rtags bstan bsnyel lam ci :
phur bu sgrub pa'i grogs mdzod cig :
ces bskul lo :
de nas bstan srung yongs rdzogs kyi mchod phrin skong bshags bcas pa'am /
mi 'grub na bka' srung spyi mchod rgyas bsdus gang rung dang /
phur srung gtor 'bul dngos rol rjes 'brang lta bu gang bde bya'o //
de nas tshogs mchod la /
bsang chu dang bdud rtsi bran la /
raM yaM khaM/
oM AHhU~M/
lan gsum gyis byin brlab /
hU~M:
srid pa'i phur bu bsgrub pa dang :
dbang dang dngos grub blang ba'i phyir :
ye shes khro bo 'khor bcas rnams :
tshogs la spyan 'dren gshegs su gsol :
oM badzra sa ma ya dzaHdza :
badzra ar+g+haM pA d+yaM puSh+pe d+hU pe A lo ke gan+d+he nai bid+ya shab+da AHhU~M:
hU~M:
bla med mchog gi mchod pa dam pa sbyar ba ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
thugs dam bzhin las ci bder bzhes su gsol :
ga Na tsakra pU dza khA hi :
de nas tshogs phud gsum du bcad la /
dang po mchod de 'bul ba ni /
hU~M:
dkyil 'khor lha tshogs thams cad kun :
tshogs phud mchod pa bzhes su gsol :
dgra bgegs bar chad phyir la zlog :
mchog dang thun mong dngos grub stsol :
ma hA sarba pU dza khA hi :
bar pa bshags te 'bul ba ni /
hU~M:
bdag cag ma rig lus dang ngag sems kyis :
bag med tshul gyis dam las 'gal gyur te :
rgyal ba rgya mtsho'i thugs dang ci 'gal ba :
thugs rje che mnga' khyed la bzod par gsol :
tha ma bstab ste 'bul ba ni /
dgra bgegs kyi ling+ga bcas la bden pa brdar /
nr-i tri badzra aM ku sha dza :
badzra pA sha hU~M:
badzra s+pho Ta baM:
badzra g+haN+De ho :
pra be sha ya phaT:
A be sha ya A:
zhes bkug bstim dbye /
gdab phur blangs la /
hU~M:
sku stod khro bo chen po la :
sku smad zur gsum dbal dang ldan :
khro bo bcu yis rnam par brgyan :
gdug pa ma lus 'dul bar byos :
nr-i tri e hur thum dza :
mA ra ya hU~M phaT:
zhes gdab /
zhal bstab ni /
hU~M:
dpal chen 'khor bcas zhal phyes shig :
zhal ni hom khung gdangs pa 'dra :
tshems ni hom shing btsugs pa 'dra :
ljags ni hom gzar brkyangs pa 'dra :
dgra bgegs bsgral pa'i phung po 'di :
dpal chen 'khor bcas zhal du bstab :
nr-i tri sha trUM mA ra ya rbad :
ma hA mAM sa rak+ta kiM ni ri ti khA hi :
de nas rtsa gsum skong gso btang la gnam phud 'thor /
tshogs la rol zhing smon lam gdab pa ni /
ho :
dgongs su gsol :
chos nyid kyi bden pa'o :
sangs rgyas kyi mthu'o :
gsang sngags kyi byin gyis brlab bo :
a b+hi tsar+Ya'i dus la bab bo :
brnag pa'i las kho na'o :
de ltar gsang sngags kyi spyod pa rmad du byung ba spyad pa'i mthu byin gyis bcom ldan 'das dpal chen rdo rje gzhon nu'i sku gsung thugs yon tan phrin las mi zad pa rgyan gyi 'khor lo la longs spyod cing skal pa mnyam par gyur cig :
de nas lhag ma gtang ba ni :
e b+h+rU~M gtor gzhong drag po'i gzhal yas su bsam la :
de'i nang du ma hA mAM sa rak+ta kiM ni ri ti hU~M:
gtor ma sha chen gyi phung po khrag gi rgya mtsho :
keng rus kyi ri rab chen por bsam la :
spyan drang ba ni /
hU~M:
sha chen ri ltar spungs pa'i dkyil 'khor nas :
mkha' 'gro sum cu rtsa gnyis gshegs su gsol :
keng rus rtsig par gtams pa'i dkyil 'khor nas :
dbang phyug nyi shu rtsa brgyad gshegs su gsol :
tsit+ta gsar rnying spungs pa'i dkyil 'khor nas :
skyes bu ging chen bco brgyad gshegs su gsol :
tshil chen 'od ltar 'bar ba'i dur khrod nas :
'bar ma rgyu phreng tshogs rnams gshegs su gsol :
khrag zhag mtsho ltar khol ba'i dur khrod nas :
ma bdun sring bzhi dam can gshegs su gsol :
rab 'jigs dur khrod chen po'i gzhal yas nas :
pho nya sum brgya drug cu gshegs su gsol :
TA ki hU~M dza :
sarba pU dza khA hi :
hU~M:
dang po phud kyis mi mchod du :
ye shes lha la dbang nos pas :
'gro ba'i don du bskul kyang 'tshal :
bar du tshogs kyis mi mchod du :
ma mo mkha' 'gro mchod nas kyang :
phrin las rnam bzhi bsgrub kyang 'tshal :
lhag ma kha chus mi bran du :
bran dang bka' nyan pho nya rnams :
sngon gyi dam tshig de la bca':
rnam pa gcig tu mi bsre ru :
lam gyi bya ba so so ste :
chos kyi dbyings su thams cad gcig :
de nas mkha' 'gro mchod pa ni :
hU~M:
zla gam dmar po dbang gi gzhal yas su :
lhag ma'i phung po gling bzhi ri rab tsam :
gti mug sha yi lhu dum nyi li li :
'dod chags khrag gi rba rlabs chi li li :
zhe sdang rus pa'i phung po khro lo lo :
'khor gyi mkha' 'gro dam can sum cu gnyis :
dbang phyug chen po nyi shu dang :
skyes bu ging chen bco brgyad dang :
lang ka dur khrod bdag po dang :
ma mo bdun dang sring mo bzhi :
'bar ma brgyad dang zhing skyong dang :
pho nya drug cu rtsa bzhi dang :
'bum phrag yangs pa'i mkha' 'gro rnams :
lhag ma'i mchod pa 'di bzhes la :
bcol pa'i phrin las grub par mdzod :
sarba pU dza khA hi :
zhes brjod la lhag ma phyi rol du gtang /
de nas rgyas par thugs sgrub ltar chad tho gtang zhing bka' srung gtor ma 'bul /
bshal chus brtan ma bskyang /
bsdu na brtan skyong 'di tsam gyis kyang 'thus te /
hU~M:
brtan ma bcu gnyis 'khor dang bcas :
phyi gtor lhag la dbang ba rnams :
bka' yi gtor ma 'di longs la :
bcol pa'i phrin las grub par mdzod :
ma hA sarba pU dza khA hi :
gtor gzhong 'og tu dam sri mnan pa ni /
hU~M:
dpal chen 'khor dang bcas pa rnams :
sngon gyi thugs dam rgyud bskul gyis :
dam sri bar chad rdul du rlogs :
bcol pa'i phrin las grub par mdzod :
oM laM hU~M laM:
dam sri bar chad thams cad nr-i tri sarba satwam+b+ha ya nan :
zhes mnan par bya'o //
dpal chen 'khor bcas rol pa'i bro :
dam sri'i snying la chems se chem :
khro bo khro mo rol pa'i bro :
dgra bgegs snying la chems se chem :
khro bo rnams kyis bro brdungs pas :
khro mo rnams kyis rgyas 'debs so :
ig nan :
big nAn :
satwam+b+ha ya nan :
mA ra ya nan :
de nas dngos grub blang ba ni /
hU~M:
rdo rje gzhon nu'i rig 'dzin rnams :
srid pa rdo rjer sgrub mdzod cig :
srid pa rdo rje phur pa'i lha :
ye shes khro bo grub par mdzod :
ces sh+loka gcig dang /
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs bya'i phyir :
dbang dang byin rlabs 'dir stsol cig :
ces sh+loka gcig gis bskul la /
sgrub gtor lhar gsal ba las dngos grub blang /
ye shes pa gshegs /
dam tshig pa bdud rtsir bsam la rol /
mchod pa kha gsos la /
gong ltar byin gyis brlab /
hU~M:
'dod yon mang pos sogs kyis mchod /
sman gtor rak+ta sngags tsam gyis 'bul /
hU~M:
dus gsum bde gshegs sogs kyis bstod /
yig brgya dang /
ma 'byor pa dang sogs kyis bzod gsol bya /
rten yod na mdun bskyed brtan bzhugs spyi ltar bya /
bdag nyid rtsa dkyil dang mtshan ma rdzas dkyil gnyis /
hU~M:
da ni dkyil 'khor gsal btab la :
phyi nang snod bcud thams cad kun :
yig 'bru hU~M la hril gyis bsdu :
hU~M yang mi dmigs 'ja' ltar yal :
de nas bdag nyid lha ru gsal :
rtag chad gnyis kyi mtha' bsal lo :
zhes rdzogs rim du bsdu /
snying po brjod la /
slar bdag nyid rdo rje gzhon nu'i skur gsal ba me dpung gi klong na rdo rje'i go bgos par gyur par bsam la rgyun spyod bya /
dge bsngo bkra shis rgyas par brjod la bde legs su bya'o //
lha brag gter bcud phur pa lugs //
gsum las 'bring po spu gri yi //
phrin las rig 'dzin gong ma'i srol //
bslad med bklags pas grub pa bsdebs //
gdug can mi dang mi min tshar gcod cing //
dka' ba med par byang chub sems gnyis 'byongs //
thal 'byin dgongs pas khams gsum dbyings su bsgral //
srid bcud ye shes phyag rgya che 'grub shog
/ces pa'ang pad+ma'i rjes 'jug sngags rig 'dzin pa pad+ma gar dbang blo gros mtha' yas pa'i sdes rang 'dra'i gsos sman du bsdebs pa dge legs 'phel ///
/
