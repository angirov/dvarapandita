rig 'dzin srog sgrub kyi rtsa gtor dang bka' srung gi mchod gtor rgyas bsdus kyi tho bzhugs so //
rig 'dzin rtsa ba'i gtor ma ri rab bang rim bzhi steng dpal gtor gshog can pad 'dab bzhi phyogs mdog zur bzhir dpal gtor chung ba re /
bang rim gnyis par yi dam rgyud sde bzhi drug gi gtor ma dpal gtor bcu drug
/gsum pa la mkha' 'gro chos skyong gi gtor ma zur bzhir dpal gtor re /
phyogs bzhir g.yas skor du zhi rgyas dbang drag gi gtor ma re /
'og ma la mdun du zlum po /
g.yas su gru bzhi /
rgyab tu zla gam /
g.yon du zur gsum rnams drug drug re /
thams cad kyi bar du mtheb kyu ril bu rtsi dmar /
rgyan me tog dang gri thod kyis mtshan pa ci mdzes /
tshe sgrub la pad+ma 'dab brgyad bzhi bzhi brtsegs steng 'dab bzhi /
de steng tshe bum gyi khar gser gyi rdo rje nyi zlas mtshan pa /
lcang lo'i 'khor 'khyud kyi rgyan gang legs mdzad /
bka' srung drag po sde bzhi'i gtor ma la /
klu bdud mun pa nag po'i gtor ma chos 'byung bsnol ma'i steng du gtor ma zur gsum smad sbrul sngo dmar gyis dkris shing bar sdig pa nag po /
rtse mor bya khyung /
'khor rgyas pa dpal mgon bdun cu tshang ba /
bsdu na /
srid pa'i klu chen brgyad la zur gsum sbrul    dkris pa brgyad    gyis bskor ba yin /
rjes su gza' bshos brgyad kyis bskor ba'ang 'dug
/srin po lang ka mgrin bcu'i gtor ma srin mkhar   gser g.yu spel ba'i rgya phib yin   zur la mi mgo skam rlon gang rung gis brgyan pa /
gtso bo dpal gtor zur gsum yum la mdun du dpal gtor chung ba /
rjes su pad+ma res brgyan gin 'dug
/'khor sha za las byed ging bshan 'bum phrag la pho rigs gnyis rigs bzhir phye ba'i zur gsum brgyad kyis bskor ba bsdus pa'o //
ma mo'i gtor ma chos 'byung bsnol ma'i steng du zur gsum rtse mor phag zhal can zhing dbyug rgyu zhags kyis mtshan pa /
'khor ma mo 'bum phrag gi sde rnams la gtor tshogs gang rgyas dang /
bsdu na /
rigs bzhir bsdus pa'i zur gsum bzhi /
bshan pa spu gri dmar po'i gtor ma mkhar   gser gyi rgya phib yin   thabs kyi steng na ra mgos mtshan pa /
'khor skyes bu sum brgya drug cu zhes gsungs kyang /
bsdus pa'i skabs sde brgyad kyi gtor mas bskor ba gnang gi 'dug
/'phral gtor la zur gsum bzhi mtheb kyu re yin /
thang lha'i mchod gtor mkhar thabs sum brtsegs rtser nor bu dbang gis mtshan pa /
mdun du zlum po gsum dang g.yas g.yon du re re rtsi dkar yin /
'phral gtor zlum po lnga mtheb kyu ril bu bzhi /
dpal lha'i mchod gtor dkar zlum mtheb kyu bcu gcig rgyan ldan /
mdzod lnga la rtse zlum po rtsa ba gru bzhi byas pa gsum mtheb kyu ril bu re rtsi dmar /
g.yang gtor ri rab bang rim bzhi steng dga' ba 'khyil ba ne'u le gsum /
kha nas nor bu skyug pa /
de steng nor bu mig gsum rdo rje nyi zlas mtshan pa /
g.yas g.yon du rgyal mtshan re /
mar zlum po /
thud gru bzhi /
zan zla gam /
sha zur gsum gcig tu brgyus pa re re /
rtsa ba ril bus bskor /
logs gsum la nor bu cha bdun dang /
nor bu'i rigs gang 'thad mdzad /
rgyan me tog gis mdzad //

//
