@#:
bdud mgon seng gdong gi rgyud spu gri reg chod bzhugs so :
\u0f88[ \u0f88\u0f88\u0f88\u0f88 ]rgya gar skad du :
siM ha na ma :
sa d+ha d+hA ki nI:
sid+d+hi d+hur mo tan+t+ra nA ma :
bod skad du :
bdud mgon nag po seng gdong dang :
d+hA ki ma seng ge'i gdong pa can gyi rgyud ces bya ba :
dpal phyag na rdo rje la phyag 'tshal lo :
sngags dang bstan pa rgya mtsho srung :
mi bsrun yab yum gdong can 'di :
khrag gi rba rlabs 'khyil ba'i gnas :
me rlung 'tshubs pa'i gur nang na :
dur khrod chen po'i pho brang na :
mi sha thams cad ri ltar brtsigs :
mi khrag thams cad mtsho ru bskyil :
bam ro pho mo spyi tshugs 'gro :
gcan gzan mang po cho nges gdung :
de lta bu yi gnas mchog na :
mi bsrun gdong can yab yum bzhugs :
bdud mgon nag po seng ge'i gdong :
pha ni srin po yak+Sha 'bar :
ma ni bdud mo kun 'dul ma :
bdud srin khros pa'i mthu rtsal can :
yum chen mkha' 'gro seng gdong ma :
yab ni dpa' bo he ru ka :
rin chen rigs kyi dbyings phyug dang :
yum ni d+hA ki su ka si :
las kyi rigs kyi dbyings phyug ma :
yab yum gnyis med dregs pa'i 'khor :
bsam gyis mi khyab mang po'i tshogs :
dur khrod gnas nas sprin ltar gtibs :
dregs pa thams cad kha lo sgyur :
'khor gyi sde brgyad sha la rol :
skye 'gro sems can dmyal thag chod :
shin tu mi bsrun gtum pa ste :
sems can rnams la 'tshe dogs pas :
bcom ldan phyag na rdo rje yis :
rang gi snying po smras byas nas :
tsham rngams drag po'i nga ro yis :
sde brgyad thams cad dam la btags :
de dus bdud mgon yab yum gyis :
srog gi snying po 'bul gsol smras :
oM siM ha mu kha hU~M phaT:
tri hring dza :
si na ra ma hU~M phaT:
tri hring dza :
ces pa rtsa ba'i snying po yin no :
oM ma hA kA la siM ha mu kha hU~M phaT:
tri hring dza :
d+hA ki nI si na ra ma hU~M phaT:
tri hring dza :
stobs che phyir na zab mo'i sngags :
bdud mgon seng gdong sngags yin no :
gong ma zhing skyong seng gdong sngags :
gong ma myur la 'og ma ni :
shin tu stobs che rtsub par bshad :
ces dang po rtsa ba byung khungs dang :
gsang bdag gis dam la btags nas :
srog gi snying po 'bul ba'i le'u ste dang po'o :

e ma bcom ldan 'gro ba'i mgon :
mi bsrun yab yum sgrub pa ni :
rgyas pa thod pa kha sbyor yin :
bsdus pa gtor brten de kho na :
gong ma stobs che 'og ma myur :
gri rgod pho thod mo thod la :
spu gri me long 'khor lo bri :
pho 'khor me yin steng ma la :
mo 'khor rlung yin 'og tu dgod :
bar du bag zan ling+ga la :
dgra yi zag rdzas bsre bar bya :
thod pa kha sbyor bar du brub :
oM ma hA kA la siM ha mu kha hU~M phaT:
tri hriM dza :
d+hA ki nI si na ra ma hU~M phaT:
tri hring dza :
tsan phaT siM ha b+h+yo :
ya ma ra tsa du tri phu tri dgra bo'i srog laM rmugs rbad :
yaM chod :
khaM thung :
'jib zhib :
raM gtor mA ra ya rmugs sod rbad b+h+yo :
ces sogs bzlas shing thun gyis brab :
yungs dkar gri khrag lcags phye dang :
zangs phye mkhar gong phye mas brab :
bsad rtags mi nag ru mtshon can :
bud med mang pos snying ster 'ong :
ling ga bdug la phur pas gdab :
tha ma sbyin sreg sol thal rnams :
phag thod blugs nas byang shar la :
kha lta chu mig nang du sbas :
'di ni zlog pas mi bzlog pas :
gar byung byas na sdig pa che :
rin chen snying dkyil bcang bar bya :
thod pa kha sbyor la brten nas sgrub pa'i le'u ste gnyis pa'o :

de nas gtor brten man ngag ni :
thod pa bzang po mtshan ldan du :
sha khrag gtsang ma'i gtor ma der :
mgon po yab yum sku bcugs nas :
sngas su bzhag nas phud kyis mchod :
sngags la rat+na sid+d+hi pha la hU~M:
yab yum rkyang par bzlas pa yis :
dngos grub sgrub pa po la 'ong :
zas nor longs spyod char bzhin 'beb :
zhi ba'i las ni gtor mas bsgrub :
'di ni rgyas pa'i kha bsgyur yin :
rgyas pa'i las sgrub pa'i le'u ste gsum pa'o :

dbang sdud mkha' 'gro seng gdong ma :
myur zab gnad kyi man ngag ni :
dmar gtor bzang po gtar bzung nas :
oM i ma d+hi ri d+hi ri si na ra mar tiSh+Tha tiSh+Tha swA hA:
oM bag mi tsa ni rA tsa ye swA hA:
nr-i A kar sha ya hriM hriM:
A kar sha ya dza dza :
nr-i ba shaM ku ru ye swA hA:
mi snying sgul cig :
de bzlas pho 'khor mo 'khor bya :
dar dmar dril la lus la bcang :
thams cad dbang du 'du bar 'gyur :
dbang sdud kyi le'u ste bzhi pa'o :

de nas mthu ru bsgrub pa ni :
dgra ling khrag dang zag gis bri :
de ni gtor ma'i nang du gzhug :
gtor ma de yang brub khung gzhug :
de la thun brab sgrub pa ni :
oM siM ha mu kha hU~M phaT:
tri hring dza :
si na ra ma hU~M phaT:
tri hring dza :
ya ma ra tsa du tri phu tri :
dgra bo'i srog laM rmugs rbad :
yaM chod khaM thuM 'jib zhib raM gtor :
mA ra ya sod rbad b+h+yo :
bskul ni gtor brten bzhin du bskul :
gtor ma'i rtse la yab yum sku :
sde brgyad bshos la so so'i srog :
tri ni ging kar shar du 'o :
tsa ni rgyal po shar lho ste :
ya ni gshin rje lho ru 'o :
ma ni ma srog byang shar mtshams :
ra ni srin po lho nub ngos :
phu ni klu yin nub tu 'o :
du ni bdud yin byang gi phyogs :
tri ni btsan 'gong nub byang ngos :
rang rang phyogs su btsugs pa yis :
bka' nyan las byed dam la 'du :
zhes gsungs so :
gtor brten drag po'i las sbyor gyi le'u ste lnga pa'o :

de nas lam srung jag ching ni :
gtor brten gtso 'khor dril ba la :
sngags 'di btags la sum brgya bzla'o :
hril hril :
shag shag :
rmong rmong :
ma ti mgo thuM:
zan dum gsum la brgya brgya gdab :
sum brgya thems nas gcig tu dril :
mi gcig brgya ru mthong bar 'gyur :
rtsa sngags thems nas gdon mi za :
lam srung jag ching gi le'u ste drug pa'o :

de nas rbad 'dre zlog pa ni :
yab yum gtso bor dril ba la :
aHkaHsaHmaHraHtsaHshaHdaHraHsaHmaHraHyaHphaT:
ces sogs sham bu btags par bya'o :
thal mo brdab pa'i bar du ni :
dgra bgegs byad ma dum bur bsam :
mi bsrun sde brgyad sha khrag rol :
lhag ma med par gsol bar bsam :
de ni nang dgra dag la bsngags :
spu gri sngags kyi mthar thug 'di :
sngags pa nang 'gras byung na dgos :
yang yang gsol la gtor zor 'phang :
mthu dang zlog pa'i rgyal por 'gyur :
nang 'gras dang byad zlog pa'i le'u ste bdun pa'o :

de nas sri 'u gso ba ni :
gtor ma bzang bar bshams byas la :
de la dar nag thum gyis g.yogs :
de la shog gu'i thum gyis dril :
ma bu'i sngas su btsugs nas ni :
nub re sngags ni brgya re bzlas :
oM siM ha mu kha hU~M phaT:
tri hring dza :
si na ra ma hU~M phaT:
tri hring dza :
pu tra la rak+Sha mAM ku ru ye swA hA:
zhes pa bzlas la dus gnyan la :
gtor ma'i 'og nas bsang gtang zhing :
chang phud bran la gsol kha bya :
slar yang na bza' dag gis btums :
rgyun du gtor ma spos dud bsang :
yang yang btang bas bar chad sel :
sos nas gtang rag rgya cher mchod :
yang dang yang du tshogs kyis bskang :
bdud kyi mgon po'i rgyud las sri'u gso ba'i le'u ste brgyad pa'o :

gzhan yang mgon po seng gdong ni :
bsten cing rgyun du phud kyis mchod :
yab yum rtsa ba'i sngags gnyis la :
ra ga rang gis nor srungs shig :
ces pas bsgyur ba'i mtha' can ni :
sngags pas 'khor lo nor srung gi :
tsakra gtor ma la btsugs na :
rtag tu srung zhing sdongs grogs byed :
mi nor spel dang bar chad srung :
dkor nor kun gyi srung bar 'gyur :
shin tu zab pa'i dkor srung yin :
dkor srung gi le'u ste dgu pa'o :

gzhan yang mgon po seng gdong gis :
gzhan gyi dmag dpung gzhom pa'i tshe :
dpa' gtum seng ge'i gdong can gyi :
dmar gyi gtor ma chen po bsham :
gsol kha rgyas par btang nas ni :
drag sngags rno dbal sham bu ru :
ma ru ti tsag shu tre ti phaT phaT b+h+yo b+h+yo :
zhes bzlas dmag khar gtor ma 'phang :
dmag dpung gzhom pa'i mchog tu 'gyur :
phar la dmag dpung chas pa'i dus :
gza' bdud nyin bdun mtshan bdun du :
'gyu ba'i dus dang bstun nas ni :
rang gi phyogs nas phar la 'gyu ba'am :
gza' yi ru mtshon chas gos bstun :
kho yi khams kyi nus pa bskyed :
seng gdong 'khor gyi rA hu la :
bskul zhing rbad pa dgra la mngags :
phar 'gro'i phyogs bstan gtor ma brdeg :
dmag dpung 'joms pa'i rgyal por 'gyur :
dmag zlog pa'i le'u ste bcu pa'o :

gzhan yang mgon po seng gdong ni :
jag chom dgra la dmag 'dren na :
sngags pa rang gi dmag dpung bskyed pa'i phyir :
thams cad lag tu sdo nas bzung :
seng gdong mchod cing gsol kha bya :
sngags kyi sham bur me g+ha ti b+h+yo :
ces sogs sngags khri tsho gsum bzlas nas :
gtor ma dang rang gi dpung kun la gtor :
gtor ma'i sna la rang gsal nas :
kun kyang sde brgyad dmag dpung bsam :
sngags pas gtor khyer dar khra phyar :
gzhan rnams 'khrugs su bcug pa yin :
pha rol dmag dpung thams cad chom :
rang gi dmag gi dpung skyed pa'i le'u ste bcu gcig pa'o :

rnal 'byor bdag cag 'khor bcas la :
bgegs dang 'byung pos gnod gyur na :
rmi lam ngan pa bzlog pa ni :
seng gdong gtor ma legs byas nas :
rno dbal sngags la sham bur bsgyur :
oM me u me le swA hA:
ma ti me ti mA ra ya ma ti nan :
ces pa bzlas shing gtor ma 'phang :
gos brdab dgra la dmod pa bya :
seng phrug nang 'dzings rmi lam bzlog :
bar chad zlog pa'i le'u ste bcu gnyis pa'o :

de min gzhan yang bshad bya ba :
nad pa'am sri'u'i bgegs srung na :
gtor ma byas la dar nag dril :
de yang shog gu dum bus dril :
rdza yi sgrom bur legs par bcug :
kha chod 'grig par legs par bya :
nad pa'am sri'u mdzod du bsnyal :
mdzod sgo'i steng du gtor ma de :
nam mkhar btegs nas gsol kha bya :
bgegs dang 'byung po bsrung bar 'gyur :
rang min gzhan gyi don byas na :
gdong can khros nas byad mkhan bzlog :
des na seng gdong gtor ma 'di :
gzhan gyi don du ngas ma bshad :
nang sgo ma gtogs phyi sgo la :
btsugs na grib phog rang nyid phung :
des na dben la gtsang bar gzug :
rno dbal sngags la sham bu ni :
a tri sarba duSh+TAn sha trUM mA ra ya zlog zlog :
ces pa brgya re bzla bar bya :
des ni gang gis mi tshugs par :
dgra bgegs bar chad thams cad bzlog :
bar chad srung ba'i le'u ste bcu gsum pa'o :

de nas gzhan yang bshad bya ba :
mi nor bud med 'gugs pa ni :
'khor lo kha sbyor gur khang bri :
rab gnas rnal 'byor lus la bcang :
dbang sdud mu khyud 'khor lo yi :
sngags kyi rgyal po de bzlas na :
mi nor bud med dbang du 'du :
dbang sdud kyi le'u ste bcu bzhi pa'o :

gzhan yang mgon po seng gdong gi :
lag sgul zas dang 'phrad 'dod na :
'khor lo mu khyud sngags ring de :
nas gro sran ma kun la sngags :
bdun nam nyer gcig thems pa dang :
rdog pas mnan nas phyin pa na :
dgra dang mi 'phrad zas dang 'phrad :
lag sgul zas kyi le'u ste bco lnga pa'o :

gzhan yang mgon po seng gdong gi :
ro langs spyi tshugs gtang 'dod na :
ma ma trag rak+Sha nag mo lag rdebs ma b+h+yo b+h+yo :
zhes bzlas stong gis las 'grub ste :
ro langs bzod par dka' bas bcom :
sde brgyad cho 'phrul dbab pa ni :
oM tra ti ni phob :
dun dun tra ni phob :
kas ma nir ya phob :
ma he du phob :
du la phob phob :
ces bzlas gtor zor btang ba na :
'ug pa dgod dang srin bya 'tsher :
wa mo brgyal zhing sgo la 'brang :
mon pa nag pos sgo brdung zhing :
skra nas 'then pa 'ong ba yin :
cho 'phrul zab mo kun la med :
nor phyir 'gyed na than gzugs kyis :
gtor ma bskor la zhag bdun bsgrub :
de nas 'phangs pas dgra phyogs su :
cho 'phrul drag po mi bzad 'ong :
than 'gyed kyi le'u ste bcu drug pa'o :

de nas gzhan yang bshad bya ba :
mgon po seng gdong sgo nas ni :
rnal 'byor lus kyi mtshon srung na :
'khor lo rdo rje mda' mdung bzhi :
lhu bzhir sngags 'di bri bar bya :
ra ga da dza hi :
sa ga da dza hi :
u da ha dza hi :
ra ga da :
sa ga da :
u ha da dza hi :
zhes pa bri bar bya ba yin :
mkha' 'gro'i dam rdzas yin pas na :
shes rab rdzas kyis sbrus nas ni :
su la btags pa srung ba'i mchog :
cho ga kun gyi rgyal por 'gyur :
mtshon srung ba'i le'u ste bcu bdun pa'o :

de dus bcom ldan 'das dpal phyag na rdo rjes bka' bstsal te :
'dus pa'i 'khor thams cad yi rangs nas legs so :
zhes bstod do :
dpal bdud mgon seng gdong gi rgyud le'u bcu bdun pa rdzogs so :
sa ma ya d+ha thim :
rgya rgya rgya :
gtad rgya :
de nas 'khor dregs pa sde brgyad kyis :
u tsa la yi dur khrod nas :
brag spre'u bsgum pa 'dra ba'i byang du seng gdong :
lho nub tu trag shad :
nub byang du mi thung :
byang shar du stag zhon :
shar lhor re ma ti rnams sbas nas bka' rgyas btab bo :
de nas slob dpon pad+ma bdag 'dra yis :
gser phye bre gang phul nas ni :
mkha' 'gro mnyes pa'i tshogs gtor bzang :
bshams te d+ha na saMskr-ita la zhus :
dur khrod gnas nas bton lung blangs :
d+ha na saMskr-ita'i zhal nas :
su la med pa'i zab mo'i khyad chos :
sngags pa dam tshig can gyis ni :
bla ma spyi bor khur ba dang :
gdams pa zab mo yon gyis bslus :
des ni mgon po nye zhing 'grub :
gdams ngag thabs kyis 'dod pa dang :
lag na gser rngams yon mi 'dor :
de 'dras byas nas bla ma bslus :
rang yang phung ste gdong can khro :
des na zab mo rgyud dag la :
che chung gnyis su yod pas na :
rin chen gser gyis bslu ba gces :
ces sogs bka' rgyas btab nas gnang :
pad+ma bdag gis phyi rabs don :
tsa ri zil chen phug tu gter la sbas :
skal ldan las can gcig dang 'phrad par shog :
sa ma ya :
rgya rgya rgya :
'di'i brgyud pa ni :
sprul sku legs ldan pas gter nas gdan drangs pa'o //
de la mkhas grub chen pos gsan /
de la 'ol kha stag rtse ba'i bla ma lha rtse bas zhus /
de la slob dpon nye gnas pa /
des ma ti d+h+wa dza /
des bud+d+ha badzra /
des sgrub mo chos sgron ma /
des rdo rje bkra shis la /
des chos 'bum la'o //
'di'i cha lag la sgrub thabs dang las mtha' bsam gyis mi khyab pa gcig bzhugs par gda' 'o //
phyin chad 'jug pa re mdzad par zhu /
shu b+haM///
/
