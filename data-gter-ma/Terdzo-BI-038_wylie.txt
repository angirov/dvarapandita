[<!TCC Tibetan character 3,182 undefined in unicode!>]:
gu ru drag po dmar nag me'i phreng ba can gyi las tshogs sde brgyad dang rgyal bsen 'byung po rnams la spring yig phyag rtags rdo rje'i rgya can bzhugs so :
\u0f88\u0f88\u0f88\u0f88\u0f88
hU~M badzra phaT:
'byung po'i rgyun lam gcod pa'i spring yig 'di ni :
slob dpon chen po pad+ma 'byung gnas kyis :
bsam yas chos 'khor gling du :
dmar nag me'i phreng ba can dang :
lcags ral can gyi sgrub skor :
las kha tshar dang bcas pa mdzad nas :
rgyal po dang mtsho rgyal la sogs rje 'bangs rnams la gnang ngo :
bkra shis smon lam dang bcas pa mdzad nas rting du :
bdag mtsho rgyal gyis zhus pa :
e ma slob dpon chen po lags :
ma 'ongs phyi ma'i dus su :
rgyal bsen pho mo'i gnod pa 'byung dogs pas :
drag sgrub rta mgrin la sogs pa'i sgrub pa mang du gsungs lags kyang :
dus phyis ban bon sngags pa skye bo rnams kyi snying la 'gong po zhugs nas :
sgrub pa tshul bzhin du mi byed :
le lo'i dbang du song nas sngags kyang mi 'don :
dam tshig tshul bzhin du ma bsrungs pas lha yang mi 'grub pas nus pa mi 'byung :
grub mtha'i phyogs 'dzin gyi kha bshad su mkhas byed :
srung ba'i 'khor lo rdzas kyang rab tu dkon pa'i dus :
lha srin sde brgyad kyi gnod pa rlung ltar 'tshubs shing :
'byung pos mngon rgyug byed pa'i dus :
chos min spyod pa rnams mgo 'phang mtho zhing g.yos sdud pas :
de'i dus su bya sla la byin rlabs che ba'i phyag rtags dang spring yig la sogs pa 'byung po'i rgyun lam gcod pa'i thabs kyi man ngag cig :
rgyal pos dbu mdzad bdag cag 'khor 'bangs rnams la thugs rjes gzung bar zhu zhu :
zhes nan cher phul bas :
slob dpon gyi zhal nas :
khyed rnams kyis zhus pa shin tu legs :
ma 'ongs pa'i dus ban+d+he dang sngags pa rnams bskyed rdzogs gnyis la so mi thebs :
dam tshig tshul bzhin mi bsrung :
sngags dag po yang bzla mi shes pas nus pa yang mi 'ong :
sgrub pa tshul bzhin du mi byed pas :
yi dam la sogs gdams ngag rnams kyang mi 'grub :
grub mtha' rtsod cing rgyud gzhung kha bshad su'i mkhas byed :
stong nyid khyad du bsad nas tshul 'chos dag la mkhas :
mi chos byed cing chags sdang dug lnga spyod :
pad+ma nga la gshe skur than du blta :
gter chos mi bden zer nas chos spang byed :
de dus nga yi phyag rtags spring yig 'dis :
gnod byed de ngos bzung la zin na ming yig bri :
phyag rtags 'di'am bu dpe bcad nas su :
yi ge'i mjug tu rdo rje'i rgya yis mnan :
'chang ba'i mgul lam sgo yi thog bzhag na :
gnod byed gang yin de yis rgyu ba chod :
dpag tshad rgyang grags su yang nye mi nus :
gal te spring yig dang phyag rtags mthong bzhin du :
log par byas na 'byung po gang yin de'i :
mgo bo ardza ka'i rdog po bzhin du tshal pa dum bur 'gas par 'gyur ro :
lus ngag yid gsum rmugs shing rengs par 'gyur ro :
pad+ma nga yi las mkhan rnams kyis de'i rjes gcod nas :
gnod byed de'i snying tshal pa dum bur btang nas :
glo snying za zhing khrag kyang 'thung bar byed do :
gnod byed u tsa Ta ya mA ra ya phaT:
ces pa'i spring yig phyag rtags 'di :
byin rlabs can gyi dam rdzas dang dug khrag gis bris la :
sin+d+hu ra dang mtshal gyi rgya dang bcas te :
so so'i mgul lam sgo sogs gzhi byes kyi chas rnams la gdags so :
rab gnas dang bkra shis gzhung bzhin du bya ste :
chos skyong la gtor ma 'bul :
bgegs la lan chags sbyin te :
bden stobs drag tu brjod :
gu gul gyis bdug :
rdzas rnams   dug rdzas /bsreg :
drag po'i thun rdzas rnams kyis brab :
yi ge lan gsum du bklag go :
de ltar byas pas lha srin sde brgyad nye bar mi nus so :
ma 'ongs las can snying gi bu dang 'phrad par shog :
sa ma ya :
rgya rgya rgya :
sku'i rgya :
gsung gi rgya :
thugs kyi rgya :[ \u0f88\u0f88 <!TCC Tibetan character 3,182 undefined in unicode!>]:[ \u0f88\u0f88\u0f88\u0f88\u0f88 ]hU~M badzra phaT:
bdag nyid pad+ma 'byung gnas bka':
dmar nag me yi phreng ba can dang :
rta mchog rgyal po gnyis kyi lung :
sngags 'chang rnam 'byor rgyal po dregs 'joms rtsal gyis :
khyod gdon gyi gtso bo phyogs skyong bcu :
steng gi lha :
'og gi klu :
bar snang gi gza':
lha ma srin sde brgyad rgyal bsen pe dkar nag thil gsum la sogs pa :
gzhan yang mkha' la rgyu ba'i 'byung po :
yid kyi gzugs can :
rgyal bsen dam sri pho mo 'dre gdon gyi rigs su gyur pa khyed rnams kyis 'chang ba po mi nor gyi rigs su gyur pa'i bsod nams dang tshe srog la bar du gcod pa rnams la spring pa :
deng phyin chad mi nor gang la yang gnod pa ma byed cig :
khyim sgo lam srang du ma gnod ma 'grim par gzhan du songs shig :
gal te yi ge mthong bzhin du gnod pa byas na :
byin rlabs kyi rtsa ba bka' brgyud bla ma rnams kyi bka' bden pa dang :
dngos grub kyi rtsa ba yi dam lha tshogs rnams kyi bka' bden pa dang :
phrin las kyi rtsa ba dam pa chos skyong ba'i srung ma rnams kyi bka' bden pa dang :
bdag nyid gu ru drag po pad+ma thod phreng rtsal gyi bka' bden pa dang :
sku mchog 'jam dpal :
gsung mchog rta mgrin :
thugs mchog phyag rdor :
rdo rje gzhon nu'i lha tshogs rnams kyi bka' bden pa dang :
phrin las stobs ldan sdig pa nag po pho nya za gsod bstan srung dam can rgya mtsho'i tshogs rnams kyi bka' bden pa dang :
rig 'dzin sngags 'chang rnal 'byor bdag gi sngags dang phyag rgya ting nge 'dzin gyi byin rlabs 'di la brten nas :
gnod byed 'byung po dam nyams bka' ltar mi byed cing :
dam la mi gnas pa rnams :
'di na ma gnas par gzhan du song zhig :
srid pa spyi nas shigs shig :
srid gsum rmang nas sgyel cig :
'khor ba gting nas phyungs shig :
bskal pa'i mes sregs shig :
dam tshig dmod pas sdigs shig :
bka' yi chad pa chod cig :
gnam lcags thog gi ral gris spyi bo nas khos shig :
srid gsum gar gnas kyang lus la mtshon cha rdo rje'i char phob cig :
dam nyams 'byung po mna' zan 'di rnams kyi mgo bo tshal pa stong du khos shig :
lus dum bu stong du thongs shig :
snying dum bu brgyad du gtubs shig :
mig 'bras thang la phyungs shig :
snying khrag las mkhan rnams kyis dpa' zas gyis shig :
dam nyams ru tra 'di mtha'i rgya mtsho'i pha rol tu sgrol cig :
gnod byed 'byung po 'di rnams u tsa Ta ya phaT:phaT:
song zhig :
stag lo zla ba dang po'i tshes brgyad la spring yig 'di dpal bsam yas chos 'khor gling du bris pa 'byung po'i rgyu lam chad par gyur cig :
