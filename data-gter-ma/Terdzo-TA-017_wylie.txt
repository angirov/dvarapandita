zab chos rig 'dzin thugs thig las :
rtsa gsum skong gso kun bzang mchod sprin bzhugs so :[    \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88   ]rtsa gsum lha la phyag 'tshal lo :
zab chos rig 'dzin thugs thig 'di :
sgrub cing nyams len gang zag gis :
nyams chag sdig sgrib sbyong ba'i phyir :
skong bshags 'di la brtson par bya :
sa ma ya :
de yang gnas gtsang yid 'ong sar :
rtsa gsum sku rten bshams pa'i drung :
sgrub rdzas gtor ma sman raka dang :
phyi nang gsang ba'i mchod pa dang :
rten sgrub skong mchod rdzas ma lus :
bag dro lhun chags bshams nas su :
khrus byas bde ba'i stan la 'dug :
bdag bskyed la sogs gzhung bzhin bya :
de nas gnas dang mchod rdzas la :
bsang chu 'thor zhing 'di skad brjod :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
ma dag snod bcud thams cad stong par sbyangs :
stong pa'i ngang las pad+ma 'od kyi zhing :
'ja' tshon 'od lnga dwangs mar 'khrigs pa'i dbus :
mdzes shing yid 'ong pho brang chen por gyur :
b+h+rU~M pad+ma rA s+ya maN+Da la b+h+rU~M:
oM brjod bral khyab brdal chos kyi dbyings :
AHrab 'byams dbyings mnyam ka pA lar :
hU~M 'dod yon zag med mchod pa'i sprin :
hoHlha tshogs dgyes skong nus ldan gyur :
oM AHhU~M ho :
zhes pas gnas rdzas byin brlabs la :
mdun du rigs 'dus lha tshogs bskyed :
gdung ba'i dbyangs kyis spyan 'dren pa :
hU~M hrI:
chos dbyings dag pa'i gzhal yas nas :
rtsa brgyud bla ma gshegs su gsol :
ma 'gag rang gsal klong yangs nas :
yi dam mkha' 'gro gshegs su gsol :
rtsa gsum bka' nyan 'khor dang bcas :
thugs rje'i dbang gis gshegs su gsol :
oM AHhU~M gu ru de ba DA ki nI d+harma pA la de ba ga Na sarba e h+ye hi badzra sa mA dza :
pad+ma sUr+ya tsan+d+ra satwaM:
dzaHhU~M baM hoHsa dbyer med bsre :
mchod bstod bzlas pa'i sgrub pa gzung :
de nas thugs dam skong ba ni :
hrI:
mtha' bral chos dbyings brdal ba'i khyon gang ba'i :
rab 'byams rgyal ba dgyes byed rmad byung rdzas :
me tog bdug spos mar me dri chab bshos :
snyan pa'i sgra dbyangs rgyal srid sna bdun dang :
phun tshogs rtags rdzas brgyad dang 'dod yon lnga :
gling bzhi ri rab bcas pa'i maN+Dal sogs :
mi zad lha mi'i longs spyod sna tshogs kyis :
nam mkha' rab 'byams gang ba'i thugs dam bskang :
dbang po lnga dang tshil chen til mar me :
khrag mkhris dri chu ma hA mAM sa dang :
cang te'u rkang gling rol mo'i sgra chen sgrog :
sha sna snying sna rus chen zhing lpags sogs :
dug lnga rang dag ye shes rdzas mchog 'dis :
bde chen dwangs ma'i klong du thugs dam bskang :
rnam bkra rig pa'i me tog snying rje'i gsur :
'od gsal mar me zab don byug pa dang :
ting 'dzin zas mchog grags stong snyan pa'i sgra :
ma 'gag rang byung rang shar mchod sprin gyis :
skye med rig pa'i rtsa gsum lha tshogs rnams :
spang blang dag pa rab 'byams thugs dam bskang :
rtsa brgyad lo 'dab stong sbyar a mr-i ta :
'khor ba rgyun gcod dmar gsal khrag mtsho bskyil :
snang srid dpal gyi dam rdzas gtor ma dang :
rang byung lhun grub sha lnga bdud rtsi lnga :
thabs shes dwangs ma byang sems dza gad dang :
yid 'phrog 'jo sgeg ldan pa'i mu dra yis :
rang snang rigs 'dus lha tshogs thugs dam bskang :
longs spyod mi zad ga Na'i rdzas chen po :
bza' bca' btung ba'i bye brag sna tshogs dang :
dar 'phan rgyal mtshan phye phur bla bre dang :
lda ldi yol ba dar dpyang cod pan gyis :
dag pa rab 'byams rgyal ba'i dkyil 'khor rnams :
rang shar rang grol chen po'i klong du bskang :
gzhan yang sgrub rten skong dang mchod rdzas rnams :
dngos 'byor mi zad 'dod yon rgya mtsho dang :
yid sprul nam mkha' rab 'byams khyon bkang ste :
ma lus 'dus pa'i gtso mchog dgyes skong phyir :
ma tshang med pa'i dam rdzas 'di dag gis :
khyab brdal chos dbyings klong du thugs dam bskang :
hU~M hrI:
chos dbyings bde chen dwangs ma 'ja' gur klong :
bde gshegs kun 'dus rje btsun thod phreng rtsal :
dgongs brda snyan brgyud rtsa ba brgyud bcas kyi :
dus gsum bla ma rnams kyi thugs dam bskang :
ma 'gag rang shar lhun grub tshom bu'i klong :
rigs 'dus dpal chen khro rgyal he ru ka :
phyi nang zhi khro rgyud drug theg pa dgu'i :
yi dam lha tshogs rnams kyi thugs dam bskang :
phrin las sna tshogs sgyu ma'i skur ston pa :
dbyings kyi yum chen dpal ldan DA ki ma :
rigs bzhi'i mkha' 'gro ging lang ma sring dang :
'bum phrag 'khor dang bcas pa'i thugs dam bskang :
phyogs mtshams steng 'og rab 'jigs me phung klong :
bstan srung dregs pa pho rgyud mo rgyud dang :
pho nya las byed bka' nyan bcas pa yi :
bstan srung dbang po rnams kyi thugs dam bskang :
gzhan yang dkon mchog sri zhu yon tan mgron :
rigs drug lan chags snying rje'i mgron la sogs :
ma tshang med pa'i 'dod yon longs spyod kyis :
bskang ngo gsol lo thugs dam gnyan po bskang :
de ltar thugs dam bskang zhing mchod pa'i mthus :
nyams chag sdig sgrib ma lus byang ba dang :
phrin las rnam bzhi 'bad med lhun grub cing :
srid pa'i 'gro kun bde chen klong du sgrol :
mchog dang thun mong dngos grub bstsal du gsol :
de ltar bskangs la yi ge brgya pa bzla'o :
bdag 'dra lo tsA bai ro tsa na yis :
thugs thig cha lag rtsa gsum skong ba 'di :
o rgyan bka' bzhin yi ger btab ste sbas :
las can dang 'phrad 'gro ba'i dpal du shog :
sa ma ya :
rgya rgya rgya :






rig 'dzin 'gyur med rdo rjes brag dmar g.ya' ma lung nas spyan drangs pa'o //

//
