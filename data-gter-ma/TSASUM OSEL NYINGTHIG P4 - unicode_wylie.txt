rtsa gsum 'od gsal snying tig las /
nang sgrub pad+ma'i drwa ba thugs rje chen po'i rgyun khyer bzhugs //
na mo gu ru ma hA kA ru NI ka ye /
nang sgrub pad+ma'i drwa ba'i rgyun khyer snying po ni /
pad+ma he ru kaHyi dgongs pa yis :
dbang gi lha mo nA gardzu na dang :
pad+ma 'byung gnas bar du byin brlabs te :
'das dang ma byon da lta dus gsum gyi :
gsung gi brgyud pa'i bla ma la gsol ba 'debs :
o rgyan pad+ma 'byung gnas la gsol ba 'debs :
zhes tshig rkang drug gi gsol 'debs sngon du 'gro bas /
bla ma dang gnyis su med pa'i 'phags mchog snying rje'i gter chen gyi lha tshogs mdun gyi nam mkhar badzra sa mA dzaHsa tshogs zhing mkha' khyab tu sad pa'i spyan sngar /
hrI:
bdag dang mkha' mnyam 'gro ba ma lus kun :
sku gsum 'phags pa'i lha la skyabs su mchi :
mtha' klas srid pa'i khams rnams bsgral ba'i phyir :
pad+ma drwa ba'i go 'phang bsgrub par bgyi :
lan gsum gyi mthar /
dzaHhU~M baM hoHsa tshogs zhing rnams rang la thim par bsam /
dngos gzhi lha bskyed ni /
hrI:
gzhi dbyings ka dag 'od gsal chos sku'i ngang :
gzhi snang rig pa lhun grub longs sku'i sprin :
zung 'jug sprul pa'i rgyu mchog hrIHdmar po :
de nyid yongs gyur skad cig dran rdzogs su :
phyi snod dag pa rab 'byams rdo rje'i grong :
rang snang rnam dag yid 'ong po ta lar :
mtshan nyid kun rdzogs ngo mtshar gzhal yas dbus :
rang rig bde gshegs yongs 'dus snying rje'i lha :
sku mdog dmar gsal zhal gcig phyag gnyis pa :
phyag g.yas pad+ma'i phreng ba thugs kar 'dren :
g.yon pas mnyam gzhag bdud rtsi'i tshe bum bsnams :
pang du gsang ba ye shes DA ki ma :
ut+pal thod 'dzin yab kyi mgul nas 'khril :
dbang mdog bcu drug bde ba'i lang tshos mdzes :
gnyis ka dar dang rin chen rus pas brgyan :
khro 'dzum chags nyams mtshan dpe'i 'od phung 'bar :
zhabs gnyis rdo rje pad+ma'i skyil krung gis :
thabs shes zung 'jug pad nyi zla steng rol :
spyi bor rigs bdag chos sku snang mtha' yas //
dmar po mnyam gzhag bdud rtsi'i lhung bzed bsnams :
de ltar gsal ba'i rdo rje lus kyi dkyil :
gnas lngar dbang chen rigs lnga yab yum rol //
thugs dbus sum cu rtsa drug zhi ba'i lha //
bde chen 'khor lor khro bo'i tshom bu bzhugs //
phyi rol thub drug bskal bzang sangs rgyas stong //
DA ki sde bzhi sras bcas rgyal ba'i tshogs //
nyi dang zer bzhin dam ye gnyis med gsal //
zhes lha sku'i gsal snang la sems rtse gcig tu gzung /
bzlas pa ni /
snying dbus dbang chen yab yum gyi :
thugs kar pad nyi zla ba'i steng :
hrIHmthar sngags phreng g.yas su 'khor :
'od kyis rgyal mchod byin rlabs bsdus //
rang thims sgrib sbyangs dbang bzhi thob //
slar 'phros 'gro ba'i las nyon sbyangs :
snod bcud 'phags pa'i sku gsung thugs //
pad+ma drwa ba'i klong du rdzogs :
oM ma Ni pad+me hU~M hrI:
zhes yi ge bdun pa gtso bor bzla /
thugs srog las byung hrIHyig phreng :
yum gyi zhal dang mkha' gsang brgyud //
snying kha'i chu skyes la chags pas :
rnam pa kun gyi mchog ldan pa'i :
zag med bde bas tshims par bsam :
oM AHhU~M hrIHhrIHsarba ta thA ga ta b+ho d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M:
hrIHbadzra kro d+ha h+ya gr-I ba DA ki nI ha ri ni sa tsit+ta hring hring dza dza :
gtso 'khor yongs rdzogs kyi sngags kyang cung zad bzla /
bde gshegs yongs rdzogs srog snying ni :
'byung 'jug gnas pa'i rlung la sbyar :
grags stong rdo rje'i sngags kyi sgra :
dus gsum dus med gcig tu bzla :
hrIHhrIHhrI:
ngag bzlas dang rdor bzlas gang rung bya /
thun mthar dbyangs gsal rten snying yig brgya bzlas mthar /
dam tshig 'od gsal 'khor lor bsdu /

/rjes thob sgyu ma'i lha skur ldang /

/dge ba 'di yis myur du bdag
/thugs rje chen po 'grub gyur sogs bsngo smon bya'o //
zhes pa'ang dad blo yangs shing sgrub la brtson pa Den maka pa bkra shis chos 'phel gyis rgyun gyi nyams len du bskul ngor /
'khos chung ma Ni ba pad+ma dri med bkra shis dpal 'byor gyis gter gzhung nas btus te bris pa 'dis kyang rang rig thugs rje chen po'i rang zhal mngon du byed pa'i rgyur gyur cig //
/
