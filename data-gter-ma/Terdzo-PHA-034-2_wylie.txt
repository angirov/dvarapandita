le brgan du gyur /
de hU~M la thim /
de las 'od zer 'phros don gnyis byas /
'od zer slar 'dus hU~M la thim tiSh+Tha badzra /
zhes brjod pas hU~M de nyid rdo rjer gyur /
slar yang de las 'od zer 'phros pas 'phags pa mchod sems can gyi don byas /
tshur 'dus yongs su gyur pa las /
AMHa ro lika?
/pAM rA ga rA ti /
bcom ldan 'das mgon po tshe dang ye shes dpag tu med pa sku mdog dmar po zhal gcig phyag gnyis pa /
phyag na tshe'i bum pa 'dzin pa /
zhabs rdo rje'i skyil krung gis bzhugs pa /
de'i pang du yum gos dkar mo dmar mo pad+ma'i phreng ba dang tshe bum 'dzin pa dang rol pa /
gnyis ka'ang dar dang rin po che'i rgyan can mtshan dpe'i gzi byin mchog tu 'bar ba'i thugs dbus su a las zla ba'i dkyil 'khor gyi steng du hU~M las rdo rje sems dpa' dkar po rdo rje dang dril bu 'dzin pa /
de'i thugs kar rdo rje rgya gram gyi lte bar tsit+ta rin po che shel gyi gzhal yas khang zlum po'i dbus su tshe rten thig le dkar po'i dkyil du nr-i le brgan gnas pa'i tsit+ta'i sgo srung rta mgrin dmar po bzhugs par gyur /
ces gsal btab pa tsam las cho ga'i yan lag gzhan gzhung du ma gsungs pas mi dgos so //
rang gi thugs ka nas 'od zer 'phros /
bum lha'i thugs rgyud bskul /
de'i thugs ka nas 'od zer 'phros pas phyi nang snod bcud 'khor 'das kyi tshe bcud thams cad 'od zer dang a nr-i hU~M gi rnam par bsdus te tshe'i rten dang bum nang du thim par gyur /
ces dmigs la /
oM b+h+rU~M A yur+dz+nyA na b+hin+du dza :
zhes bzla
/tshe 'phrog pa'i snying po /
ha ya g+h+ri ba kro tI shwa ri sa ma ya de bI A yu nr-i dza :
zhes pa'ang ci 'grub bzlas la bum pa'i kha rdo rje rgya gram gyi steng du rta mgrin gyis srung bar bsgom /
bzhi pa tshe'i phrin las kyi rim pa la tshe lung bcu gnyis yod pa'i dang po tshe mtshams bcad pa ni /
pad+ma he ru ka'i nga rgyal dang ldan pas /
hU~M:
sku gsung thugs kyi rang bzhin dpal gyi dpal :
sku la mnga' mdzad dbang mchog pad+ma'i spyan :
pad+ma he ru ka la phyag 'tshal lo :
chags pa'i bdag nyid rdo rje che :
pad+ma rgyal po kuN+Da lI:
sprul pa'i khro bzhi mang po yis :
tshe la gnas pa'i bgegs chen rnams :
de yi dbugs choms dor dril la :
gang tshe 'di yis gnod pa bgyis :
dkar mo mgyogs byed 'od 'phro ma :
rdo rje tshe mchog las mdzod cig :
A yu tshe b+h+rU~M dz+nyA na bin 'du a pa ra mi ta tshe b+h+rU~M:
gnyis pa tshe lha bstod cing bsgrub pa ni /
hU~M:
bcom ldan mgon po tshe dpag med :
sgrib pa'i dri ma rnam dag pa :
mkha' dang mnyam pa'i sku mnga' ba :
sku yi rang bzhin mtshan dang dpe byad ldan :
gsung gi rang bzhin spro dang yig 'brur ldan :
thugs kyi rang bzhin skye med dbyings su 'khyil :
sku gsung thugs kyi bdag la phyag 'tshal lo :
bcom ldan mgon po ye shes tshe dpag med :
tshe dpag med la phyag 'tshal lo :
mkha' dang mnyam pa'i sku mnga' ba :
mnyam nyid sku la phyag 'tshal lo :
bcom ldan mgon po ye shes tshe dpag med :
gsung mchog rnam par dag pa'i gsung :
spros bral chos kyi gsung mnga' ba :
mnyam nyid gsung la phyag 'tshal lo :
bcom ldan 
mgon po ye shes tshe dpag med :
thugs mchog rnam par dag pa'i thugs :
mkha' dang mnyam pa'i thugs mnga' ba :
mnyam nyid thugs la phyag 'tshal lo :
'gro ba yongs kyi tshe la dbang bsgyur ba :
tshe dang gzi brjid 'dren pa'i las mdzod cig :
mi sgrib tshe yi dngos grub bstsal du gsol :
A yuHtshe b+h+rU~M yu yu :
de nas rigs kyi khro bo bskul ba /
hU~M:
bcom ldan che mchog yab yum tshe dpag med :
tshe dpag med la phyag 'tshal bstod :
phyag mtshan g.yas kyi 'khor lo yis :
phyogs bcu'i khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
phyogs mtshams kun nas sdus sdus la :
g.yon na tshe yi bum pa'i nang du bstsal du gsol :
yab yum tshe gsol srung ma mdzod :
oM bud+d+ha a b+hi Shiny+tsa oM:
hU~M:
badzra he ru yab yum tshe dpag med :
tshe dpag med la phyag 'tshal bstod :
phyag mtshan rdo rje 'bar ba yis :
shar phyogs khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
shar phyogs kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan 'jam dpal gshin rje dpal :
tshe dpag med la phyag 'tshal bstod :
phyag mtshan rin chen 'bar ba yis :
lho phyogs khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
lho phyogs kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan rta mgrin yab yum tshe dpag med :
tshe dpag med la phyag 'tshal bstod :
phyag g.yas pad+ma 'bar ba yis :
nub phyogs khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
nub phyogs kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan rdo rje gzhon nu yab yum tshe dpag med :
tshe dpag med la phyag 'tshal bstod :
phyag mtshan rgya gram 'bar ba yis :
byang phyogs khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
byang phyogs kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan bla med he ru yab yum tshe dpag med :
tshe dpag med la phyag 'tshal bstod :
phyag mtshan rdo rje 'bar ba yis :
shar lho khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
shar lho kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan rig 'dzin rdo rje tshe dpag med :
tshe dpag med la phyag 'tshal bstod :
phyag mtshan rdo rje 'bar ba yis :
lho nub khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
lho nub kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan dregs pa kun 'dul yab yum tshe dpag med :
tshe dpag med la phyag 'tshal bstod :
phyag mtshan rdo rje 'bar ba yis :
nub byang khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
nub byang kun nas sdus sdus la :
g.yon gyi tshe bum nang du stsol :
yab yum tshe gsol srung ma mdzod :
hU~M:
bcom ldan stobs ldan nag po yab yum tshe dpag med :
tshe dpag med la phyag 'tshal bstod :
phyag mtshan rdo rje 'bar ba yis :
byang shar khams kyi bgegs bcom nas :
mi yi tshe dang phyugs kyi g.yang :
zas kyi bcud dang nor gyi dbyig :
byang shar khams nas sdus sdus la :
g.yon gyi tshe bum nang du stsol :
yab yum tshe gsol srog skyob mdzod :
de nas tshe yi pho nya gtang ba /
dkar mo mgyogs byed 'od 'phro'i tshogs :
rdo rje tshe mchog 'gug pa'i las mdzod cig :
rdo rje lha mo lcags kyu ma :
phyag na shel gyi bum pa bsnams :
'gro ba yongs kyi tshe la dbang sgyur ma :
tshe dang gzi brjid 'dren pa'i las mdzod cig :
nam mkha'i khams nas tshe drongs shig :
rdo rje lha mo zhags pa ma :
phyag mtshan bkra shis bum pa bsnams :
'gro ba yongs kyi tshe la dbang bsgyur ma :
tshe dang gzi brjid 'dren pa'i las mdzod cig :
sa yi khams nas tshe drongs shig :
rdo rje lha mo lcags sgrog ma :
phyag mtshan bye ru'i bum pa bsnams :
'gro ba yongs kyi tshe la dbang bsgyur ma :
tshe dang gzi brjid 'dren pa'i las mdzod cig :
chu yi khams nas tshe drongs shig :
rdo rje lha mo dril 'khrol ma :
phyag mtshan mthing shun bum pa bsnams :
'gro ba yongs kyi tshe la dbang bsgyur ma :
tshe dang gzi brjid 'dren pa'i las mdzod cig :
rlung gi khams nas tshe drongs shig :
'byung ba chen po nyon mongs ma :
gnas 'dir tshe gsol srog skyob mdzod :
dzaHhU~M baM ho :
a pa ra mi ta tshe b+h+rU~M:
de nas gsang ba'i yum bzhi'i tshe'i pho nya gtang ba 'di skad do //
hU~M:
shar gyi phyogs nas tshe 'gug ma :
dkar mo zhi ba'i thod phreng can :
khams gsum kun nas tshe khug cig :
lho yi phyogs nas tshe 'gug ma :
sngon mo g.yu yi lan phran can :
srid gsum gnas nas tshe khug cig :
nub kyi phyogs nas tshe 'gug ma :
dmar mo mtshal gyi thig phran can :
rgyud drug gnas nas tshe khug cig :
byang gi phyogs nas tshe 'gug ma :
ljang mo g.yu yi ral pa can :
snyan pa'i sgra skad phyogs bcur sgrog :
mchod stobs gnas nas tshe khug cig :
dzaHhU~M baM ho :
a pa ra mi ta tshe b+h+rU~M:
gsang ba'i yum bzhi'i sprul pa dang 'od zer tshogs kyis rnal 'byor pa'i tshe bcud dwangs ma'i dbyig rnams khams gsum gnas nas lcags kyus drangs :
srid gsum gnas nas zhags pas bkug :
rgyud drug gnas nas lcags sgrog gis bcings :
mchod stobs gnas nas dril bus dgyes pa bskyed cing lha tshogs rnams kyi phyag gi bum par bsdus pas tshe bcud kyis gang bar mos :
gsum pa dngos grub blang ba la gnyis /
dang po lha tshogs bskul ba ni /
hU~M:
mkha' dbyings rnam dag yul gyi gzhal yas su :
bcom ldan mgon po ye shes tshe dpag med :
sku mdog gangs la nyi ma shar ba 'dra :
phyag na rin chen phreng ba za ma tog :
bgrang phreng dang ni ne'u le'i rkyal pa bsnams :
gnas par gyur pa'i 'gro drug la :
tshe srog bzhugs pa'i gnas 'di lags :
gang gi tshe ni gnang bar gyis :
mi bsgrib tshe yi dngos grub bstsal du gsol :
nub phyogs pad+ma dbang gi zhing khams nas :
byams ldan mgon po ye shes tshe dpag med :
thugs kar dpal gyi be'u zur brgyad la :
byams ldan mgon po ye shes tshe dpag med :
thugs mchog bdag gis bsgrub pa'i tshe lags kyis :
byin gyis brlab cing bdag la dngos grub stsol :
A yu tshe b+h+rU~M:
hU~M:
shar phyogs dkar mo shel gyi zhing khams nas :
rdo rje rigs kyi khro bo khro mo'i tshogs :
dkar mo mgyogs byed zhi byed 'od 'phro'i tshogs :
tshe dang gzi brjid 'dren pa'i las mdzad ma :
rdo rje tshe mchog dngos grub bstsal du gsol :
lho phyogs baiDUr+Ya'i zhing khams nas :
rin chen rigs kyi khro bo khro mo'i tshogs :
sngon mo drag shul 'od zer 'phro ba'i tshogs :
tshe dang gzi brjid 'dren pa'i las mdzad ma :
rdo rje tshe mchog dngos grub bstsal du gsol :
nub phyogs pad+ma rA ga'i zhing khams nas :
pad+ma rigs kyi khro bo khro mo'i tshogs :
dmar mo dbang sdud 'od zer 'phro ba'i tshogs :
tshe dang gzi brjid 'dren pa'i las mdzad ma :
rdo rje tshe mchog dngos grub bstsal du gsol :
byang phyogs in+d+ra nI la'i zhing khams nas :
las kyi rigs kyi khro bo khro mo'i tshogs :
dus glog ljang gu 'od zer 'phro ba'i tshogs :
tshe dang gzi brjid 'dren pa'i las mdzad ma :
rdo rje tshe mchog dngos grub bstsal du gsol :
A yuHbadzra dzaHhU~M baM ho :
kun tu bzang po yum gyi thugs ka nas :
sna tshogs cir yang bsgyur ba'i yig 'bru shar :
skal ldan tshe yi dngos grub bdag la stsol :
spyi gtsug zla ba'i dkyil 'khor la :
bcom ldan rnam par snang mdzad bzhugs :
de yi mthu dang byin rlabs kyis :
bgegs dang log 'dren mi gnas 'dir :
tshe yi dngos grub brtan par mdzod :
lce steng pad+ma 'dab brgyad la :
bcom ldan snang ba mtha' yas bzhugs :
de yi mthu dang byin rlabs kyis :
bgegs dang log 'dren mi gnas 'dir :
tshe yi dngos grub brtan par mdzod :
thugs ka nyi ma'i gdan steng la :
bcom ldan rdo rje sems dpa' bzhugs :
de yi mthu dang byin rlabs kyis :
bgegs dang log 'dren mi gnas 'dir :
tshe yi dngos grub brtan par mdzod :
lte ba rin chen zur brgyad la :
bcom ldan rin chen 'byung ldan bzhugs :
de yi mthu dang byin rlabs kyis :
bgegs dang log 'dren mi gnas 'dir :
tshe yi dngos grub brtan par mdzod :
thig le las kyi rgya gram la :
bcom ldan don yod grub pa bzhugs :
de yi mthu dang byin rlabs kyis :
bgegs dang log 'dren mi gnas 'dir :
tshe yi dngos grub brtan par mdzod :
kun tu bzang mo yum gyi b+ha ga la :
rak+ta zla gam 'od kyi zer 'phro ba :
byang chub sems ni 'od du 'khyil :
'khyil cing rgyan yang 'khyil ba ste :
byang chub sems la sku mi mnga':
sku mchog dam pa nyid kyi sku :
stong nyid sku la phyag 'tshal lo :
byang chub sems la gsung mi mnga':
gsung mchog dam pa nyid kyi gsung :
stong nyid gsung la phyag 'tshal lo :
byang chub sems la thugs mi mnga':
thugs mchog dam pa nyid kyi thugs :
stong nyid thugs la phyag 'tshal lo :
gnas 'dir dngos grub bstsal du gsol :
bskal pa mtha' yas mang por tshogs bsags nas :
bskal par rnyed dka' de nyid thugs su chud :
bcom ldan mgon po ye shes tshe dpag med :
skal ldan tshe yi dngos grub bdag la stsol :
shar phyogs lha mo tshe 'dzin ma :
dkar mo shel mdog spyan 'phra ma :
rdo rje sems dpas byin brlabs te :
phyag na tshe yi g.yung drung bsnams :
yang sprul phra mo grangs med kyis :
dri za'i lag nas tshe drongs la :
tshe yi dngos grub bstsal du gsol :
lho yi lha mo tshe 'dzin ma :
sngon mo g.yu mdog spyan 'phra ma :
rin chen sems dpas byin brlabs te :
phyag na tshe yi g.yung drung bsnams :
yang sprul phra mo grangs med kyis :
gshin rje'i lag nas tshe drongs la :
tshe yi dngos grub bstsal du gsol :
nub kyi lha mo tshe 'dzin ma :
dmar mo mtshal mdog spyan 'phra ma :
chos kyi sems dpas byin brlabs te :
phyag na tshe yi g.yung drung bsnams :
yang sprul phra mo grangs med kyis :
klu yi lag nas tshe drongs la :
tshe yi dngos grub bstsal du gsol :
byang phyogs lha mo tshe 'dzin ma :
ser mo gser mdog spyan 'phra ma :
las kyi sems dpas byin brlabs te :
phyag na tshe yi g.yung drung bsnams :
yang sprul phra mo grangs med kyis :
gnod sbyin lag nas tshe drongs la :
tshe yi dngos grub bstsal du gsol :
tshur byon phyogs bcu'i rgyal ba'i sras :
dad pa mthun pa'i dam tshig gis :
gnas 'dir tshe gsol srog skyobs shig :
pra mo mkhas pa'i pra mo ha :
pra mo ha yis pra phob cig :
tshe la dbang ba'i dpal 'bar ma :
dpal 'bar mas ni tshe khug cig :
tshe bdag chen mos tshe khug cig :
byin bdag chen mos byin phob cig :
oM b+h+rU~M nr-i yu badzra A yu she hU~M dza :
gnyis pa bsnyen pa 'bul ba ni /
gong du smos pa'i spro bsdu'i ting nge 'dzin gsal btab la /
oM b+h+rU~M badzra A yu she A:
zhes ci 'grub bzla /
tshe 'gugs pa ni /
oM b+h+rU~M nr-i yu badzra A yu she swA hA:
tshe gso ba ni /
oM b+h+rU~M nr-i yu badzra dz+nyA na A yu she swA hA:
tshe bstim pa ni /
oM b+h+rU~M nr-i yu badzra A yu she hU~M A be shA ya hU~M:
tshe bsring ba ni /
oM puN+ye puN+ye ma hA puN+ye A yuHpuN+ye dz+nyA na sam b+hA ro pa tsi te swA hA:
mthar byin brtan cing dbang thang chus srid bskyed pa ni /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hA:
zhes pa rnams kyang bzla'o //
bzhi pa tshe bgegs kyis brkus pa 'phrog pa ni /
thugs ka'i pad+ma he ru ka las sprul pa'i khro bo pad+ma kuN+Da lI gtum zhing 'jigs pa'i gzugs can /
rdo rje gsal shing thogs pa spros te ri rab thal bar bshigs /
rgya mtsho'i gting nas dkrugs /
gser gyi sa gzhi'i steng na 'chi bdag gshin rje'i skra nas bzung /
lus phyed tshal du bkas /
klad pa dang snying gi dkyil nas bsrung bya'i bla tshe bkug par bsam la /
hU~M:
sngags 'chang rgyal po gang na gnas pa na :
phyag rgya'i dkyil 'khor tshogs kyang de na gsal :
phyag rgya chen po'i dkyil 'khor nas :
sme sha nag mo byis snying za :
de yi yang gsang thugs kyi dkyil 'khor nas :
ha ya grI ba rta mchog dpal :
phyag mtshan phyag na 'brug grus bsnams :
'brug dkar 'brug ljang 'brug sngon 'brug nag rnams :
'brug gi kha nas glog gi lce 'byin cing :
'brug gi kha nas gnam lcags thog kyang 'bebs :
gnod sbyin dmar po rnams kyi klad pa 'gems :
de yi sems kyi dkyil nas tshe drongs shig :
rdo rje tshe yi dngos grub bstsal du gsol :
chags pa'i bdag nyid rdo rje che :
pad+ma rgyal po kuN+Da lI:
sprul pa 'phro zhing mang po 'tshogs :
tshe la gnas pa'i bgegs chen rnams :
de yi gzugs mchog gting khrol la :
gang gi tshe de snang bar gyis :
b+han+da traTa? phaTa?:
tshe la gnod pa'i bgegs chen po :
gshin rje dmar po'i klad pa 'gems :
de yi sems kyi dkyil nas tshe drongs la :
mkha' dbyings rnam dag yum gyi gzhal yas nas :
bcom ldan mgon po ye shes tshe dpag med :
sku mdog gangs ri rtse la nyi shar 'dra :
phyag na rin chen phreng ba za ma tog :
bgrang phreng dang ni ne'u le bsnams :
gnas par gyur pa'i 'gro drug la :
tshe bzhag gnas ni 'di lags na :
gang gi tshe de snang bar gyis :
chags pa'i bdag nyid rdo rje che :
pad+ma'i rgyal po he ru ka :
sprul pa'i khro bo mang po yis :
tshe la gnod pa'i bgegs rnams kun :
de yi gzugs kyi gting bcom nas :
gang gi tshe de snang bar mdzod :
lag pa'i sor mo rgyab tu bsnol la drag tu dral lo //
b+han+d+ha sarba traT phaT:
lnga pa tshe blang zhing bla 'gugs ni /
khro bo'i sprul pas bgegs kyi gting dral te brkus pa'i bla tshe skar chen ltar gnas pa la :
pad+ma he ru ka'i thugs ka dang :
ba spu'i bu ga nas gsang ba'i yum sku mdog dkar mo lcags kyu thogs pa mang po byung ste :
zla ba'i dkyil 'khor rin po che'i gwa'u 'dra ba'i nang du tshe bkug par gyur :
lcags kyu'i phyag rgya byas la /
A yur+dz+nyA na b+h+rU~M dza :
bgegs kyis bar du gcod cing rloms mi nus par khro bo mang pos bsrung mtshams bcad par gyur /
oM su ra badzra rak+Sha yak+Sha badzra ka pa tsa hU~M phaT:
skul tshig kyang /
hU~M:
tshe dang bla g.yu 'gugs pa'i las mdzad ma :
rdo rje lha mo lcags kyu 'dzin :
nam mkha'i khams la dbang sgyur ma :
khams gsum gnas nas tshe drongs shig :
rin chen lha mo zhags pa ma :
'byung ba me la dbang sgyur ma :
srid gsum gnas nas tshe khug cig :
pad+ma lha mo lcags sgrog ma :
'byung ba chu la dbang sgyur ma :
rgyud drug gnas nas tshe khug cig :
las kyi lha mo dril bu ma :
snyan pa'i sgra skad phyogs bcur sgrog :
snang mdzad rlung la dbang sgyur ma :
mchog gsum gnas nas tshe drongs shig :
drug pa tshe dbab cing bstim pa ni /
lag gnyis dbab pa'i phyag rgya byas la /
lha mo rnams kyis bkug pa'i tshe de nyid bsrung bya'i lus kun la khyab par bstims shing khyad par snying gi dbus kyi tshe rten la thim pas bkrag dang gzi mdangs lham mer 'bar bar gyur /
oM badzra A yu she hU~M A be sha ya A:
gshin rje dmar po la sogs pa'i :
thugs ka'i gnas nas tshe 'phrog pa'i :
dbab pa'i cho ga byas pa yis :
tshe dang bkrag dang gzi mdangs kun :
thim nas lham mer 'bar bar gyur :
bcing zhing bzung ba ni /
snying ga'i gwa'u kha bsgrigs /
rdo rje rgya gram gyi rwa bzhis bsnol mar bsdoms rtser baM dmar po gsal /
badzra baM:
baM las rdo rje lu gu rgyud dmar po byung ste rgya gram gyi rtse mo dam du bcings par gyur /
rgyal ba rdo rje 'chang chen gyis :
spyan sngar khas blangs dam bcas pa'i :
rig 'dzin la sogs pho nya rnams :
ma g.yel bden pa'i dam tshig gis :
gnas 'dir las mdzod tshe khug cig :
dad pas mthun pa'i dam tshig gis :
tshur byon phyogs bcu'i rgyal ba rnams :
'gro la phan pa'i thugs rje yis :
gnas 'dir tshe spel srog skyobs shig :
bdun pa g.yeng ba sdud pa ni /
dar gyi g.yab mo lcags kyu'i phyag rgyas drangs te /
A yur+dz+nyA na b+h+rU~M nr-i dza :
zhes pa dang /
tshe dang bkrag thams cad 'ub kyis bsdus te :
gang la bya ba'i lus ngag yid gsum la thim par gyur :
hU~M:
shar gyi phyogs nas tshe 'dzin ma :
rdo rje yum ste sangs rgyas spyan :
rin chen shel gyi bum pa la :
tshe dang bdud rtsis bkang nas su :
rdo rje 'bar bas rgyas btab ste :
spyi bo'i gtsug nas dbang bskur bas :
tshe dbang thams cad brtan par mdzod :
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sa d+ha ni swA hA:
lho yi phyogs nas tshe 'dzin ma :
rin chen yum ste gos dkar mo :
bai DUr+Ya yi bum pa la :
tshe dang bdud rtsis bkang nas su :
rin chen 'bar bas rgyas btab ste :
spyi bo'i gtsug nas dbang bskur bas :
tshe dbang thams cad brtan par mdzod :
oM shang ka re shIn+taM ka re na g+ha Ta ya g+ha Ta ya gu Ti ni swA hA:
nub kyi phyogs nas tshe 'dzin ma :
pad+ma yum ste ma mA ki :
bye ru dmar po'i bum pa la :
tshe dang bdud rtsis bkang nas su :
pad+ma 'bar bas rgyas gdab ste :
spyi bo'i gtsug nas dbang bskur bas :
tshe dbang thams cad brtan par mdzod :
oM ka Te bi ka Te ni ka Te ka TaM ka Ta swA hA:
byang gi phyogs nas tshe 'dzin ma :
las kyi yum ste dam tshig sgrol :
in+d+ra nI la'i bum pa la :
tshe dang bdud rtsi'i bkang nas su :
ral gri 'bar bas rgyas gdab ste :
spyi bo'i gtsug nas dbang bskur nas :
tshe dbang thams cad brtan par mdzod :
oM tA re tut+tA re swA hA:
dbus kyi phyogs nas tshe 'dzin ma :
bde gshegs yum ste dbyings phyug ma :
rin chen mchong gi bum pa la :
tshe dang bdud rtsis bkang nas su :
'khor lo 'bar bas rgyas btab nas :
spyi bo'i gtsug nas dbang bskur bas :
tshe dbang thams cad brtan par mdzod :
oM sarba ta thA ga ta ma hA de bI shrI ye swA hA:
brgyad pa tshe zad pa gso ba ni /
sgrub pa po tshe dpag med yab yum gyi nga rgyal du zhugs la /
hU~M:
bcom ldan mgon po tshe dpag med :
sku mdog gangs ri 'tsher ba la :
rin chen phreng ba'i rgyan gyis spras :
yid bzhin rin chen phreng ba dang :
yid bzhin rin chen za ma tog :
rin chen rgyan dang bum pa bzang :
tshe yi gnas ni 'di lags so :
tshe yi dbang po sgyu 'phrul can :
dkar mo'i mdog la 'od 'phro ma :
phyag na rin chen gang ba yi :
phyag mtshan sna tshogs cir yang bsgyur :
'jig rten drug gi phyogs bcu nas :
gnas par gyur pa'i 'gro drug la :
phan pa'i tshe dbang sbyin mdzad ma :
tshe dpag med pa yab yum gyis :
de ring tshe 'di brtan par mdzod :
na mo b+ha ga wa te a pa ri mi ta a yur+dz+nyA na sum+ba ni tsit+ta te dzo rA dzA ya :
ta thA ga tA ya :
ar+ha te :
samyak+saM bud+d+hA ya :
tad ya thA oM sarba sam skA ra pa ri shud+d+he d+harma te ga ga na sa mud ga te :
swA b+hA wa bi shud+d+he ma hA nA ya pa ri wA re swA hA:
zhes bzlas pas /
tshe dpag tu med pa yab yum thabs shes gnyis su med pa'i byang chub kyi sems char gyi rgyun bzhin babs :
bsrung bya'i lus thams cad la khyab cing bsnan te bsdams pas tshe dang gzi brjid 'phel zhing rgyas par gyur :
dgu pa tshe ldeg pa brtan par byed pa'i skul ni /
bskal pa grangs med mang por tshogs bsags pa'i :
skye shi las 'das rnal 'byor chen po yi :
rgyal bas rtogs dka' de nyid thugs su chud :
bcom ldan tshe yi dngos grub bstsal du gsol :
kun tu bzang mo yum gyi b+ha ga las :
lha tshogs cir yang 'gyur ba'i cho 'phrul gyis :
bcom ldan tshe yi dngos grub bstsal du gsol :
khro bo khro mo'i thugs ka nas :
lcags kyu dkar dang dmar gyi zhags kyis bcings :
de bzhin gshegs pa'i thugs ka man chad nas :
mthu chen 'byung po lha klu bgegs la sogs :
de yi snying gi dkyil nas tshe drongs la :
bcom ldan tshe yi dngos grub bstsal du gsol :
lcags kyus tshe bzung ba'i phyag rgya bcings la /
A yur+dz+nyA na b+h+rU~M nr-i dza :
zhes pas /
de bzhin gshegs pa'i thugs ka nas thugs rje byang chub sems kyi char babs pas :
'dod khams dang gzugs khams kyi lha bsod nams che zhing :
gzi brjid ldan pa ma bdud srin po la sogs pa'i tshe dang bsod nams 'phrog nas spyan ma la sogs pas dbang bskur cing byin gyis brlabs :
tshe bcud sgo gsum la phab cing rgyas par byas te zla ba rgyas pa ltar gsal bar gyur :
badzra rak+Sha haM:
sarba ta thA ga ta hr-i da ya badzra a d+hiSh+Thi te swA hA:
bcu pa tshe la bgegs kyis 'tshe ba bskrad pa ni /
rang gi sor mo g.yon pa lnga spyan ma sogs yum lngar gsal ba'i phyag mtshan lcags kyus nad dang bgegs kyi sbyor ba ngan pa phyung ste byab cing mtshams bcad :
g.yas pa lnga la khro bo lngar gyur te :
tshe la gnod pa'i bgegs tshar gcod par gyur :
hU~M:
dkar mo rgyas 'debs zhi byed mgyogs ma'i tshogs :
'gro ba rnams kyi tshe la dbang bsgyur cing :
tshe dang gzi brjid 'dren pa'i las mdzad ma :
rdo rje tshe mchog 'gugs pa'i las mdzod cig :
thugs rje rgya mtsho rba klong 'khyil ba ni :
rmongs byed dmar mo dbang sdud chags pa'i sku :
snang srid mgyogs ma'i tshogs la dbang bsgyur ma :
rdo rje tshe mchog 'gugs pa'i las mdzod cig :
rgyas byed ser mo tshe 'phel rgyas 'debs ma :
thugs rje'i shugs kyis 'dren pa'i gtso mo ste :
tshe dang gzi brjid 'dren pa'i las mdzad ma :
rdo rje tshe mchog 'gugs pa'i las mdzod cig :
sngon mo brlag byed drag po'i shugs 'bar ma :
rmongs shing 'dren pas drag po'i las mdzad ma :
log 'dren bgegs kyi tshogs rnams gzhom pa'i phyir :
tshe la gnod pa'i bgegs rnams rdul du rlog :
rdo rje tshe mchog 'gugs pa'i las mdzod cig :
shar gyi phyogs nas tshe 'gug pa :
tshe yi bdag po'i mtshan ni mi 'khrugs pa :
tshe yi yum gyi mtshan ni sangs rgyas spyan :
tshe yi mgon po'i mtshan ni yul 'khor srung :
tshe yi khro bo'i mtshan ni stobs po che :
mgyogs byed pho nya'i mtshan ni rdo rje lcags kyu ste :
rdo rje lcags kyus nam mkha'i khams khongs la :
shar phyogs dri za'i lag nas tshe drongs shig :
badzra A yur+dz+nyA na hU~M b+h+rU~M:
lho yi phyogs nas tshe 'gug pa :
tshe yi bdag po'i mtshan ni rin chen 'byung :
tshe yi yum chen mtshan ni gos dkar mo :
tshe yi mgon po'i mtshan ni 'phags skyes po :
tshe yi khro bo'i mtshan ni gshin rje gshed :
tshe yi pho nya'i mtshan ni rdo rje zhags pa ste :
rdo rje zhags pas nam mkha'i khams khongs la :
lho phyogs gshin rje'i lag nas tshe drongs shig :
rat+na A yu dz+nyA na trAM b+h+rU~M:
nub kyi phyogs nas tshe 'gug pa :
tshe yi bdag po'i mtshan ni 'od dpag med :
tshe yi yum gyi mtshan ni mA ma ki :
tshe yi mgon po'i mtshan ni spyan mi bzang :
tshe yi khro bo'i mtshan ni rta mchog dpal :
tshe yi pho nya'i mtshan ni lcags sgrog ma :
rdo rje lcags sgrog nam mkha'i khams khongs la :
nub phyogs klu yi lag nas tshe drongs shig :
pad+ma dz+nyA na A yuHhrIHb+h+rU~M:
byang gi phyogs nas tshe 'gugs pa :
tshe yi bdag po'i mtshan ni don yod grub :
tshe yi yum gyi mtshan ni dam tshig sgrol :
tshe yi mgon po'i mtshan ni rnam thos sras :
tshe yi khro bo'i mtshan ni bdud rtsi 'khyil :
tshe yi pho nya'i mtshan ni dril bu ma :
rdo rje dril bus nam mkha'i khams khongs la :
byang phyogs gnod sbyin lag nas tshe drongs shig :
karma A yuHdz+nyA na ha b+h+rU~M:
shar phyogs rdo rje 'bar ba'i dkyil 'khor nas :
rdo rje phra men me yi ral pa can :
spyan mig dri med chu zla 'bum gyis gzigs :
phyag cha rdo rje mang po skar ltar 'khrugs :
'dul byed zhabs kyi 'od zer 'phro ba yis :
shar phyogs dri za'i lag nas tshe khug cig :
lho phyogs me ri dmar po'i gzhal yas nas :
rdo rje sgron me me yi ral pa can :
me yi tshwa tshwa mang po skar ltar 'khrugs :
ral pa me stag mang pos stong khams gtibs :
lho phyogs gshin rje'i lag nas tshe khug cig :
nub phyogs zangs ma dmar po'i zangs kyi gzhal yas su :
rdo rje khrag 'thung khrag gi ral pa can :
khrag dang zhag gi thig les rgyan du byas :
lag pa khrag sder dmar po gtams pa yis :
nub phyogs klu yi lag nas tshe khug cig :
byang phyogs lcags ri sngon po lcags kyi gzhal yas su :
lcags mdog sngon mo lcags kyi mche gshog can :
lag pa lcags sder sngon po lcags kyi kha bltams pas :
byang phyogs gnod sbyin lag nas tshe khug cig :
bcu gcig pa sbed cing brtan par bya ba la gnyis las /
dang po kha bcings nas sbed pa ni /
rgyas 'debs ma yis rgyas thob cig :
ci ltar rgyal pos rgyas btab nas :
bran rnams 'gal bar me byed bzhin :
bdag nyid chen pos rgyas btab bo :
su yang 'gal bar mi bya 'o :
tshe 'dzin mas ni tshe zungs shig :
bdud dang mu stegs gang la yang :
ma shor bar ni dam du bzung :
sbed byed rnams ni tshe sbos shig :
sbed byed khyed kyis tshe sbas na :
mthu chen lha srin gang gis kyang :
de la mthong bar nus pa min :
spel byed mas ni tshe spel cig :
spel byed khyed kyis tshe spel na :
nam yang zad par 'gyur ba min :
zhes dang /
ma ltar byams shing sring ltar gdung :
tshe 'dzin ma yis tshe zungs shig :
skrod byed ma yis bgegs skrod cig :
spel byed ma yis tshe spel cig :
rtogs byed ma yis tshe rtogs shig :
mthu chen rnams kyis mthu stsol cig :
dbang chen rnams kyis dbang skur cig :
byin chen rnams kyis byin phob cig :
ces bskul lo //
gnyis pa tshe brtan par bya ba ni /
cis kyang mi shigs mi tshugs pa'i :
'khor lo'i go cha bla na med :
dam pa nyid du mdzad du gsol :
cis kyang mi shigs mi tshugs pa :
rdo rje'i go cha bla na med :
sra zhing mkhregs par mdzad du gsol :
cis kyang mi shigs mi tshugs pa :
rin chen go cha bla na med :
yon tan phun sum tshogs par shog :
cis kyang mi shigs mi tshugs pa :
pad+ma'i go cha bla na med :
gsung mchog dngos grub bstsal du gsol :
cis kyang mi shigs mi tshugs pa :
rgya gram go cha bla na med :
phrin las phun sum tshogs par mdzod :
tshe 'di ri rab rtse na gnas kyang rung :
rgya mtsho'i gting na gnas kyang rung :
bdud dang srin po'i lag na gnas kyang rung :
rgyal po brgya byin lag na gnas kyang rung :
sa bdag sa srin lag na gnas kyang rung :
tshe 'di yo ba bdog na bsrang du gsol :
nyams pa 'dug na bsab tu gsol :
yar ba bdog na dgug tu gsol :
oM b+h+rU~M hU~M b+h+rU~M trAM b+h+rU~M hrIHb+h+rU~M hA b+h+rU~M:
zhes pas /
tshe srog rdo rje'i brag ltar sra zhing lhun po ltar 'gyur med du brtan par bsam /
bcu gnyis pa tshe'i dbang blang zhing smon lam gdab pa ni gsham du 'byung ba ltar la /
dbang blang ba ni bsnyen sgrub grub pa'i rjes sogs las rgyun du sbyor mi dgos /
srung ma'i gtor chog 'grub na 'dir sbyar /
de nas phrin las rjes kyi bya ba tshogs mchod mdor bsdus byed par spro na /
tshogs rdzas kyi dngos po ci 'byor ba bshams shing byin gyis brlab pa ni /
hU~M/
raM yaM khaM las me rlung chus //
tshogs kyi dngos po bsregs gtor bkrus //
slar yang b+h+rU~M oM AHhU~M hrIHsa //
ngo mtshar mchod sprin chen por gyur //
raM yaM khaM oM AHhU~M ha ho hrIH
lan gsum /
tshogs rten spyan 'dren pa ni /
hU~M/
chos dbyings 'gyur med 'og min zhing khams nas //
bde gshegs zhi khro bka' brgyad lha tshogs rnams //
ye shes tshogs la spyan 'dren gshegs su gsol //
'dod yon mchod bzhes tshe dbang dngos grub stsol //
badzra sa mA dzaH
dzaHhU~M baM hoH
de nas tshogs phud cha gsum du spros la /
dang po mchod pa ni /
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
thugs dam bzhin las ci bder bzhes su gsol //
oM ga Na tsakra pany+tsa kA ma gu Na pra tIts+tsha swA hA/
zhes 'bul /
bar pa bshags pa ni /
bdag cag ma rig lus dang ngag sems kyis //
bag med spyod pas dam las 'gal gyur te //
dkyil 'khor lha tshogs thugs dang ci 'gal ba //
'dod yon tshogs kyi mchod pas bskang zhing bshags //
yig brgya bzla /
tshogs tha ma ni /
e nr-i tri zhes dmigs bya rten dang bcas pa bskyed /
dzaHhU~M baM hoHsa dgug gzhug bya /
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karma raM raM dz+wa la raM hU~M phaTaH
sarba nr-i tri sha trUm mA ra ya rbad /
ces bsgral la /
dgra bgegs gdug pa bsgral pa'i sha khrag rus //
dug gsum dbyings su sbyangs pa mchod pa'i sprin //
zag med bdud rtsir sbar nas 'bul lags na //
rngams pa'i stabs kyis dgyes par bzhes su gsol //
mAM sa rak+ta keng ni ri ti a mr-ita pU dza khA hi /
zhes stob /
de nas tshogs la rol /
lhag ma /
oM AHhU~M pany+tsa a mr-ita hU~M ha ho hrIHsa brlabs /
oM A ral+li hrIM hrIM dzaHsa spyan drangs /
hU~M/
mkha' 'gro ging lang dbang phyug ma //
ma bdun sring bzhi 'bar ma brgyad //
pho nya la sogs lhag sdud tshogs //
dpal gyi pham phab 'di gsol la //
sngon tshe dpal gyi bka' lung bzhin //
bcol pa'i phrin las 'grub par mdzod //
oM uts+tshiSh+Ta ba ling ta b+hak+Sha sI swA hA/
zhes 'bul /
he ru ka dpal grong khyer du //
tshogs kyi 'khor los mchod pa yis //
bdag gzhan 'gro ba ma lus pa //
dkyil 'khor gcig tu 'grub par shog
/ces smon lam gdab bo //
mthar gtang rag gi don du /
oM shrI badzra he ru ka sa pa ri wA ra ma hA sh+ma sha na puSh+paM d+hU paM gan+d+haM nai wid+yaM shab+daM pU dza hoH
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
zhes dang /
yang dag 'jam dpal gshin rje pad+ma dbang //
rdo rje gzhon nu bla med he ru ka
/che mchog rig 'dzin dregs 'dul drag sngags sogs //
bka' brgyad lha tshogs rnams la phyag 'tshal bstod //
ces bstod /
yi ge brgya pas nongs pa bshags /
tshogs mgron sogs rten yod na brtan bzhugs dang /
med na badzra muHsa /
ye shes kyi 'khor lo dbyings su gshegs /
bdag nyid dam ye dbyer med pa'i dkyil 'khor gsal bar bltas la /
hU~M:
chos nyid skye ba med pa las :
'gag med dkyil 'khor 'khor lor shar :
'gag pa nyid na 'gag med pa :
spros bral ka dag klong du thim :
hU~M hU~M hU~M:
zhes 'od gsal gyi dbyings su bsdu /
phaT phaT phaT/
slar yang bdag nyid he ru ka'i skur gyur pa'i spyi bor oM/
mgrin par AH
thugs kar hU~M gis mtshan par gyur /
oM badzra kA wA tsi rak+Sha rak+Sha hU~M/
zhes thun mtshams kyi lhar ldang zhing gnas gsum bsrung /
gsham nas 'byung ba ltar tshe'i smon lam gdab /
mi gnas ye shes thugs kyi dkyil 'khor du //
'gyur ba med pa lhun gyis grub pa dang //
rab 'byams rgyal ba rnams kyi gnas thob nas //
'gro ba yongs kyi dpal du 'gyur bar shog
/ces dge ba bsngo /
byin rlabs mchog stsol rtsa brgyud bla ma dang //
dngos grub char 'beb zhi khro bka' brgyad lha //
dregs pa'i sde dpon dam can gter srung sogs //
rab 'byams dkyil 'khor 'khor lo'i bkra shis shog
/ces sogs shis pa brjod pas mtha' brgyan par bya'o /
!
/'di'i sgo nas tshe'i dbang bskur ba ni /
bca' gzhi dang 'don sgrub bshad ma thag pa ltar tshogs gsag nas bzung /
bcu pa bgegs kyi 'tshe ba bskrad pa'i bar du gtang /
las bum du bdud rtsi 'khyil ba bskyed bzlas bya /
slob ma rnams khrus bya /
bgegs gtor btang la bskrad /
las byang ltar mtshams bcad /
maN+Dal bkye bsdu dang sems bskyed gsal gdab /
de la 'dir rab 'byams dkyil 'khor rgya mtsho'i khyab bdag slob dpon chen po pad+ma thod phreng rtsal la bka' babs shing thugs dam gyi lha mchog rtsod med du grags pa bka' brgyad kyi dkyil 'khor du sgrub pa'i bka' srol snga phyi du mar byon pa rnams kyi nang nas rtsa bar gyur pa /
chos rgyal tshangs pa lha'i me tog gi sku'i rnam 'phrul /
gter ston grub thob thams cad kyi rgyal po /
mnga' bdag nyang ral nyi ma 'od zer gyis lho brag mkho mthing lha khang gi rnam snang sku rgyab nas chos rgyal chen po'i bla dpe spyan drangs par mdzad pa'i bka' brgyad bde gshegs 'dus pa'i chos skor las /
thugs rje dang bka' drin tshad ma mchis pa'i bdag nyid gu ru rin po che pad+mA ka ras phyi rabs kyi 'gro ba tshe thung zhing tshe la bar du gcod pa mang po dang ldan pa la phan gdags pa'i slad du rgyud las zab mo'i nying khu phyungs par mdzad pa /
bskyed rdzogs chen po'i las gzhung dang 'brel ba'i man ngag khyad par du 'phags pa tshe lung rnam pa bcu gnyis dang ldan pa bkra shis tshe'i sgrub pa'i dbang bskur bgyi ba la sogs kyis mtshams sbyar la maN+Dal 'bul du gzhug
/thal mo me tog dang bcas pas gsol ba 'debs pa 'di'i rjes zlos mdzod /
'chi med gtso bo khyod la 'dud //
thar lam chen po bdag 'dod de //
de nyid dbang dang dam tshig dang //
mgon po dpa' bor skyabs gsol nas //
theg chen khang par gzhug pa dang //
mkhyen rab ye shes bdag la stsol //
lan gsum /
slob dpon dang mdun bskyed dbyer med pa bde gshegs sgrub pa bka' brgyad 'chi med tshe'i dkyil 'khor gyi lhar gsal ba'i steng gi cha la brgyud pa'i bla ma /
mtha' skor du yi dam lha tshogs sangs rgyas byang sems dpa' bo rnal 'byor ma'i tshogs thams cad sprin phung gtibs pa bzhin bzhugs pa'i spyan sngar rgyun bshags yan lag brgyad pa tshul bzhin bya ba'i yid kyis 'di'i rjes zlos /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i bgegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
zhes lan gsum /
dbang don rgyud la brtan pa ni dam tshig dang sdom pa la rag las pa yin pas dam bca' rnam pa gsum brtan por bzung ba'i blos 'di'i rjes zlos /
bde bar gshegs pa khyed ci 'dra //
de 'dra kho nar bdag gyur cig
/spyod pa rmad byung bsam yas pa //
'gro la phan phyir bdag gis spyad //
byang chub sems mchog dam pa dang //
sku gsung thugs kyi phyag rgya ni //
srog gi phyir yang mi gtong na //
rdo rje rgyal pos byin rlob mdzod //
dus ngan tha ma'i 'jig rten 'dir //
sangs rgyas mdzad dka' bdag gis sgrub //
byang chub spyod dka' bdag gis spyad //
rdo rje rnal 'byor dkyil 'khor 'dir //
bdag cag bsam pa 'grub gyur cig
/gsum /
de nas dbang gi gzhi 'god cing ye shes pa dbab pa'i slad du khyed rang rnams sgo gsum gyi gnad legs par gcun la dmigs pa 'di rtse gcig tu sgoms shig
/oM badzra a mr-ita sogs kyis bsang /
swA b+hA was sbyangs /
gzung 'dzin gyis bsdus pa'i chos thams cad mi dmigs te stong pa'i ngang las /
khyed rang rnams gang du gnas pa'i go sar pad+ma dkar po ge sar bcas pa dang nyi zla'i gdan gyi steng du khyed rang rnams skad cig gis bcom ldan 'das dpal kun tu bzang po che mchog he ru ka sogs las byang gi mngon rtogs ltar brjod /
mnyam gzhag gi phyag rgya mdzad pa gsal thob /
de ltar gsal ba'i spyi bor oM/
mgrin par AH
thugs kar hU~M rnams kyis mtshan pa dang /
slob dpon dang mdun bskyed kyi thugs ka nas kyang 'od zer gyi snang ba nam mkha'i dbyings gang ba 'phros /
chos kyi dbyings rab 'byams na bzhugs pa'i rgyal ba zhi khro'i dkyil 'khor gyi lha tshogs thams cad sgrub chen bka' brgyad 'chi med tshe'i lha tshogs kyi rnam par bzhengs nas /
char babs pa ltar byon te khyed rang rnams kyi sgo gsum la thim pas rgyud byin gyis brlabs par mos shig
/spos rol dbyangs dang bcas spyan 'dren sh+lo ka gcig dang /
zhi khro spyi bsdus sngags sham bu can gyi mthar /
badzra A be sha ya a A:
zhes btags pa brjod la dbab /
ye shes pa'i byin gyi brlab kyi rgyun sgo gsum la brtan par byas par mos shig
/tiSh+Tha badzra zhes rdo rje mgor bzhag la brtan par bya /
de dag gis sngon 'gro'i rim pa grub /
dngos gzhi'i tshe dbang bskur ba la rtsa ba'i gzhung las /
tshe mtshams bcad cing tshe yi lha tshogs bsgrub /
tshe la dngos grub blang zhing lha tshogs bskul :
bgegs kyis brkus pa 'phrog la tshe blang bla 'gug bya :
tshe dbab bstim zhing tshe ni bcing bar bya :
tshe 'phyan g.yeng ba sdud cing tshe ni zad pa gso :
tshe ni ldeg pa brtan cing bgegs kyis 'tshe ba bskrad :
tshe ni kha bcing tshe ni brtan par bya :
zhes gsungs pa'i tshe lung bcu gnyis kyi phrin las rim pa bzhin bsgrub pa la /
thog mar tshe rten gsal gdab pa'i slad du dmigs pa 'di ltar mdzod /
khyed rang rnams lhar gsal ba'i snying khar tsit+ta rin po che dkar po shel dag pa 'dra ba phyi nang mi sgrib pa'i tsit+ta'i sgo srung dpal rta mgrin yab yum bzhugs pa /
de'i dbus su rdo rje rgya gram gyi lte bar nyi ma'i dkyil 'khor la rin po che shel gyi gwa'u kha sbyor gyi dbus su tshe rten 'od dkar po'i thig le a yig dkar pos mtshan par sgoms shig
/hU~M:
sku gsung thugs kyi rang bzhin dpal gyi dpal :
sogs mtshams bcad pa nas bzung /
bcu pa bgegs kyis 'tshe ba bskrad pa'i mjug
/byang phyogs gnod sbyin lag nas tshe khug cig :
bar du gtang /
bsnyen bzlas rnams nyer gcig nas bdun re'i bar bya /
thugs ka nas 'phros pa'i 'od zer gyis dbang gi lha nam mkha' gang bar spyan drangs /
rgyal ba rigs lngas dgongs pa mdzad /
yum lngas bum pa'i bdud rtsis dbang bskur /
'khor rnams kyis bkra shis pa'i rnam pa du ma dang ldan pas dbang gi phrin las mdzad par gyur /
rnam bum gyi mgo bo'i gnas lngar rim bzhin dbang bskur la /
hU~M:
ji snyed sangs rgyas thams cad kyi :
bde gshegs gsang ba gsum las byung :
khams gsum kun gyis phyag byas pa :
bde gshegs dbang bskur chen po sbyin :
oM bud+d+ha ka la sha a b+hi Shiny+tsa oM:
hU~M:
ji snyed sangs rgyas thams cad kyi :
rdo rje gsang ba gsum las byung :
khams gsum kun gyis phyag byas pa :
rdo rje dbang bskur chen po sbyin :
oM badzra ka la sha a b+hi Shiny+tsa hU~M:
hU~M:
ji snyed sangs rgyas thams cad kyi :
rin chen gsang ba gsum las byung :
khams gsum kun gyis phyag byas pa :
rin chen dbang bskur chen po sbyin :
oM rat+na ka la sha a b+hi Shiny+tsa trAM:
hU~M:
ji snyed sangs rgyas thams cad kyi :
pad+ma gsang ba gsum las byung :
khams gsum kun gyis phyag byas pa :
pad+ma'i dbang bskur chen po sbyin :
oM pad+ma ka la sha a b+hi Shiny+tsa hrI:
hU~M:
ji snyed sangs rgyas thams cad kyi :
rdo rje gsang ba gsum las byung :
khams gsum kun gyis phyag byas pa :
las kyi dbang bskur chen po sbyin :
oM karma ka la sha a b+hi Shiny+tsa hA:
zhes bskur la bum chu sbyin /
tshe'i bum dbang bskur pas rgyal po yab yum bcu'i sku'i tshe dang longs spyod dang ldan te :
skye shi med pa'i dngos grub thob par gyur cig :
tshe sra zhing mkhregs par gyur cig :
cis kyang mi shigs mi tshugs par gyur cig :
tshe 'brang ril bu lag g.yas su gtad la /
zla gam rdo rje dbang gi lung :
bdud rtsi gsang ba tshe yi lung :
pra ma si tis dbang bskur bas :
gter chen brgyad kyi dbang thob shog :
gong gsal tshe gzungs bzla /
tshe chang sbyin cing smon lam gdab pa /
bcom ldan mgon po ye shes tshe dpag med :
rnam par dag pa yum gyi mkha' dbyings nas :
rdo rje g.yung drung mi shigs dpal gyi sku :
byang chub sems mchog rol pa'i thabs kyis bcos /
gnyis med byang chub sems kyi dkyil 'khor nas :
byang chub sems kyi bdud rtsi'i chu rgyun gyis :
skal ldan rnams la tshe yi dngos grub thob gyur cig :
ces brjod /
de nas gong gsal bcu gcig pa sbed cing brtan par bya ba /
rgyas 'debs ma yis rgyas thob cig :
ces pa nas /
hrIHb+h+rU~M hA b+h+rU~M:
bar brjod /
de nas smon lam gdab pa /
bag chags sdig pa thams cad byang gyur cig :
tshe yi gzi brjid thams cad me ltar 'bar gyur cig :
deng 'dir tshe yi dngos grub bstsal nas kyang :
bskyed pas mi nub tshe yi dngos grub legs :
bsdus pas srid pa gsum gyi gzi mdangs ldan :
'phros pas khams gsum kun gyi bkrag dang ldan :
bcings pas 'bral med rdo rje lu gu rgyud :
brtan pas mi 'gyur rdo rje lhun po 'dra :
bdag ni skal ldan rdo rje dam tshig ste :
sku gsung thugs mchog tshe yi dngos grub thob gyur cig :
tshe dbang bskur cing bsgrubs pas dpal rdo rje sems dpa'i sku tshe dang longs spyod la mnga' brnyes nas skye shi med pa tshe yi dngos grub thob par gyur cig :
tshe mi 'gyur ba'i dbang thob par gyur cig :
tshe brtan pa'i dbang thob par gyur cig :
skye shi med pa tshe yi dngos grub thob par gyur cig :
ces brjod /
de nas bkra shis kyi tshigs bcad rgyas par spel zhing me tog gi char dang rol mo'i sgra bsgrag
/dbang gi rjes dam tshig bzung ba /
gtang rag maN+Dal sogs spyi ltar bya /
chos gter srung ma'i gtor 'bul gang 'grub dang /
phrin las rjes kyi rim pa tshogs mchod nas shis brjod bar gong du smos pa ltar bya'o /
khyad chos du mas rab zab lung bcu gnyis //
gzhung bzhin bsgrub pa'i lag len gsal byas dges //
'brel bcas 'chi med rdo rje'i sku mchog brnyes //
klong dgu'i ye shes 'gyur med srog 'grub shog
/ces pa 'di nyid kun gzigs rdo rje 'chang 7'jam dbyangs mkhyen brtse'i dbang po dang /
dza ka dang dge mang mchog sprul bcas rnam pa gsum gyis gsung bskul gnang ba ltar /
rje bla ma nyid kyi dgongs don dang phyag bzhes kyi rjes su 'brang /
gzhung rtsa 'grel gyi dgongs pa sor bzhag tu pad+ma gar gyi dbang phyug phrin las 'gro 'dul rtsal gyis rdzong gsar bkra shis lha rtse'i chos grwar bkod pa dge legs 'phel //

//
