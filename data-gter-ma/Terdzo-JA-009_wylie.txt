bla ma dgongs pa 'dus pa'i rgyun gyi nyams len bzhugs so //
na mo gu ru d+he ba d+hA ki nI b+h+ya :
'dir bod yul sa 'og kun gyi gter gcig bla ma dgongs pa 'dus pa'i gser chos las byung ba'i rgyun khyer sgrub thabs ni /
'byor na mdun du sman raka gtor ma nyer spyod dang bcas pa bsham /
tshogs zhing gsal btab la /
kyai :
phyogs bcu'i skyabs gnas dkon mchog bdag la dgongs :
'gro rnams skyob pa'i mgon dang dpung mdzod cig :
dus 'di nas bzung rdzogs sangs ma rgyas bar :
mgon po mchog gyur rnams la phyag 'tshal lo :
bdag gzhan lus dang longs spyod mchod par 'bul :
nyams chag nyes ltung bsags rnams mthol zhing bshags :
dus gsum dge bar gyur la rjes yi rang :
bla med theg chen chos 'khor bskor du gsol :
rgyal ba mya ngan mi 'da' bzhugs par gsol :
bdag gzhan dge tshogs byang chub chen por bsngo :
skyabs gnas dkon mchog rnams la skyabs su mchi :
sngon chad rgyal ba'i mdzad pa rmad byung ltar :
de bzhin bdag gis dus 'di nas brtsam bya :
'gro ba yongs kyi bla mar bdag gyur cig :
ces pas rgyud sbyangs te tshogs zhing rnams rang la bstim /
dngos su bshams pa'i mchod pa yod na bsang sbyang /
oM:
snang srid 'dod yon longs spyod mchod pa'i rdzas :
A:
rnam dag lha tshogs dgyes pa skong bar byed :
hU~M:
gzugs sgra dri ro reg bya nus bcud ldan :
ho :
phyi nang gsang ba'i mchod pa bla na med :
oM AHhU~M ho :
zhes byin gyis brlab /
bdag bskyed ni /
hU~M hrIH
stong pa nyid dang snying rje che'i rang bzhin //
zung 'jug hrIHlas rgyu yi he ru ka
/ma 'gag rang byung lhun grub gzhal yas khang //
dwangs gsal 'od phung 'khrigs pa'i klong yangs su //
rang rig pad+ma badzra dmar gsal mdangs //
dmar mthing dkar ba'i zhal gsum phyag drug gis //
rdor dril ral gri b+hany+dza bum pa dang /
kha T+wAM ga 'dzin lha lcam gsang ba'i yum //
dmar mo DA ru dung dmar 'dzin dang sbyor //
gar dgu'i nyams ldan 'bar ba'i chas kyis brjid //
bud+d+ha thod phreng mi bskyod rdo rje rtsal //
pad+ma dbang chen rig 'dzin thod pa rtsal //
mdog dmar me phreng sangs rgyas dpa' bo dang //
rta mgrin phyag na rdo rje la sogs pa //
rang rang yum 'khor bka' nyan sprul par bcas //
rnam rol ma 'gag sgyu 'phrul rdo rje'i sprin //
gang 'dul mos pa'i dpal du lham mer gsal /
hU~M hrI:
rang byung thugs rje ma 'gag rol pa'i sku :
spyan 'dren bzhugs su gsol bar mi dmigs kyang :
thugs rje'i ngang nyid chos skur dag pa las :
rtsal snang dbyings nas rol cing gshegs su gsol :
oM AHhU~M badzra gu ru d+he ba d+hA ki nI hrIHma ha ri ni sa ra tsa hri ya e A ral+li hrIng hrIng :
pheM pheM:
dzaHhU~M baM ho :
tsit+ta badzra dz+nyA na pad+ma ka ma lA ya satwaM:
oM AHhU~M hrIHswA hA:
a b+hi Shiny+tsa tu mAM:
a ti pU ho :
pra tIts+tsha ho :
hU~M hrI:
dngos su 'byor dang yid kyis rnam sprul pa'i :
me tog bdug spos mar me zhal zas dri :
sgra dbyangs ar+g+haM la sogs mchod pa'i sprin :
phyi nang gsang ba bla med dgyes mchod 'bul :
oM AHhU~M badzra gu ru d+he ba d+hA ki nI ar+g+haM puSh+pe d+hU pe A lo ke gan+d+he nai bid+yA shab+da pU dza ho :
rU pa shab+da gan+d+he rA sa spar+she pU dza ho :
ma hA mAM sa rak+ta kiM nai ri ti ba su ta tsit+ta pU dza ho :
bo d+hi tsit+ta ma hA su kha pU dza ho :
sarba pany+tsa a mr-ita rak+ta ba liM ta kha kha khA hi khA hi :
hU~M hrI:
phyi nang gzhan gsum lha dang lha mo'i tshogs :
byed pa kun ston rnam 'phrul yongs kyi mdzod :
'khor 'das rang grol bde chen g.yung drung sku :
dkyil 'khor rdzogs pa'i dpal la phyag 'tshal bstod :
bzlas dmigs ni /
lha tshogs thugs kar pad zla nyi steng hrI:
/sngags phreng bskor ba'i 'od kyis don gnyis byas //
snod bcud rtsa gsum rgyal ba'i zhing du gyur //
tshur 'dus mchog dang thun mong dngos grub thob //
oM AHhU~M hrIHbadzra gu ru d+he wa d+hA ki nI sarba sid+d+hi pha la hU~M A:
zhes dgongs 'dus rtsa ba'i bsnyen pa spyi dril 'bring po ci nus bzla /
shes shing spro na spyi dril chen mo dang gtso dgu'i snying po sogs kyang bzla chog
/lus dkyil byed na ngag bzlas de dag gtsor mi byed par 'bru gsum rlung dang sbyar ba'i rdor bzlas bya /
gang ltar yang mjug tu mchod bstod mdor bsdus /
kha skong dbyangs gsal yig brgya rten snying brjod /
hU~M hU~M hU~M dkyil 'khor gyi lha 'od gsal chos nyid du bsdu /
phaT phaT phaT kyis slar rang byung gnyug ma'i lhar ldang /
snod bcud dkyil 'khor gsum gyi rol par bltas la /
bla ma yi dam mkha' 'gro dgongs su gsol //
bdag gzhan 'gro ba ma lus thams cad kyis //
sgo gsum gyis bsags dge ba ji snyed pa //
byang chub chen po'i dbyings su bsngo bar bgyi //
bla med don gyi 'bras bu mchog thob shog
/ces bsngo smon bya'o //
zhes chos rgyal gter bdag gling pa dang kun gzigs mkhyen brtse'i dbang pos mdzad pa'i rgyun khyer la slar yang gzhug mthud kyis gsal bar byed pa po pad+ma gar dbang blo gros mtha' yas so //
oM AHhU~M hrI:
badzra gu ru pad+ma sid+d+hi d+he wa d+hA ki nI:
bo d+hi tsit+ta ma hA su kha :
badzra ma hA kro d+ha shAn+ti ka :
hrIHma ha ri ni sa ra tsa hri ya sarba sid+d+hi :
kA ya wA ka tsit+ta :
dz+nyA na satwa a mi d+he wa :
ma ma tsit+ta saM b+ha wa a d+hiSh+ThA naM:
ma ma A yur+dz+nyA na sid+d+hi pha la hU~M swA hA:
spyi dril chen mo'o //

//
