@#//
thugs rje chen po'i yang snying gu ru chos dbang gi thugs bcud thugs chen 'khor ba dong sprug gi lam dus kyi dbang chog rgyun khyer o rgyan bla ma'i zhal lung bdud rtsi'i char 'beb 'jam dbyangs chos rjes mdzad pa bzhugs so //
oM ma Ni pad+me hU~M hrI:
na mo :
sku gsum thugs rjer ldan pa'i bla ma dkon mchog la :
sgo gsum dad pas phyag 'tshal snying nas skyabs su mchi :
lan gsum /
kye ma :
rtog 'khrul ngan pa'i sems can rnams :
rang ngo ma shes sdug la gtad :
'khor ba dong nas sprug pa'i phyir :
snying rje chen pos sems bskyed do :
lan gsum /
rtog med ngang las rang rig hrI:
dkar dmar 'od ldan gdan stengs su :
gsang sngags rgyal po 'bru drug bskor :
de nyid ma yengs 'od phung las :
thugs rje chen po yig bdun pa :
sku dmar zhal gcig phyag gnyis pa :
dbu gtsug rigs kyi gtso bo bzhugs :
phyag g.yas pad 'bru'i phreng ba 'dzin :
g.yon pas bdud rtsi'i bum pa bsnams :
rgyan med gcer bu gzi mdangs can :
'gro don zhabs gnyis bzhengs tshul du :
nyi zla pad+ma'i gdan la bzhugs :
thugs kar yig bdun gsal bar ldan :
snang la rang bzhin med pa'i sku :
ma bskyed rdzogs pa'i tshul du bsgom :
mdun gyi nam mkhar gdan pad+ma nyi zla'i steng du rtsa ba'i bla ma dang dbyer med pa'i thugs rje chen po /
de'i thugs ka nas 'od zer 'phros pas o rgyan gyi slob dpon pad+ma 'byung gnas mkha' 'gro sde bzhi dang bcas pa badzra sa ma ya dzaH
spro na /
hrIH
sngon gyi bskal pa'i dang po la sogs kyis spyan drang /
mdun gyi bla ma spyan ras gzigs kyi dbu gtsug tu bzhugs par bsam /
thugs rje chen po dang slob dpon pad+ma'i spyi bor oM/
mgrin par AH
thugs kar hU~M/
lte bar hrIH
na mo /
bkod pa mdzes ldan rin chen maN+Dal mchog
/ri rab gling bzhi gling phran nyi zlas brgyan //
rin chen rnam lnga kun bzang mchod sprin gtibs //
dkon mchog bla ma yi dam lha tshogs mchod //
bdag dang 'gro ba ma lus bskyab tu gsol //
zhes lus longs spyod thams cad 'bul /
na mo /
thugs rje'i bdag po dgongs su gsol //
bdag sogs 'khor ba'i sems can rnams //
bla med byang chub thob bya'i phyir //
thugs rje bdud rtsi'i dbang bskur zhu //
thugs rje chen po spyan ras gzigs //
yi dam du yang zhu bar bgyi //
lan gsum gyis gsol ba btab pas /
mdun bskyed kyi spyi bo'i oM las 'od dkar nar gyis byung /
bdag gi smin mtshams su phog
/lus kyi sgo nas bsags pa'i sdig pa thams cad dag
/sku'i byin rlabs zhugs /
bum pa'i dbang thob /
bskyed rim bsgom pa la dbang /
'bras bu sprul sku thob /
lus thams cad byin rlabs bdud rtsi'i rang bzhin 'od dkar pos dkar lam gyis gang bar bsam /
mgrin pa'i AHlas 'od dmar nar gyis byung /
bdag gi mgrin par phog
/ngag gi sgo nas bsags pa'i sdig pa thams cad dag
/gsung gi byin rlabs zhugs /
oM AHhU~M bdud rtsi lce thog tu bzhag par bsam /
gsang ba'i dbang thob /
ngag snying po bzla ba la dbang /
'bras bu longs sku thob /
lus thams cad 'od dmar pos dmar lam gyis gang bar bsam /
thugs ka'i hU~M las 'od sngon po nar gyis byung /
bdag gi snying gar phog
/yid kyi sgo nas bsags pa'i sdig pa thams cad dag
/thugs kyi byin rlabs zhugs /
shes rab ye shes kyi dbang thob /
rtsa rlung thig le la brten pa'i rdzogs rim bsgom pa la dbang /
'bras bu chos sku thob /
lus thams cad 'od sngon pos sngo lam gyis gang bar bsam /
dbang bskur bya skur byed sgrib pa dag ma dag gi 'dzin pa dang bral ba'i ngang la sems ma bcos par rang lugs su bzhag pa ni /
chos nyid don gyi thugs rje chen po yin no //
zhes ngo sprod gsung bar bsam /
lus ngag yid gsum cha mnyam gyi dri ma dag
/dbang bzhi pa thob /
chos nyid don gyi thugs rje chen po bsgom pa la dbang /
'bras bu ngo bo nyid sku thob par bsam /
dbang brtan par zhu ba ni /
o rgyan rin po che dang thugs rje chen po 'khor bcas 'od du zhu nas rang la thim pas rang dang bla ma dbyer med du 'dres pa'i ngang la ci gnas su 'jog
/de'i ngang las rang nyid thugs rje chen po'i sku snang la rang bzhin med pa /
gsal la rtog pa med pa /
me long gi gzugs brnyan lta bu'i longs spyod rdzogs pa'i skur bzhengs pa la /
sangs rgyas dang byang chub sems dpa' thams cad kyis /
sems can gyi don yid bzhin nor bu lta bur gyis shig
/ces gsungs par bsam /
de nas gtor ma spyi bor bzhag par bsam nas /
spyi bo'i lha dang bla ma brtan par bzhugs te byin gyis rlob par bsam la /
oM ma Ni pad+me hU~M hrI:
ba liM ta sarba ta thA ga ta a b+hi Shiny+tsa oM AHhU~M hrIHtrAM:
ces brjod /
slar maN+Dal tshar gcig 'bul /
de nas rang gi thugs ka'i sngags phreng las 'od zer 'phros /
sangs rgyas thams cad la mnyes pa'i mchod pa phul /
sku gsung thugs kyi byin rlabs rang la thim /
yang 'od 'phros /
sems can gyi sdig sgrib sbyangs /
snang ba thams cad thugs rje chen po'i skur gyur /
de thams cad kyis sngags 'ur 'ur 'dren par bsam la /
oM ma Ni pad+me hU~M hrI:
zhes ci nus bzla /
mthar mchod pas mchod /
rnam par mi rtog nam mkha' la :
rang byung thugs rje chen po shar :
rtsol bral 'gro ba 'dul ba'i sku :
thugs kar yi ge bdun pa gsal :
zhal gcig phyag gnyis sku mdog dmar :
sangs rgyas mtha' yas dbu la bzhugs :
phyag g.yas pad phreng dmar po 'dzin :
phyag g.yon bdud rtsi'i bum pa bsnams :
zhabs gnyis drang por gshibs nas bzhengs :
nyi zla pad+ma'i gdan la bzhugs :
rgyan med gcer bu mdangs dang ldan :
'khor ba dong nas sprug mdzad pa'i //
rang byung thugs rje'i dpal la phyag 'tshal bstod //
ces bstod /
mthar 'od gsal gyi ngang la ci gnas su bzhag cing dge ba bsngo zhing spyod lam bya'o //
zhes pa'ang gnas gsar chos rje 'jam dbyangs mkhyen brtse'i phyag bzhes kyi rgyun no ///
/
