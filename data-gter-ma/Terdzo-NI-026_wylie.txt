\u0f01\u0f83:
bla ma dgongs pa 'dus pa las :
rdzogs rim man ngag snying po gser gyi yang zhun gyi :
btags grol dkar po gcig thub bstan pa thams cad kyi yang snying gsang ba cod pan sa bon gyi rgyud bzhugs so :
o rgyan gsang ba'i skad du :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rgya gar skad du :
b+hud+d+ha sarba pu tra e ka :
gu h+ya pu ri sa man tan+t+ra nA ma :
bod skad du :
sangs rgyas thams cad kyi sras gcig po gsang ba gcod pa sa bon gyi rgyud ces bya ba :
dran pa kun gyi thog ma yi :
dngos mdzad sangs rgyas thog ma la :
dang po nyid du phyag 'tshal lo :
'di skad bdag la sogs pa yi :
sangs rgyas bye ba dung phyur gyis :
dgongs pa nyid dang grangs med par :
thugs kyi snying po ji lta bar :
gsungs shing bstan pa'i dus gcig na :
mya ngan 'das pa'i thog mar ni :
'di ni nyag gcig rnal ma yi :
don gyi sa bon rnams su ni :
nges pa'i snying po nyid du yang :
gsungs so bstan to bshad pa yin :
ston pa'i gsung ni rgya mtsho kun :
la la gnas skabs yul don du :
la la ma 'ongs 'jug don yin :
la la 'dul don tha dad nyid :
snying gi snying po tshig 'ga' las :
kun gyis grub pa ma yin no :
bstan pa 'phel byed sa bon du :
'di kun bzhag cing byin rlabs las :
rang byung nyid du thugs las rdol :
de phyir sangs rgyas thams cad kyi :
thugs kyi sras ni gcig par yang :
rang byung chen po'i 'phel dang bcas :
'byung ba'i dgra dang bral bar 'byung :
'di ni bstan pa gang byung du :
'od dang bcas te 'byung ba yin :
gang la bab par gyur pa'i mi :
bstan pa kun gyi bdag por 'gyur :
'di la ldem por bstan pa med :
sus kyang bshad cing nyan med par :
rang byung dgongs pa klong rdol du :
nyi ma sprin las thon pa bzhin :
sus kyang ma bsgribs rang byung ngo :
'di la 'byung bzhi'i gnod med pas :
nam mkha' dag la 'phar bar snang :
sangs rgyas 'bras bu sus thob pa :
'di nyid de las snang ba yin :
'di ma mthong ba'i sangs rgyas ni :
gcig kyang 'byung ba snga phyir med :
de phyir bstan pa rnams kyi btsas :
sangs rgyas kun gyi sras gcig po :
myang 'das thob pa'i sna thag yin :
dgongs pa rang thog 'beb pa yi :
gnad kyi tshig tu 'di nyid byung :
'jig rten khams ni gang du yang :
sangs rgyas nyid ni sus thob pa :
de tshe 'di ni lan gsum du :
nam mkha' dag la 'phar ba dang :
rang 'od lnga po 'di las 'byung :
'di 'dzin rnal 'byor skal che bas :
lan gsum 'di yi tshig kun yang :
lhag dang chad pa med par ni :
rdo rje'i lce yis sus brjod na :
'di yang de dang mnyam par yang :
'gyur ba 'di la the tshom med :
de phyir bstan pa'i rgyud rnams kun :
thams cad dus gcig sgom shes kyang :
'di ma snang bar grol ba med :
'di ni sa bon rang 'phel bas :
bstan pa'i bdag po gang sangs rgyas :
'di nyid sa bon med par ni :
bstan pa'i gsung ni tshig tsam yang :
lce yi dbang pos brjod mi nus :
de tshig 'di la ma brten par :
rdul cha tsam yang 'byung ba min :
bstan pa gcig gi snyigs ma la :
byin rlabs tshig ni 'di kun yang :
gang la snang ba'i mi des kyang :
ma mthong rgyud dang bstan bcos ni :
lce yi dbang pos brjod par nus :
sems can kun gyi bsam pa dang :
sangs rgyas kun gyi dgongs pa dang :
ji ltar mthun pa'i chos kun ni :
'di yis ston par nus pa yin :
sangs rgyas rnams kyi thugs dang gcig :
rdo rje 'dzin pa'i dgongs pa dang :
dbyer mi phyed par 'dis 'gyur ro :
de phyir bstan pa'i me ro yin :
rang byung tshig gi rgyal po 'di :
so so'i sems can skye gzugs la :
so so'i brda skad ji lta bar :
'di nyid de ltar snang ba yin :
de phyir rang byung yi ger ni :
thog ma babs kyis grub nas byung :
rang byung bcom ldan 'das la yang :
'di ltar rdzogs pa'i lugs su snang :
chos kyi sde snod nyid du ni :
'di tshig ye nas rang shar bas :
thog ma dran pa'i gzhir gyur te :
dran pa thams cad ma stongs par :
tshig 'di kun kyang snang ba yin :
dran zad tshig 'di zad par ni :
rdo rje zhes ni tshig 'di kun :
'byung ba'i rkyen dang bral bas na :
rdo rje kun 'byung gsang sngags yin :
thabs lam du ma mtshon pa'i phyir :
rang thabs bsgom pa 'di las byung :
snying po rang 'dul bstan pa'i bcud :
gzhi nyid kyi ni bab yin no :
chos kun mnyam pa'i nan tan tshig :
rang gnad du ni 'di kun shar :
'di la nub pa gcig nyid med :
sgom dang sgrub pa'i rtsa bar yang :
'di sngags 'khrul pa'i tshig ma yin :
ma 'khrul sngon thog nyid kyi gzhi :
'di las 'phros pas spros pa'i rgyud :
rgyu las 'bras bu rang byung bzhin :
'di nyid las ni tshig kun yang :
dran bsam bral ba'i ngang nyid las :
byas pa med par byung ba yin :
'od zer 'dzin pa'i skyes bu la :
'di ni snang bar 'gyur ba 'o :
de las 'phel nas grangs 'ga' 'byung :
gsang ba'i bden pa gcig pa nyid :
grangs med rdo rje 'chang rnams kyis :
thugs rdol nyag gcig dgongs don gcig :
'dzin med yengs pa'i gtod phur yin :
thod rgal thog babs kun gyi gnad :
rang sa 'byed pa'i lde mig mchog :
'di ni bde ba'i sa bon 'dzin :
sangs rgyas rnams kyi shes rab yin :
mkha' mnyam dag pa'i gnam gzer 'dis :
bstan pa kun gyi rtsa ba 'dzin :
'di yi grangs sna bzung bas na :
lha min g.yul rnams rang log tu :
'di tshig bzung ba tsam gyis 'gyur :
khams gsum g.yul kun 'dis zlog go :
rigs drug rnams kyi 'bros khungs 'gegs :
mya ngan med pa'i grong khyer du :
'jug par byed pa'i 'khor lo yin :
srid pas bcings pa rnams la ni :
'di yis grol bar byed pa 'o :
dam pa'i snying po gdung rgyud du :
rang bzhin du ni babs las byung :
'dis ni bla ma'i sku mi spong :
snying la nyi ma'i 'od brdal bas :
phyogs bcur khyab pa'i mun pa ni :
'di yis rang sangs nyid du 'gro :
lhag par gnas pa'i ye shes ni :
'di yis mchog tu ston par byed :
dkon pa'i mchog rnams bskyed pa'i yum :
sems dal bsam gtan ngang gis 'grub :
chos sku'i snang ba dus gcig tu :
ston par byed pa'i sgron ma 'o :
phyin ci log las yang dag tu :
dag par byed pa'i chu rgyun yin :
theg pa kun gyi mthar thug tu :
skyel bar byed pa'i shing rta 'o :
thos bsam sgom pa'i rgyangs shing du :
'jug par byed pa'i dngos po yin :
sde snod thams cad 'dzin pa yi :
mnyen lcug ldan pa'i lcags kyu 'o :
rnal 'byor dag pa'i dkyil 'khor gyi :
lam du 'jug pa'i sa mkhan yin :
mngal rnams khung sgo 'gegs par byed :
thar pa'i skas ni rang 'dzugs yin :
rnam dag 'od kyi mthongs 'byed pa :
chos rnams kyi ni re gnas sa :
bdud dang mu stegs mgo non yin :
shes rab rmugs pa'i gsal 'debs so :
smon 'jug kun gyi srog shing yin :
lha dang sngags kyi mdo mdud do :
dkyil 'khor rnams kyi bskyed shing ngo :
lta sgom log pa'i dag byed khrus :
man ngag snying po rdzogs pa'i sa :
rdo rje theg pa'i grangs rdzogs nas :
'gro rnams lam la 'dzud pa 'o :
theg pa'i rgyal po yongs rdzogs kyi :
yon tan 'byung tshul rang byung ngo :
le'u dang po 'o :
'a a ha sha sa ma :
zhes 'chi kha dang ro'i drung du 'don cing spyi bor sbyar ro :
tshe 'das ldan gang la'ang phyag len theb par bya'o :
mchan /
!
e ma ho :
gsang mdzod rang bzhin tshig 'di yang :
rang byung ye dag chen por ni :
spel tshig gsang ba 'di ltar snang :
ye thog dang po'i sangs rgyas ni :
dang po mngon 'phags dran pa mgon :
phyag rgya rang dran 'khor lo ni :
gzhi las 'phags pa'i khyad par tshig :
spyi phud sngon gyi thog mar byung :
'di dus khrag khrig bdun cu yi :
phyag rgya 'di ni dam pa 'o :
snying pos brgyan pa'i bskal pa la :
sde snod dang po'i sangs rgyas mgon :
mnga' mdzad phyag rgya 'khor lo las :
'khor ni 'dzin pa bye ba lnga :
phyag rgya 'di ni dam pa 'o :
spyi mes dang po pha rol mgon :
dkyil 'khor snying po rang spros pas :
bskal pa gser gyi yi ge la :
sa ya drug gi phyag rgyar bzung :
sngon thog dang po 'phags pa mgon :
phyag rgya dngos po nyid snang bas :
bskal pa 'od zer 'gyed pa la :
bdun 'bum gyis ni 'bras bu 'o :
'jig rten dra ba mgon po yi :
spros bral phyag rgya 'di spros te :
bskal pa me tog mdzes pa la :
bstan pa'i 'bras bu phyal yas las :
phyag rgya 'di ni dam pa 'o :
snying po stong gi spyi phud mgon :
snying po dam pa'i 'khor lo las :
bskal pa rtsod pa'i snying po la :
grangs med bzhi yi snying po 'o :
'od ldan dang po sems can mgon :
spros med snying po'i rang sgra las :
bskal pa snang ba'i sgron ma la :
ban bun stong gi phyag rgyar bzung :
mdzes pa'i dang po 'gro ba'i mgon :
yang dag snying po rnams spros te :
bskal pa rags pa'i yan lag la :
nyar nyer brgya yi grangs kyi ni :
phyag rgya 'di ni dam pa 'o :
thugs brtse snying po nyan thos mgon :
phyag rgya yang dag lam spros te :
bskal pa dung gi sgra dag la :
greng greng bcu yi dam par ro :
mi pham zang ma sgra bral mgon :
yang dag nges pa'i rgyud las ni :
bskal pa dra ba'i 'od zer la :
dung phyur bdun gyis lam rgyal bzung :
snying po sems rnal bdud rtsi mgon :
nges pa'i sa bon rab bsgrags pas :
bskal pa tshangs pa'i dbyangs can la :
'bur rdul bdun gyis nges par bzung :
rang bzhin drag po ting 'dzin mgon :
phyag rgya 'khor lo gdan spros te :
bskal pa smra ba'i gzhi dag la :
phyal phyol dgu yi dam par bzung :
gsang ba phyag rgya lha mi'i mgon :
yang gsang 'khor lo rnam spros te :
bskal pa 'bum pa rig ldan la :
yal yol drug cu'i snying po 'o :
rim pa lnga pa gtsug phud mgon :
bla med snying por yongs spros pas :
bskal pa yang gsal rab 'byams la :
khrag khrig bye ba dgu brgya yi :
bla na med pa'i gsang ba 'o :
'jig rten thog ma shes rab mgon :
bde chen snying po yongs spros te :
bskal pa bkod pa chen po la :
'bum phrag drug cu rtsa bzhi yi :
lha yi lhar ni 'di nyid do :
'chang ba rnams kyi thog ma mgon :
nges pa'i 'bras bu 'di spros te :
bskal pa rin chen spungs pa la :
sa ya dgu bcu'i mgon po yis :
rgyas par bsngags te dam par ro :
yang rjes 'byung ba me 'od mgon :
dngos po bsgyur ba'i phyag rgya ni :
snying po nyid du spros pa las :
bskal pa rab tu g.yo med la :
rab mtha' bcu yi mgon po yi :
snying po snying gi dwangs mar ro :
chags med rdul bral dri med mgon :
gsang chen nges pa nyid du 'o :
bskal pa g.yo sgyu bral ba la :
bye ba dgu khri'i grangs mgon gyis :
'du ba'i phyag rgya nyid du 'o :
dran pa dri med bsam gtan mgon :
dri med nges pa'i gsang tshig spros :
bskal pa mtha' ldan seng ge la :
nyal nyil sum cu'i rgyal ba yi :
'di ni bden tshig dam par ro :
dam pa'i skyes bu chos kyi mgon :
sangs rgyas shes rab sa bon spros :
bskal pa gdung ba sel ba la :
sang seng dgu khri'i gdung 'phel bas :
dam pa'i phyag ni yang dam du'o :
spyi phud stong gi ye thog mgon :
sngags kyi rtsa ba 'di bsngags pas :
bskal pa dung gi snying po la :
kha yel stong gi gdung 'phel bas :
gsang chen dam par rab bzung ba'o :
sangs rgyas dra ba mgon po yis :
phyag rgya nyid du gdung bzung bas :
bskal pa bye ba'i snying po la :
nyag thag khri yi gdung 'dzin pas :
'di nyid snying po'i don du 'o :
yang dag gsang ba pad+ma mgon :
snying gi snying po dkyil bzung bas :
bskal pa yongs su brtse ba la :
dang ding stong gi yang 'phel bas :
'di nyid snying las yang dag spros :
sems can snying brtse me tog mgon :
dran gzhi dang po rab bzung bas :
bskal pa yod pa rab mchog la :
rdul med dgu yi gsang 'dzin pas :
gsang chen stong gi dam par ro :
bskal pa dra ba nyi 'od mgon :
dam pa'i snying por nges phab pas :
bskal pa glang po yongs rdzogs la :
rab rdul nyid kyis rjes 'dzin pas :
stong nyid gsal ba'i mig tu spros :
yongs rdzogs 'khor lo rigs kyi mgon :
sems kyi dngos po dam par bzung :
bskal pa bla na med pa la :
khri phrag drug cu'i gdung 'phel bas :
gsang chen 'khor lo nyid du 'o :
dri med dag pa chos kyi mgon :
yang gsang nges pa'i lung 'di spros :
bskal pa rtsod pa rang grol la :
nyal nyil nyid kyi 'phel gdung gis :
rim pas mngon par rab spros pa'o :
yang gsang dang po thog ma mgon :
rdo rje yang dag dam bzung bas :
bskal pa khyung chen gshog rdzogs la :
'bum phrag lnga yi gdung 'phel bas :
phyag rgya rang rdzogs nyid du 'o :
snang mdzad dang po mar me mgon :
bla med rdo rje snying po spros :
bskal pa mda' yis yongs bzung la :
rnga yab gsum gyi gdung 'phel bas :
rigs ldan rnams kyis phyag tu bzung :
yid shes dang po gnad gsum mgon :
snying thig rtsa ba'i dwangs mar spros :
bskal pa rig pa'i stobs can la :
kha yel drug gi gdung 'phel bas :
gong 'phel phyag rgya dam par spros :
dpa' bo 'jigs sangs dang po'i mgon :
dri ma med pa'i snying du babs :
bskal pa dran bsam bral ba la :
yal yol stong gi gdung 'phel bas :
'di kun skyon dang bral bar ro :
drag po chags bral bde ba'i mgon :
chags med rang rig phyag rgya spros :
bskal pa mya ngan bral ba la :
dung phyur gsum gyi gdung 'phel bas :
med pa rnams kyi dang por ro :
chos sku dngos dag dri med mgon :
dam pa gsung gi snying por spros :
bskal pa zil gyis gnon pa la :
sa ya nyid kyi gdung 'phel bas :
'di kun yang dag nyid du 'o :
yang sangs rgyas pa sgyu ma mgon :
tshig bral bden pa'i snying po spros :
bskal pa chos kyi 'khor lo la :
bye ba dgu yi gdung 'phel bas :
nges pa'i lam gyi dwangs mar ro :
stong pa nyid ni dge ldan mgon :
gsang ba'i yang gsang chen por spros :
bskal pa pad+ma brtsegs pa la :
kha yel lnga yi gdung 'phel bas :
snang ba rnams kyi thog mar ro :
skyes bu byed pa 'od zer mgon :
'bras bu rdzogs pa'i rim par spros :
bskal pa ngang pa'i dbyangs can la :
gdul mtha' bzhi yi gdung 'phel bas :
'di kun mngon par rang 'thad do :
shes rab mig rnyed sgyu 'phrul mgon :
sems nyid thog ma'i dkyil 'khor spros :
bskal pa lha yi phyag sor la :
nyal nyil bdun gyi gdung 'dzin pas :
snying po rang dag gnad du 'o :
bde ba dam pa dngos grub mgon :
gsang chen snying po dam par spros :
bskal pa yan lag med pa la :
sang seng drug gi gdung 'phel bas :
'di kun yang dag dam par ro :
dngos po yang dag stong pa'i mgon :
skyob pa dam pa'i phyag rgya spros :
bskal pa grangs mtha' log pa la :
stong phrag dgu yi grangs 'dzin pas :
rdzogs pa'i sangs rgyas nyid du 'o :
chos kyi grags pa gnyis med mgon :
yang gsang rang byung tshig 'di spros :
bskal pa yongs su grol byed la :
nyal nyil gsum gyi gdung 'phel bas :
mnyam pa rang gnad nyid du 'o :
ye nas gsang ba dri med mgon :
byin rlabs rang byung yi ge spros :
bskal pa seng ge rtsal sprugs la :
khrag khrig bdun gyi gdung 'phel bas :
'di kun dam pa'i thugs dkyil du'o :
mi pham dang po sangs rgyas mgon :
gsang ba thugs kyi bu gcig par :
bskal pa dga' bas myos pa la :
dung phyur phyed dang dgu gdung gis :
'di nyid dmigs med rang dam mo :
dran spangs mngon 'phags rang bzhin mgon :
'byung ba'i sgra dang bral bar spros :
bskal pa 'du ba chen po la :
kha yel lnga yi gdung 'phel bas :
'di tshig rang byung gsal bar ro :
bar ma'i dang po skye med mgon :
'di ni phyag rgya rab btab ste :
bskal pa khu byug rang byung la :
thar ther gsum gyi rtags shar bas :
'di tshig rab tu bsngags pa 'o :
'jig rten grangs bskal ut+pal mgon :
gsang chen rab rgyas phyag rgya spros :
bskal pa rab tu mthong ba la :
'bum phrag dgu yi gdung 'phel bas :
'di kun snying gi dkyil du pheb :
'das pa'i dang po drwa ba mgon :
snying po gsang ba yang dag spros :
bskal pa bud med rang 'dul la :
phyal phyol dgu yi rgyal ba yis :
'di tshig rang rig dam par ro :
gnyis 'das dang po zhing khams mgon :
rdo rje chen po'i gsang tshig spros :
bskal pa rang sgra zad pa la :
sa ya gnyis kyi gdung 'phel bas :
'di tshig gzigs dang rab mkhyen bzung :
grub mtha' thog ma gnyis par mgon :
'dul tshig snying po bla ma spros :
bskal pa dge ldan chen po la :
'bum phrag lnga yi gdung 'phel bas :
snying po rnams kyi yang snying du :
mdzad pa gzhi thog thod rgal mgon :
bla na med pa'i nges lung spros :
bskal pa bram ze bsgyings pa la :
khri phrag dgu yi gdung 'phel bas :
'di kun gsang ba'i tshig tu 'o :
dmatha' bral yongs rdzogs skyon bral mgon :
bral gsang tshig 'di phyag rgya spros :
bskal pa skyed par byed pa la :
stong phrag dgu yi gdung 'phel bas :
med tshig rdzogs par yang dag bzung :
ye rdzogs dang po'i sgyu ma mgon :
yang gsang 'bar ba 'od zer spros :
bskal pa rab tu 'phags pa la :
khrag khrig gnyis kyi gdung 'phel bas :
'di nyid nges pa'i gsang chen po :
dri ma dngos bral bde ba'i mgon :
'di nyid lam rgyal dam par spros :
bskal pa yang gsang chen po la :
khrag khrig bdun gyi gdung 'phel bas :
'di tshig rim pa dang por spros :
'dus pa rnams kyi thog ma mgon :
nges pa'i gsang chen rab bsngags te :
bskal pa gser 'od dam pa la :
yang 'phel dgu khri'i mgon po yis :
'di kun gsang chen snying du phab :
yang 'byed stong gi dang po mgon :
gsang ba'i snying po yang gsang spros :
bskal pa le lo ye dag la :
ther zug dgu yi gdung 'phel bas :
'di yang snying thig gsang bar phab :
gsang ba kun gyi sngon thog mgon :
phyag rgya snying gi dkyil du spros :
bskal pa dri med bzang po la :
nyar nyer lnga yi gdung 'phel bas :
'di tshig bla med snying la phab :
ston pa'i dang po nam mkha' mgon :
yang bsdus rang byung tshig 'di spros :
bskal pa mthar chags chen po la :
nyal nyil drug gi gdung 'phel bas :
'di nyid bsam gtan 'khor lor bzung :
stong pa'i yang mdzod dam pa mgon :
'di kun g.yo med rang byung tshig :
rdzogs pa dngos dag bskal pa la :
'bum phrag dgu yi yang gdung gi :
'di kun nges pa'i 'bras bur spros :
dang po gsang 'dzin dngos grub mgon :
'di yang mdzad chen dag par spros :
bskal pa grangs brdal gsang chen la :
kha yel gsum gyi gdung 'phel bas :
'di kun yang dag lam nyer bzung :
dri med rang zad 'byung bral mgon :
dkyil 'khor kun dag rtsa bar spros :
bskal pa mo mtshan rgyun gcod la :
thar ther brgya yi gdung 'phel bas :
gsang ba'i yang zhun thigs par bzung :
mos can rnams kyi dang po mgon :
snying po mig dag phyag rgya spros :
bskal pa 'khor ba'i mun sel la :
'bum phrag lnga yi yang gdung gis :
'di nyid spros te dam du 'o :
sems rig kun gyi spyi phud mgon :
nga med sngon du phyag rgya spros :
bskal pa rnga mo stong ldan la :
bye ba dgu yi gdung 'phel bas :
nges shes kun gyi thog mar bzung :
bslab gnas kun gyi dang thog mgon :
phyag rgya mig ldan stong du spros :
bskal pa sgyu ma snang mdzad la :
yal yol gsum gyi yang gdung gis :
'di tshig gong ma'i gong mas bzung :
rim pa sngon gyi skyed byed mgon :
bab byung med snang phyag rgya spros :
bskal pa snying rje kun 'dul la :
sang seng lnga yi gdung 'phel bas :
snying po gsang ba chen por bzung :
'jigs pa kun bral seng ge mgon :
sangs rgyas sras ni gcig pa spros :
bskal pa bzang po rab gang la :
stong phrag bdun gyi gdung 'phel bas :
'byung ba'i rang sgra bral bar bzung :
rdzogs pa'i yang thog tha ma mgon :
don dgongs nyag gcig rnal du bzung :
bskal pa rtsod ldan chen po la :
brgya phrag dgu yi gdung 'phel bas :
'di tshig rtsod dang bral bar bzung :
dran pa zad pa'i ye shes mgon :
snying po rang tshig gcig par go :
bskal pa rtsod dang ldan pa la :
bcu phrag dgu yi gdung 'dzin pas :
nges pa'i phyag rgya dam par bzung :
de ltar brjod kyis mi langs pa'i :
sangs rgyas rnams kyi byin brlabs las :
rang byung chen po'i yi ger ni :
gnas pa'i ka dag chen po yi :
bab las 'di kun rang byung shar :
byin rlabs rim pa 'di kun yang :
thog ma babs las rang bstan no :
le'u gnyis pa 'o :
zhes phrag g.yas sbyar :
mchan /
!
e ma :
rang byung chen po'i tshig las kyang :
'di ltar khyad par rang byung tshig :
babs las byung zhing shar ba las :
rang gsal chos rnams rang byung tshig :
phyis ni 'di ltar yang dag go :
rgyud dang de yi rang 'grel lo :
lha sngags la sogs phyag rgya bcu :
de las 'di tshig phrag g.yas su :
snang ba yin no don la soms :
snang mdzad don kun rab rdzogs te :
tshig kun bdag por rang byung bas :
dgongs pa nyid ni dang po las :
tshig rtsom mkhas pa 'di las ni :
grangs las 'das rnams 'byung ba yin :
bdag 'dzin bdag med sngon thog las :
mthar 'dzin 'dod pa dgag pa'i phyir :
mngon sum rjes su dpag pa la :
gtan tshigs cha 'dzin tshig kun 'byung :
yid dpyod blo zhen dgag pa'i phyir :
kun rdzob don dam grangs phye sogs :
tshig ni 'di kun byin rlabs las :
'di ltar rtsom pa'i dpa' bo mkhas :
sems ni mthar zhen blo dgag phyir :
phung po grangs dang khams sogs dang :
bstod dang yod med chos dang ni :
chos min ci ltar brtsi ba yi :
tshig kun 'di las rab brtson thob :
'jig rten mthun 'jug drang ba'i phyir :
sgra dang rig pa du ma yang :
'di yi rang byung tshig las shar :
phyir 'gyur theg pa'i grangs kyis ni :
dbang po'i 'jug sgo gsal ba'i phyir :
rim pa'i 'jug srol bcu gcig ni :
'di yi yon tan babs las snang :
rang 'od ji ltar yod pa'i tshig :
'di las spros so nye bar bsdus :
grags dang ma grags tshig bcud ni :
'di las yang gsang chen por yang :
gyur te snang bar 'gyur ba yin :
lha mi'i ji ltar 'dod pa'i tshig :
sgo drug thob 'dod rang bkod tshig :
sngags rung sems dpa'i lung rab snang :
'di las gsang chen gnad du grags :
de bzhin skye 'jig bstan bcos dang :
yod dang med smra sde grangs spros :
mtha' gnyis rab 'byed yod snang phyir :
dran sems nyid kyi sde grangs ni :
'di kun las byung sems kyi lung :
'jug sgo chen po'i shing rta yang :
snang ba'i mdzad 'phros kha lo ni :
'di tshig dam pa'i 'khor lo 'o :
grags pa'i sngags dang de spel tshig :
rim pa mdo sde rang grags tshig :
bkod pa rnams kyi thog mar ni :
'di las 'phros so phan sems ldan :
lung rgyal theg pa kun dngos so :
gzhi rtsa rtsal gyi nan tan tshig :
'di kun rgyan gyi rgyal po las :
kha lo bsgyur ba'i dpa' bo yin :
byed pa'i las rgyas dkyil 'khor 'jug :
dpe med pa yi sgra yi gzer :
grangs mtha' 'geg byed seng phrug go :
bcos ma'i yang cha de 'phel bzung :
dpa' bar 'gro ba'i las rgyas so :
mtho dman snyoms pa'i dge 'bras lung :
dpe bral rnams kyi dang po 'o :
de ltar spros tshig du ma yis :
'khor lo 'dzin pa'i sprul pa 'o :
mkha' gsal mkha' dag klong chen gyis :
spros pa rnams kyi yang spros las :
skye sgo rab tu spangs pa yis :
bla med 'dren pa'i dang por byung :
bde bas bde ba byed pa yi :
rigs mthun kun gyi gsang chen yin :
rigs la gnas shing rigs 'byed pa'i :
gtso bo gtso bos blangs pa 'o :
ka dag rtogs dang rab tu dgongs :
rim par rgyas dang de rjes ni :
'di las rab tu 'phel ba yin :
rab tu rtogs phyir dkyil 'khor ni :
dam pa rnams ni 'di las sprul :
thams cad las kyi mtha' rgyas kyang :
'di las rab tu yang 'phel lo :
'di tshig byin brlabs brgyud pa yang :
rab tu 'phel phyir 'byung ba 'o :
le'u gsum pa 'o :
zhes ro'i phrag g.yon du sbyar ro :
mchan /
!
e ma ho :
'di ltar yang gsang don nyid la :
'jug par 'dod pa'i skal pa rab :
sngon du lus ngag yid rnams kyi :
mngon par zhen pa bzlog pa'i phyir :
sngon du skyod pa brtsam par bya :
lus ni rgyug dang nyal ba dang :
langs dang yan lag bskyod pa dang :
bskor ba dang ni phyag bya dang :
yan lag bskor dang mgo sgril dang :
ji ltar dran pa'i las rnams dang :
gar dang phyag rgya bsgyur ba dang :
ji ltar dmigs pa'i las rnams bya :
'di ltar su yis byas pa'i mi :
lus kyi mngon zhen rang chod nas :
lus kun ru shan phyed par ni :
'di yis 'gyur ro sprul pa'i sku :
de 'das ngag gi spyod pa brtsam :
sngags dang kha ton chos kyi sgra :
yod dang med dang snang ba dang :
yid dpyod tshig ni sna tshogs brjod :
byol song sna tshogs brda' skad dang :
skad ni rnam pa sna tshogs pa :
'di ltar su yis byas pa'i mi :
ngag gi mngon zhen rang chod nas :
'khor 'das ru shan 'dis phyed do :
de 'das nyid kyi 'og tu yang :
sems kyi spyod pa brtsam par bya :
dga' dang mi dga' bde sdug dang :
rtag dang mi rtag la sogs pa :
lta sgom spyod pa'i bsam pa dang :
chos dang chos min la sogs dang :
'dod chags zhe sdang gti mug dang :
dge dang mi dge la sogs pa'i :
bsam spyod rnam pa sna tshogs bya :
'di ltar su yis byas pa'i mi :
sems kyi mngon zhen rang chod nas :
'khor 'das ru shan phyed pa 'o :
de ltar sngon du 'gro byas nas :
mngon sum don la blta bya'i phyir :
lus dang ngag yid rab tu gcun :
lus ni seng ge lta bu dang :
drang srong dang ni glang chen tshul :
'di las g.yo bar ma byas na :
sangs rgyas sum stong nyid dang yang :
skal pa dag ni mnyam pa yin :
ngag ni ji ltar lkugs pa bzhin :
su dang brda tsam nyid mi bya :
'di ltar su yis byas pa'i mi :
sems kyi 'phro 'du rang chod do :
'di ltar lus ngag sus gcun pa :
chos kyi dbyings kyi snang ba la :
'di yis gom par 'gyur ba yin :
de ltar lus la sogs pa yi :
gnad kun rab tu gzir ba yis :
rim pa nyid du mngon sum du :
bla ma'i lung las shes pa yin :
dbyings dang rig pa'i lta stangs ni :
sgrib byed bral ba'i nam mkhar blta :
dbyings kyi nang du lu gu rgyud :
rnam par bzhag cing 'bral mi bya :
'di ltar su yis mthong ba'i mi :
thog ma'i kun tu bzang po dang :
skal pa nyid ni mnyam pa 'o :
de nas thig le mthong ba yin :
de gtad snang ba gong 'phel bas :
rang ngo mthong las 'di ltar ro :
yar mtshams las ni sor bzhi las :
dral ba'i skyes bu skal pa bzang :
'khor bar 'jug pa ga la srid :
gru chad rnam par gang snang ba :
sprul pa'i yon tan 'di yis 'grub :
mthong ba'i yul tsam gang snang ba :
tshom bu la ni de bzhin no :
phyir snang 'gag pa gang yin pa :
skad cig ma ni bcu drug la :
'di yang de ltar 'gyur ba 'o :
ma smin la sogs thig le dang :
de bzhin sku la thug gi bar :
drug dang bcu dang lnga gsum la :
gdon mi za ste longs skur ro :
nang lus zad pa'i sar phyin tshe :
sor mo la sogs de bzhin snang :
'di gtad 'byung ba rang dengs so :
skye dang 'jug pa'i khyad par gyis :
chos kun zad pa'i rang sa la :
ci yang 'dzin pa med par ni :
gnas pa yin no sprul pa'i sku :
'di ni 'jug pa'i shugs kyis dbang :
skye ba'i rang dbang sus thob pa :
de yang de la gtad nas ni :
yang dus 'di ltar byas pa na :
snang ba'i rang sgra sel skad de :
sngon du log ste 'khrul par snang :
'dis ni sems can don kun byed :
rig pa mnyam pa gcig pa'i phyir :
stong phrag gsum rnams sems can gyi :
'pho ba chen po 'dis 'grub bo :
de bzhin rim dang cig car gyis :
lus ni 'di yis 'grub pa yin :
de kun lus zad mtshan las grol :
'di kun 'bras bu nges pa 'o :
las mchog dkyil 'khor chen po 'grub :
'di ltar thabs las yang dag byung :
sangs rgyas 'grub par 'dod pa'i mis :
'di thabs ldan na de bzhin no :
gzhan spyod snyems byed nyid yin pas :
dngos po mthong ba ma yin no :
de phyir 'di kun dkon pa'i tshig :
rtag tu rin chen gter 'di ltos :
'di ltar zad pa la spyod na :
'dis ni sangs rgyas stong phrag gsum :
'di yis legs par zhal mthong yin :
'di tshig gsang ba nyid las byung :
skyes bu rnams kyis 'di ltar bya :
gsang chen yang gsang dam pa 'o :
le'u bzhi pa 'o :
zhes ro'i mgrin par sbyar ro :
mchan /
!
e ma ho :
'di ltar 'byung 'dod skyes bu gang :
thabs kyi yan lag 'di lta bu :
rnam pa sna tshogs nyid las ni :
'di ltar de yis sngon du sbyang :
sems kyi rim pa ci sbyangs pa :
'dis ni mi rtag sems la 'byor :
ji ltar sgra yi rnal 'byor pas :
sa chu me rlung 'byung ba bzhi :
sgra don rnams la goms pa yis :
rigs drug rnams kyi rang skad kyis :
mngon shes 'char ba 'dis 'grub bo :
zhag rim dus ni rnam drug gis :
'di yi skad kun rang dus shes :
'khrul pa med par sus shes pa :
ma 'ongs da lta 'das pa yi :
sems rgyud ci ltar shes par 'gyur :
gzhan gyi don byed sgrub pa pos :
'di la sngon du ma sbyang na :
sprul pa'i sa bon 'jog par ni :
nus pa nyid ni mi 'thob bo :
des na 'byung ba'i sgra la bslab :
bya byed zhen pa bzlog pa'i phyir :
lag ni bya byed sna tshogs bya :
de bzhin 'dus byas rnam pa yis :
dbang po'i mngon zhen zlog pa ste :
yul rnams goms pa'i gnad kyis sbyang :
ji ltar gnyid dang rmi lam gyi :
dus bzhi 'byung ba'i gnad kyis dbye :
tshad ni gnad la phebs pas gzung :
thig le phyi nang bslab bya'i phyir :
gang zag rnam pa gnyis don bya :
bcos ma 'dus byas bsgoms pa yis :
dang po sems g.yeng zhen pa dgag :
'bras bu cig car ma yin pas :
snang ba rim gyis goms par bya :
mig sman la sogs sgo lnga yi :
sman gyi rim pa sbyar bar bya :
'di kun gsang ba'i thabs yin no :
lam gyi rtags ni lus las ni :
mngon par phyi rol snang gyur pa'i :
sman nyid kyang ni de bzhin no :
'di kun 'jig rten drang don du :
skal pa can gyi spyod yul lo :
'di yi thabs ni sna tshogs pas :
gzhan gyi 'dod zhen mtha' dgag phyir :
rab tu gsang bar byung ba 'o :
le'u lnga pa 'o :
rtsib g.yas so :
mchan /
!
khams la bslab pa'i thabs yod pas :
dran rdzogs phyag rgya'i ngang du sbyor :
dbang po'i zhen pa bzlog pa'i phyir :
karma rak+sha g+hi haM ti :
phung po'i zhen pa bzlog pa'i phyir :
b+he ga rat+na so gad gling :
yul kun zhen pa bzlog pa'i phyir :
pu ka ri la b+ha d+hu tri :
sems kyi dngos po spur ba'i phyir :
ram pa ka la sa mi khye :
byung tshor gnas su gcad pa'i phyir :
ma tang pha pher rasmi ti :
'dus tshogs snang ba ngos gzung phyir :
kha Ta re ka sa rmig rlung :
rig pa btson rar gzhug pa'i phyir :
a ke ra na b+he rtsaka sha :
'khrul pa'i rang rgyud khungs gcad phyir :
ya ri mu tra sa g+hu li :
rigs drug rim gyis bsgral ba'i phyir :
ya sing ra rlung pa la ya :
'khor ba dong nas 'don pa'i phyir :
ma ma ko ling sa man ta :
chos can thur du gzhug pa'i phyir :
g+ha ring yaM pa ri maM ti :
rol pa'i byung khungs spur ba'i phyir :
bu ga sing ha pha g+ha la :
zhen pa'i phreng thag gcad pa'i phyir :
ra mi si pi khe ta pa :
lug rgyud ar la gtad pa'i phyir :
bi khu ma la pa taM ke :
lha yi phyag rgya lta ba'i phyir :
sa mA nyi wa d+he ra pa :
lta sgom log pa dag bya'i phyir :
badzra satwa tri to me :
sa lam dus gcig gcad pa'i phyir :
g+he ba su g+har rna ma ye :
yid dpyod lta ba'i khungs gcad phyir :
d+harmA pa ti sa g+hu li :
sku gsum lam du bslang ba'i phyir :
ras smi sa ma khargad tshe :
snang ba dngos su bslang ba'i phyir :
ru pa sa mi mi ta laM:
sgra yi zhen pa mtha' gcod phyir :
nga tig pa yang ki li sA:
bsam gtan chen po'i sa gnon phyir :
g+ha tsha pa la pa i tang :
phrin las mtha' ru dbyung ba'i phyir :
karmA e ka ma nu sA:
sangs rgyas mngon zhen bzlog pa'i phyir :
sang kri mA ma karmA ta :
rgyal sras rnams kyi gnas btsal phyir :
nga la khe pa ki li sa :
'di kun rang shugs tshig tu byung :
le'u drug pa 'o :
zhes phung po'i snying khar sbyar ro :
!
e ma ho :
bcom pa dang ni ldan pa dang :
'das pa yang dag lam yin no :
'di tshig lam gyi gdams pa yin :
bstan zhing bshad med brjod ma yin :
gdams pa ma yin byin rlabs yin :
bris shing bkod med rang byung yin :
gnas dang dus med sngon thog yin :
chos min snying po thugs gsang yin :
sus kyang nyan med rang shar yin :
thos pa med cing rang grags yin :
byas pas 'di kun ma yin tshig :
'di yod 'gro ba sangs rgyas yin :
pha rol mthong ba'i gsang chen lam :
sems yod ma yin sprul pa yin :
'khor ba'i spyi mdud grol ba 'o :
shes pa ma yin lam sna thag :
stong pa ma yin mngon sum yul :
yod med ma yin thabs gsang ba :
lha med 'di la sngags yod min :
pha rol phyin pa drug gi gzhi :
bsnyen gnas la sogs 'di tshul lo :
de bzhin du yang bye brag smra :
don dam kun rdzob gzugs kyis so :
rgyud kyi rtsa ba 'di nyid rang :
lha yi rnal 'byor 'di sngags yin :
lung chen rnams kyi dam pa 'di :
chos rnams ro gcig 'dres pa'i rten :
sku gsung thugs kyi dbye ba yis :
bla med 'khor lo bskor ba'i gnas :
dbang po rnams kyi dmigs gtad yin :
shes rab rnams kyis rtogs pa'i gnas :
sku gsum lam du slong ba'i rten :
thig le mngon du 'byin pa'i mig :
thar pa'i skas kun slong bar byed :
lam du 'jug pa'i sa mkhan yin :
skal ldan 'dzin pa'i lcags kyur snang :
chos sku rang 'jog gnas lugs yin :
sangs rgyas kun gyis phyag byed gnas :
yul rnams gcod pa'i ral grir snang :
grol ba rnams ni 'di nyid la :
rnam par brten nas grol ba 'o :
le'u bdun pa 'o :
sangs rgyas thams cad kyi sras gcig po :
bstan pa rnams kyi btsas su rang byung ba :
rang byung gi yi ge chen por bskal pa kun gyi thog mar rang byung ba :
sku gsum gyi byin rlabs las rang bkod pa :
sprul pa sku'i sa bon 'phel bar byed pa :
rab tu dkon pa'i tshig rdzogs so :
sa ma ya :
g+hu h+ya :[ \u0f80]atsha :
rgya rgya rgya :
sbas rgya :
gtad rgya :
gter rgya :
kha thaM:
brda thim :
sprul sku sangs rgyas gling pas pu ri phug mo che nas gdan drangs pa'o //
ro la yin na rtsib g.yon du'o :
mchan /
