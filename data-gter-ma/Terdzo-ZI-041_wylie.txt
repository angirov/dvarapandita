\u0f01\u0f83:
'phags ma'i sgrub thabs mi mthun kun sel lung byang dang bcas pa bzhugs so :
\u0f88\u0f88\u0f88\u0f88\u0f88
na maHAr+Ya tA ra yai :
'gro rnams sdug bsngal thams cad skyob byed pa :
rtsa gsum thugs rje'i lha la phyag 'tshal lo :
bdag 'dra o rgyan pad+ma 'byung gnas kyis :
mi mthun 'dum par byed pa'i gdams pa mchog :
bslu med nges ster yang gab gsang ba'i gnad :
ma 'ongs don du rin chen gter du sba :
las can gzhan don spyod dang 'phrad par shog :
sa ma ya :
rgya rgya rgya :
de la rang nyid skad cig gis bcom ldan 'das ma sku mdog dmar mo longs spyod rdzogs pa'i cha lugs can :
dar dmar po'i stod g.yogs dang smad g.yogs 'phyang ba :
zhabs g.yas brkyang g.yon bskum pa'i stabs kyis pad+ma dmar po dang zla ba'i gdan la bzhugs pa :
phyag gnyis mchog sbyin dang mtheb srin gyi bar dag na ut+pal dmar po 'dzin pa :
'od zer dmar po 'phro zhing 'du ba'i gnas gsum du yi ge oM AHhU~M gsum gyis mtshan par bsgom :
thugs ka'i hU~M las 'od 'phros pas rang bzhin gyi gnas nas 'phags ma spyan drangs la bstim :
yang 'od 'phros pas dbang gi lha rnams spyan drangs :
mchod pas mchod :
dbang bskur bar gsol ba btab :
de bzhin gshegs pa rnams kyis ye shes kyi chus dbang bskur pas sku gang dri ma dag :
chu lhag ma yar lud pa las :
'od dpag med sprul sku'i cha lugs can gyis dbu brgyan par bsam :
de nas rang gi smin mtshams su nyi ma'i dkyil 'khor sen gang ba'i dbus su tAMHdmar po'i mtha' skor du yi ge bcu pa dmar sgor re yod pa las :
'od zer dmar po 'phros pas :
bdag dang mi mthun pa de la phog :
de yang rang 'dra ba'i sgrol mar gyur :
yang bdag gi smin mtshams nas 'od zer 'phros nas :
de yi snying khar phog pas :
de nyid kyi gdug sems zhi nas :
byang chub kyi sems dang ldan par gyur te :
de yi yid zla ba nya gang ba lte ba bu ga can du gyur :
bdag gi snying kha'i zla steng hU~M yig las 'od zer dmar po lcags kyu lta bu sna sgo nas thon :
zla ba'i bu gar zhugs te kho yi sna sgo nas drangs :
rang gi sna sgor zhugs nas snying kha'i zla bar thim :
bde ba'i ro byang chub sems kyis myos shing :
bdag la gus shing 'dun par bsam :
de lta bu'i dmigs pa yang yang bskyar zhing :
sngags ni :
oM tA re tut+tA re tu re swA hA:
che ge mo A kar+ShA ya pA shaM ku ru ye hring dzaHr+n+ri :
ang+ku sha ya hU~M dza :
zhes bzla'o :
de ltar zhag bdun la sogs pa byas pas :
pha rol po de nges par yid mgu nas bdag la gus pa'i spyod lam ston par 'gyur ro :
pha rol bsod nams dang gdug sems che chung dang bstun te sgrub pa gnyug bsring bar yang bya'o :
sgrub pa'i dus su mtshams dam par bya la :
des ni ma dad pa nges par bsgyur nus so :
spyir yang rgyun du yi dam nar mar bya ste phan yon dpag tu med do :
gzhan la byed na de gnyis sgrol mar gsal ba la :
rang gi smin mtshams nas 'od 'phros :
de gnyis la phog pas :
dbyer med du 'dres par bsam la bzlas pa bya'o :
'dis ni ma 'ongs pa na :
mtha' yi rgyal po dang :
bod kyi sde dpon bsam sbyor ngan pa byed pa rnams kyang zhi bar byed cing :
dpon slob dang yon mchod nang gi sems mkhon yang mi 'byung ba'i man ngag dam pa'o :
thun mtshams rnams su mchod pa 'bul :
phyag 'tshal nyi shu rtsa gcig pa'i bstod pa mang du 'don :
bsdu na :
phyag 'tshal rab tu dga' ba brjid pa'i :
dbu rgyan 'od kyi phreng ba spel ma :
bzhad pa rab bzhad tut+tA ra yis :
bdud dang 'jig rten dbang du mdzad ma :
zhes ci nus su 'don no :
mthar pha rol po de rang la thim :
rang nyid kyang mi dmigs par rdzogs rim gyi ngang la bzhag go :
e ma ho :
'phags ma'i man ngag gdams pa'i mthar thug bcud :
gzhan blo dbang med sgyur ba'i gdams pa 'di :
pad+ma 'byung gnas bdag gi snying gi nor :
spel bar phangs kyang rje 'bangs grogs la gdams :
ma 'ongs don du sa la gter du sbos :
skal ldan las 'phro can dang 'phrad par shog :
'phrad nas bod yul 'gro kun bde byed shog :
sa ma ya :
rgya rgya rgya :
gter rgya :
sbas rgya :
zab rgya :[ \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]de tshe mnga' bdag shin tu dgyes gyur te :
pad+ma rA ga 'od zer 'bar ba yis :
kha brgyan gser bum 'bras chang gis bkang ba :
phul nas gus pas phyag byas 'di skad gsol :
e ma gu ru rat+na 'od dpag med :
man ngag 'di nyid gter du sba ba na :
sa phyogs gang du gter de su yis thon :
dus der dgos pa'i gtso bo gang la dgongs :
kun mkhyen chen pos bdag la bka' stsol cig :
zhes gsol ma hA gu rus bka' bstsal pa :
byang sems chen po brtse ba'i blo gros kyi :
rnam 'phrul mnga' bdag chen po snyan gsan 'tshal :
gzhan gyi gdug sems zhi ba'i gdams pa mchog :
'di ni gter kha gnyis su sba bar bya :
gcig ni dus gnad gsal ba'i me long dang :
lhan cig yer pa gru bzhi phug par sbos :
nga sprul gar gyi dbang phyug gis bton nas :
dus de'i 'gro phan sgrub pa'i btsas su byed :
gcig ni kong yul me btsa' bu chu ru :
gter sgrub zhal gdams lung byang le'u gsum dang :
lhan du sbas na rtsod ldan mthar nye dus :
thugs kyi grub chen nam snying yang sprul zhig :
mdo khams bu 'bor nye ba'i phyogs su 'byung :
ma Ni badzra 'gro 'dul snying stobs ldan :
rten 'brel ma 'chug mchog gi gter lnga spyod :
'dzam gling 'gro ba 'dren pa'i sgron me 'dra :
'on kyang sngon 'phral rten 'brel 'ga' zhig gis :
de lta ji bzhin 'grig par ma gyur tshe :
dgongs gter bka' babs bka' dang gter rnying skyong :
dus der phan pa'i sa bcos lung byang dang :
ches zab gdams phran kha yar bton par 'gyur :
de tshe rig pa 'dis kyang don chen 'grub :
da lta mnga' bdag rgyal po'i thugs bskyed mthus :
phrin las byin brlabs sgyu ma'i rang 'od cig :
mdo khams shar nas phag gam byi ba'i lo :
rgyal lam mtsho zhes sme dkar do shal can :
snyan grags ldan pa mtha' nas dbus su 'byung :
bod yul yongs kyi bstan pa'i bdag po byed :
de la sngon las dbang gi rkyen kha mang :
mi dang mi min du mas 'tshe bar 'gyur :
khyad par nyer gcig nyer dgu zhe drug dang :
rang keg bdun zur lo dang de'i snga phyir :
rtsub ldan zlog thabs rten 'brel ma 'khrul 'bad :
gdams pa 'di 'phrod dus tshigs gang yin de'i :
bar chad ji rigs smon lam dbang gis sel :
the tshom yid gnyis ma gyur shin tu gces :
rtag tu dad gus chen pos nyams len pas :
mi mthun 'gal 'khrugs mang zhig 'di yis grol :
ci phyir pad+ma bdag gi smon lam dang :
'phags ma'i dam bca' bden pas bslu mi 'gyur :
sgrub thabs gzhan gyis mthong na nus pa 'grib :
de phyir lung 'dzin skyes bu kho na las :
tshig gi zur tsam su la ma spel cig :
pad+ma bdag gis dus gsum sa ler mkhyen :
lung byang 'di yang yi ger bkod pa na :
ma 'ongs spro ba bskyed pa'i rgyu ru 'gyur :
'di nyid bu yis gegs med thon nas kyang :
mnga' bdag sprul pa'i bar chad sel bar shog :[ \u0f88\u0f88\u0f88\u0f88\u0f88\u0f88\u0f88 ]ces o rgyan mkhan pos gsung bzhin mtsho rgyal bdag gis zangs shog dmar po'i ngos su bsnan nas gter bdag brtan ma lcam dral la gnyer du gtad de gter du sbas pa dus su gu ru'i lung bstan bu dang 'phrad par shog :[ \u0f88\u0f88\u0f88 \u0f88\u0f88\u0f88 \u0f88\u0f88 ]sa ma ya :
rgya rgya rgya :
gter rgya :
zab rgya :
gsang rgya :
ces pa tshe dbang nor bu rdo rje dpal 'bar gyis kong po bu chu lha khang nas gter nas bton te zangs shog dmar po'i ngos nas dag par phab pa'o ///
/
