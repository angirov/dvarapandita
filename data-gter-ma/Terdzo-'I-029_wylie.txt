\u0f88
bka' rdzogs pa chen po pad+ma yongs grol snying thig las :
gu ru zhi ba'i zlog pa byad kha 'bum thub bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
de nas be ro tsa nas gser gyi maN+Dal phul nas zhus pa :
e ma ho :
dus gsum sangs rgyas kun gyi phrin las pa :
byin rlabs 'gran zla bral ba'i skyabs gcig pu :
phrin las zlog pa'i thugs rje deng dgongs la :
bdag la gsan cing dus 'dir dgongs su gsol :
da lta dus bzang skal bzang bde lags kyang :
ma 'ongs sems can bar chad tshe thung zhing :
khyad par lha srin sde brgyad kha rgyas nas :
sgrub la bar chad sems can yongs la 'tshe :
de dus zlog cing zhi bar mdzad slad du :
bla ma sgrub pa'i dkyil 'khor 'dir bstan nas :
bar chad zlog pa'i thabs shig bka' stsol cig :
zhes zhus pas :
slob dpon pad+ma'i zhal nas gsungs pa :
e ma de ltar zhu ba shin tu legs :
gu ru rdo rje gro lod la bsten nas :
zlog pa'i thabs lam zab mo yod kyi nyon :
de la sngon 'gro dang dngos gzhi rjes kyi rim pa'o :
sngon 'gro bca' ba'i thabs lam ni :
lcags khang nang du gru gsum bya :
gru gsum steng du stag ras bting :
de steng dmar gtor gru gang bya :
dbus su rdo rjes mtshan pa bri :
thugs kar phur bus mtshan par bya'o :
de yi phyi rim gtor ma lnga :
de yi phyi rim brgyad dang bcas :
de yi phyi rim dur khrod de :
de yi phyi rim sgo mtshams byed :
bar bar dpal gtor dgu 'am brgyad :
de 'og dur khrod bkod pa bya :
ru dra'i zhing lpags gdan du bting :
phyi rim rtsang dmar brgya rtsa brgyad :
steng du khyung dmar brgyan pa 'o :
'og tu lcags sdig nag po bya :
khrag thun yungs thun me chu sogs :
rdo thun dug thun khrag thun bsags :
las byang gzhung bsrang bskang ba bya :
de nas dngos gzhi'i rim pa ni :
de nyid ngang las dran rdzogs su :
dur khrod 'jigs rung gzhal yas dbus :
dgra bgegs nyi ma dmar po'i gdan :
hU~M las 'od 'phros tshur 'dus pas :
thod phreng rdo rje gro lod sku :
gtum drag rngams shing 'jigs pa'i zhal :
dbu skra smug 'bol g.yas su 'khyil :
sku la me yi na bza' gsol :
phyag g.yas rdo rje rtse dgu gdengs :
g.yon pas 'khar ba'i phur bu 'dril :
spyi gtsug rta skad phyogs bcur 'tsher :
mgrin par yungs thun skar ltar 'phro :
thugs kar rdo rje glog ltar 'khyug :
lte bar phur thun ser ltar 'phro :
gsang gnas dug thun khrag ltar khol :
stag mo'i steng na 'gying stabs bzhugs :
gnas 'dir bla ma gshegs su gsol :
mi sha khrag gi mchod yon bzhes :
bdud rtsi chang gi mchod yon bzhes :
ba liM rgyan gyi mchod pa bzhes :
dpal chen rdo rje gro lod khyed :
mkha' 'gro ma yis mtshan gsol ba :
smug nag gtum po gshegs su gsol :
phyi nang bar chad zlog tu gsol :
dpal chen rdo rje gro lod khyed :
mkha' 'gro ma yis mtshan gsol ba :
'jigs byed rdo rje gshegs su gsol :
phyi nang bar chad zlog\u0f8e
dpal chen rdo rje gro lod khyed :
mkha' 'gro ma yis mtshan gsol ba :
sgrol byed rnal 'byor gshegs su gsol :
phyi nang bar chad zlog\u0f8e
dpal chen rdo rje gro lod khyed :
mkha' 'gro ma yis mtshan gsol ba :
dbang phyug gro lod gshegs su gsol :
phyi nang bar chad zlog\u0f8e
dpal chen rdo rje gro lod khyed :
mkha' 'gro ma yis mtshan gsol ba :
gter gyi dbang phyug gshegs su gsol :
phyi nang bar chad zlog\u0f8e
dpal chen rdo rje gro lod khyed :
mkha' 'gro ma yis mtshan gsol ba :
bde gshegs 'dus pa gshegs su gsol :
phyi nang bar chad zlog\u0f8e
dpal chen rdo rje gro lod khyed :
mkha' 'gro ma yis mtshan gsol ba :
rdo rje gtum drag gshegs su gsol :
phyi nang bar chad zlog tu gsol :
hU~M:
mkha' 'gro'i dbang phyug spyan gsum bgrad :
lha yi dmod pa'i mtshon cha zlog :
las kyi dbang phyug mche dkar gtsigs :
gshin rje'i dmod pa zlog tu gsol :
drag sngags dbang phyug ljags dmar 'dril :
lha min dmod pa zlog\u0f8e
ma mo'i dbang phyug ral pa 'khyil :
ma mo yongs kyi ltas ngan zlog :
gsung gi dbang phyug rta skad sgrog :
nang bdud gsung gi bar chad zlog :
las byed dbang phyug yungs dkar 'phro :
phyi bdud sku yi bar chad zlog :
mthu stobs dbang phyug rdo rje 'phro :
gsang bdud thugs kyi bar chad zlog :
sreg byed me yi na bza' 'bar :
ging btsan yongs kyi bar chad zlog :
phrin las phyag g.yas rdo rje bsnams :
gza' rnams yongs kyi bar chad zlog :
phyag g.yon phur bu zur du gsor :
mu stegs yongs kyi bar chad zlog :
yan lag bzhi la mig bzhi bgrad :
mgon po yongs kyi bar chad zlog :
gsang gnas dmar nag gyen du sgreng :
dbang phyug yongs kyi bar chad zlog :
zhabs gnyis 'gying ba'i stabs su bzhugs :
gnod sbyin yongs kyi bar chad zlog :
stag la spu ris mi gcig grub :
bon gyi dzo zor ngan pa zlog :
spyan mig dmar nag gyen du zlog :
gnam sman yongs kyi bar chad zlog :
zhal gdangs ljags dmar bar snang khengs :
ru dra ma sang yongs kyi bar chad zlog :
zhabs bzhi nyi zla'i gdan la 'dor ba ni :
sde brgyad yongs kyi bar chad myur du zlog :
hU~M:
gtum drag 'bar ba rdo rje gro lod khyed :
phyi yi bar chad phyi ru zlog tu gsol :
nang gi bar chad nang du zlog\u0f8e
gsang ba'i bar chad dbyings su zlog\u0f8e
ye shes lha yi bka' chad zlog\u0f8e
chos skyong rnams kyi 'khu ldog zlog\u0f8e
yul lha rnams kyi ru nga zlog\u0f8e
sde brgyad yongs kyi gdug rtsub zlog\u0f8e
mtha' yi dmag dpung g.yul 'khrug zlog\u0f8e
dngos grub bar du gcod pa rnams :
dam nyams dgra bgegs steng du sgyur :
zlogs shig gtum drag gro lod rtsal :
sgyur cig ma srin mthu ma chung :
zlog sgyur bcol pa'i phrin las mdzod :
'og gi sngags sogs kyis zlog par bya'o :
gnyis pa thod phreng sde lnga la zlog pa'i phrin las bcol ba ni :
hU~M:
zhi ba'i las mdzad rdo rje thod phreng rtsal :
lha yi bdud kyi bar chad zlog tu gsol :
rgyas pa'i las mdzad rat+na thod phreng rtsal :
'chi bdag bdud dpung bar chad zlog\u0f8e
dbang gi las mdzad pad+ma thod phreng rtsal :
phung po'i bdud kyi bar chad zlog\u0f8e
drag po'i las mdzad karma thod phreng rtsal :
nyon mongs bdud kyi bar chad zlog\u0f8e
thams cad lhun grub bud+d+ha thod phreng rtsal :
dug lnga'i bar chad ma lus zlog tu gsol :
kye :
rgyal ba'i sras mchog thod phreng sde lnga rnams :
'dir gshegs mi sha khrag gi mchod pa bzhes :
dam rdzas bdud rtsi chang gi mchod pa bzhes :
'bru sna ba liM rgyan gyi gtor ma bzhes :
phyi yi bar chad phyi ru zlog tu gsol :
nang gi bar chad nang du zlog\u0f8e
gsang ba'i bar chad dbyings su zlog\u0f8e
ye shes lha yi bka' chad zlog\u0f8e
chos skyong rnams kyi 'khu ldog zlog\u0f8e
yul lha rnams kyi ru nga zlog\u0f8e
sde brgyad yongs kyi gdug rtsub zlog\u0f8e
mtha' yi dmag dpung g.yul 'khrug zlog\u0f8e
dngos grub bar du gcod pa rnams :
dam nyams dgra bgegs steng du sgyur :
zlogs shig thod phreng sde lnga'i tshogs :
sgyur cig ma sring mthu ma chung :
zlog sgyur bcol pa'i phrin las mdzod :
gsum pa gu ru mtshan brgyad la phrin las bcol ba ni :
hrI:
mchog gi bdag nyid pad+ma 'byung gnas pa :
lus kyi bar chad ma lus zlog tu gsol :
shes bya'i bdag nyid pad+ma saM b+ha ba :
ngag gi bar chad ma lus zlog\u0f8e
yon tan bdag nyid pad+ma blo ldan mchog :
gang bsam bar chad ma lus zlog\u0f8e
phrin las ngo bo pad+ma seng ge'i sgra :
las bsgrub bar chad ma lus zlog\u0f8e
sku yi snang ba pad+ma thod phreng rtsal :
brtul shugs drag po'i bar chad zlog\u0f8e
thugs rje'i bdag nyid pad+ma rgyal po'i sku :
bsod nams bar chad ma lus zlog\u0f8e
mi nub tshe bdag pad+ma nyi ma'i zer :
tshe yi bar chad ma lus zlog\u0f8e
byin rlabs bdag nyid pad+ma shAkya seng :
dpal 'byor bar chad ma lus zlog\u0f8e
mthu stobs bdag nyid pad+ma gro lod rtsal :
dus min nad gdon bar chad zlog tu gsol :
kye :
bla ma mtshan brgyad sngon gyi thugs dam can :
gnas 'dir gshegs la bcol pa'i las kun sgrubs :
mi sha khrag gi mchod yon 'di bzhes shig :
dam rdzas bdud rtsi chang gi mchod yon bzhes :
sha khrag dmar gyi ba liM gtor ma bzhes :
phyi yi bar chad phyi ru zlog tu gsol :
nang gi bar chad nang du zlog\u0f8e
gsang ba'i bar chad dbyings su zlog\u0f8e
ye shes lha yi bka' chad zlog\u0f8e
chos skyong rnams kyi 'khu ldog zlog\u0f8e
yul lha rnams kyi ru nga zlog\u0f8e
sde brgyad yongs kyi gdug rtsub zlog\u0f8e
mtha' yi dmag dpung g.yul 'khrug zlog\u0f8e
dngos grub bar du gcod pa rnams :
dam nyams dgra bgegs steng du sgyur :
zlogs shig bla ma rig rtsal brgyad :
sgyur cig ma sring mthu ma chung :
zlog sgyur bcol pa'i phrin las mdzod :
yi dam bka' brgyad la bskul ba ni :
hU~M:
che mchog rol pa yon tan lha tshogs rnams :
ye shes lha yi bar chad zlog tu gsol :
yang dag rol pa thugs kyi lha tshogs rnams :
zhi khro yongs kyi bar chad zlog\u0f8e
gshin rje rol pa sku yi lha tshogs rnams :
gshin rje yongs kyi bar chad zlog\u0f8e
pad+ma rol pa dbang gi lha tshogs rnams :
zil gnon yongs kyi bar chad zlog\u0f8e
phur pa rol pa phrin las lha tshogs rnams :
khro bcu yongs kyi bar chad zlog\u0f8e
ma mo rol pa rbod gtong lha tshogs rnams :
ma mo yongs kyi bar chad zlog\u0f8e
rig 'dzin rol pa bla ma'i lha tshogs rnams :
mkha' 'gro yongs kyi bar chad zlog\u0f8e
dregs pa rol pa 'jig rten lha tshogs rnams :
dregs dpon yongs kyi bar chad zlog\u0f8e
drag sngags rol pa dmod pa'i lha tshogs rnams :
sngags bdag yongs kyi bar chad zlog tu gsol :
kye :
sgrub pa chen po bka' brgyad lha tshogs rnams :
'dir gshegs bcol pa'i las kun grub par mdzod :
mi sha khrag gi mchod pa 'di bzhes shig :
dam rdzas bdud rtsi chang gi mchod pa bzhes :
'bru sna ba liM rgyan gyi gtor ma bzhes :
phyi yi bar chad phyi ru zlog tu gsol :
nang gi bar chad nang du zlog\u0f8e
gsang ba'i bar chad dbyings su zlog\u0f8e
ye shes lha yi bka' chad zlog\u0f8e
chos skyong rnams kyi 'khu ldog zlog\u0f8e
yul lha rnams kyi ru nga zlog\u0f8e
sde brgyad yongs kyi gdug rtsub zlog\u0f8e
mtha' yi dmag dpung g.yul 'khrug zlog\u0f8e
dngos grub bar du gcod pa rnams :
dam nyams dgra bgegs steng du sgyur :
zlogs shig bka' brgyad lha tshogs rnams :
sgyur cig ma sring mthu ma chung :
zlog sgyur bcol pa'i phrin las mdzod :
de nas dpa' bo ging tshogs la phrin las bcol ba ni :
hU~M hrI:
shar phyogs rdo rje ging chen dpa' bo'i tshogs :
rdo rje mkha' 'gro dpa' mo rol pa bcas :
shar phyogs byad kha 'bum gyi bar chad zlog :
lho phyogs rin chen ging chen dpa' bo'i tshogs :
rin chen mkha' 'gro dpa' mo rol pa'i tshogs :
lho phyogs byad kha 'bum gyi bar chad zlog :
nub phyogs pad+ma ging chen dpa' bo'i tshogs :
pad+ma mkha' 'gro dpa' mo rol pa'i tshogs :
nub phyogs byad kha 'bum gyi bar chad zlog :
byang phyogs las kyi ging chen dpa' bo'i tshogs :
las kyi mkha' 'gro dpa' mo rol pa'i tshogs :
byang phyogs byad kha 'bum gyi bar chad zlog :
shar lho sna tshogs dpa' bo dpa' mo'i tshogs :
shar lho phyogs kyi byad kha 'bum bcas zlog :
lho nub dam tshig dpa' bo dpa' mo'i tshogs :
lho nub phyogs kyi byad kha 'bum bcas zlog :
nub byang las kyi dpa' bo dpa' mo'i tshogs :
nub byang phyogs kyi byad kha 'bum bcas zlog :
byang shar drag shul dpa' bo dpa' mo'i tshogs :
byang shar phyogs kyi byad kha 'bum bcas zlog :
zlog sgyur phrin las mdzod cig drag rtsal can :
kye :
dpa' bo dpa' mo dam can rgya mtsho'i tshogs :
'dir gshegs mi sha khrag gi mchod pa bzhes :
dam rdzas bdud rtsi chang gi mchod pa bzhes :
sha khrag dmar gyi ba ling gtor ma bzhes :
phyi yi bar chad phyi ru zlog tu gsol :
nang gi bar chad nang du zlog\u0f8e
gsang ba'i bar chad dbyings su zlog\u0f8e
ye shes lha yi bka' chad zlog\u0f8e
chos skyong rnams kyi 'khu ldog zlog\u0f8e
yul lha rnams kyi ru nga zlog\u0f8e
sde brgyad yongs kyi gdug rtsub zlog\u0f8e
mtha' yi dmag dpung g.yul 'khrug zlog\u0f8e
dngos grub bar du gcod pa rnams :
dam nyams dgra bgegs steng du sgyur :
zlogs shig dpa' bo dpa' mo'i tshogs :
sgyur cig ma sring mthu ma chung :
zlog sgyur bcol pa'i phrin las mdzod :
de nas sgo mtshams mar bcol ba ni :
hU~M hrI:
lcags kyu dkar mos shar phyogs bar chad zlog :
dri za la sogs gnod pa zlog tu gsol :
zhags pa ser mos lho phyogs bar chad zlog :
gshin rje la sogs gnod pa zlog\u0f8e
lcags sgrog dmar mos nub kyi bar chad zlog :
klu dbang la sogs gnod pa zlog\u0f8e
dril bu ljang mos byang gi bar chad zlog :
gnod sbyin la sogs gnod pa zlog\u0f8e
lha mo brtan byed shar lho'i bar chad zlog :
me lha la sogs gnod pa zlog\u0f8e
ma mo pho nyas lho nub bar chad zlog :
srin po la sogs gnod pa zlog\u0f8e
srin mo 'joms byed nub byang bar chad zlog :
rlung lha la sogs gnod pa zlog\u0f8e
gnod sbyin mche gdong byang shar bar chad zlog :
b+hi na ya sogs bgegs kyi bar chad zlog :
kye :
slob dpon pad+ma'i phyi 'khor skyong mdzad pa :
ma srin dam can rgya mtsho 'dir gshegs shig :
mi sha khrag gi mchod pa bzhes su gsol :
dam rdzas bdud rtsi chang gi mchod pa 'bul :
sha khrag dmar gyi ba ling mchod pa 'bul :
rnal 'byor bdag cag 'khor dang bcas pa yi :
phyi nang bar chad ma lus zlog tu gsol :
zhes khyung zlog kyang bya :
thun dang zor ni kha bskang ltar du bya :
sngags bon phur thogs brgya yis glags mi rnyed :
sngags nag stong dang 'gras kyang byad mi rnyed :
dus min 'chi ba'i tshogs ni zlog par 'gyur :
gsol ba gang btab 'grub par gdon mi za :
sa ma ya :
rgya rgya rgya :
ma 'ongs sems can don du dag par bris :
las 'phro stag sham can dang 'phrad par shog :
sa ma ya :
rgya rgya rgya :[ \u0f80]atsha :
a+kh+t-i :
rgya rgya rgya :
pho brang shar mdzod shel phug nas //
gu ru pad+ma'i thugs rje'i 'od zer las //
legs shar rig 'dzin stag sham gling pas bton //
yi ge'i ris byed phyogs bral ldom bu ba //
kun bzang bde chen snying po zhes pas bgyis //
phyi nang gsang gsum bar chad zhi gyur cig //
/
