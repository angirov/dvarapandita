@#//
raka shag gter ston lugs kyi srid pa ma mo'i las mtha' gsang ba mdos bcu'i gsog yig dang stod 'phyong mdos so so'i smreng dang smad 'phyong bcas pa zab pa'i mthar thug bzhugs so //
mdos bcu'i gsog yig bzhugs so :
na mo gu ru d+he wa DA ki nI/
mdos bcu'i gsog la /
ma traM gnyis po ma gtogs thams cad ri rab kyi khar bzhag
!
/dang po rak+sha dgra mdos kyi bsham ni :
ri rab bang rim gsum pa'i steng du :
rak+sha nag po phyag g.yas mda' gzhu bsnams pa :
g.yon dar mdung phyar ba :
sku mdog mthing ga seng ge la zhon pa bya :
nam mkha' khong nag :
rgyang bu mda' 'phang shing bris zor kong rnams nyer gcig re gsag go :
phyogs bzhir rgyal po chen po bzhi :
zhub can nyer gcig :
glud nyer gcig rnams 'god par bya'o :
!
gnyis pa dgra zlog gi gsog ni :
mdzo rog la zhon pa zhal bzhi pa :
steng zhal nag po 'og ma gsum dmar po bya :
khrab rmog bse phub dang stag ral gzig shubs can :
g.yas ral gri g.yon dar mdung can bya'o :
g.yas su zhub can mda' 'geng
pa bzhi :
g.yon du ral gri thogs pa bzhi :
mdun du thal mo sbyar ba bzhi :
nam rgyang nag po mda' 'phang gri la sogs mtshon cha sna tshogs thogs pa dgu bcu go dgu :
glud brgya rtsa brgyad :
lcung ka'i sgro rnams bsags :
steng du gdugs phub bo :
!
gsum pa bdud kyi zhal bsgyur ni :
bdud kyi sha ba la mon pa nag pos zhon pa :
g.yas dar mdung dang g.yon sbrul zhags bsnams pa :
nam rgyang mda' 'phang nag po bcu gsum gzug :
mdun du bdud sha nag po bcu gsum :
g.yas g.yon du mon pa nag po bcu gsum :
phyi la rta pa nag po bcu gsum :
bdud bya lcung ka'i sgro bcu gsum :
gdugs nag po mtha' la dkar po can phub bo :
!
bzhi pa 'dre khrom bsgyur ni :
seng ge dkar mo la skyes pa go mtshon tshang ba rmog khrab dang bcas pa :
dbu gsum g.yas dkar g.yon dmar dbus mthing ga byas pa   phyag gnyis phyag mtshan mang po thogs pa /mchan /bskyon la bzhag :
nam mkha' khong nag rgyang bu mda' 'phang thams cad bcu gsum re gzug :
gdugs phub :
de'i g.yas su 'khor gsum can sngon po bcu gsum :
g.yon du dar mdung can bcu gsum :
sngon la glang po che'i sna rtser ral gri btags pa bzhi :
glud brgya rtsa brgyad dgod do :
!
lnga pa ma traM la brten pa'i ma mo'i glud mdos ni :
ma traM gi snying gar mkhar gcig btsugs la :
de'i steng du bud med nag mo dre'u la zhon pa :
g.yas ral gri g.yon nad rkyal 'phyar ba bya :
de'i mtha' la brtan ma bcu gnyis :
phyogs bzhi la rgyal chen bzhi :
nam rgyang nag po 'ja' ris can bcu gsum :
mda' 'phang bcu gsum :
glud brgya rtsa brgyad rnams 'god do :
!
drug pa ma traM la brten pa'i ma mo'i khrag mdos ni :
ma traM bris pa'i snying gar gru gsum mthing nag bru :
de'i steng du mkhar gyi khar nag mo dre'u zhon pa khram shing phyar ba bzhag :
glud brgya rtsa brgyad 'god :
phyogs bzhir nag mo khrag gi ral pa can bzhi :
rta pa nag po lag tu mtshe nyungs khyer ba bzhi :
nam mkha' khong nag dgu :
rgyang bu mda' 'phang dgu dgu :
zor kong nang du khrag blugs pa nyer gcig :
gdugs dang bcas pa bsham :
yon bdag gi mgo bo'i steng du bal tshon sna lnga'i 'dab ma bzhag :
smreng rang tshar ba dang zor kong du bsgyur ro :!
bdun pa phung sri'i ltas ngan zlog pa ni :
mon mo nag mo rnga mong la zhon pa :
g.yas b+han+d+ha g.yon zor kong :
mgo la ltas ngan gyi sgro gzug :
'ug pa bdun gyis bskor :
nam rgyang mda' 'phang la sogs rab dgu :
'bring bdun :
tha ma lnga
bsham :
mi kha'i rdzas kyis mtha' bskor ro :
!
brgyad pa phur kha zlog pa'i mdos ni :
ri rab dmar po lcog dkar po :
rtse la bya nag nyer gcig 'god :
lcog la seng+ge re re 'god :
bshos bu re re :
nam rgyang mda' 'phang la sogs nyer gcig re bya :
'ja' ris gdugs dang bcas pa'o :
zor rdzas sna tshogs pas mtha' bskor ro :
!
dgu pa gtad zlog pa ni :
rus sbal nang du dgra bgegs ling+gas bkang :
nam rgyang sna tshogs nyer gcig 'god :
mda' 'phang sbrul nag sman leb :
rtsang rnams nyer gcig :
rtse la bya khyung gzug :
gdugs phub bo :
!
bcu pa ri rab dang lug gis skong ba ni :
ri rab bang rim bzhi pa :
zom rtser lcog dang bcas phyogs mtshon bya :
rtse la rma bya dang :
lug nag dar gyi mgul chings can :
bud med smug mo bcu bzhi :
rta bzhi :
nam rgyang mda' 'phang bcu gsum :
spyan gzigs sna tshogs dang bcas pa'o :
steng nas gdugs phub pa'o /
!
/de ltar mdos bcu gang gtong yang :
sgrub pa po gzhan phan byang chub kyi sems dang ldan pas bde ba'i stan la 'dug ste :
skyabs sems sngon du 'gro bas rtsa ba gsum gang yang rung ba'i bdag bskyed mchod bstod bzlas pa dang bcas pa legs par grub nas :
mdos rnams sngags drug phyag rgya drug gis byin gyis brlabs te :
mgron rnams tshim pa'i 'dod dgu'i 'byor pas gang ba'i dmigs pa rgya chen po bskyed la :
rnga drag tu brdung zhing mdos gzhung la 'jug par bya ste :
mdos bcu gang btang yang stod kyi las drug dang :
stod 'phyong :
bar gyi las gnyis :   las dang po mdos so so'i smreng dang sham bu bcas /mchan /
smad kyi las brgyad po kun la sbyar ro :
@#:
mdos bcu'i stod 'phyong bzhugs so :
dpal che mchog he ru ka la phyag 'tshal lo :
mdos bcu kun gyi sngon du 'di 'o :
hU~M:
ngas ni de ring mdos gtong ngo :
ngas ni yas dang thags shig gtang :
yas dang thags kyi ngo len pa :
bdud dang dgra dang bgegs la b+h+yo :
ngas ni de ring glud cig gtong :
nga ni de ring dkor cha 'bul :
che ba'i dpung rnams gzhom du gsol :
bdud dpung shigs la dmag dpung sgyur :
nad kha chod la rims kha sgyur :
nga ni de ring rdzongs shig 'bul :
nga ni de ring than zhig gtong :
ma bdud 'khor bcas zlog tu gsol :
spyan gzigs dkor cha mthun rdzas 'bul :
mnyes shing 'grang ba'i mthun rdzas 'bul :
sku glud brje glud rin zhig 'bul :
dgra 'dre'i dpung rnams gzhom du gsol :
bdud dang bgegs kyi dpung la b+h+yo :
hU~M:
nga ni rnal 'byor chen po ste :
nga ni dpal gyi bka' sdod yin :
nga ni 'jigs byed chen po'i sku :
nga ni 'bar ba'i rgyal po ste :
dgra bgegs 'byung po'i gnyen por che :
bka' sdod lha srin sde brgyad kun :
ma yo ma 'dur las la 'phyo :
rnal 'byor bdag cag 'khor bcas kyi :
chag che nyam nga zlog tu gsol :
snang srid lha 'dre zlog tu gsol :
dal kha sgyur la nad kha chings :
bgegs dpung choms la dgra dpung zlogs :
b+h+yo b+h+yo sdang ba'i dgra la b+h+yo :
hU~M he ru ka hU~M ha he phaT:
kro tI shwa rI satwaM:
ma ma yo gi ni ru lu ru lu b+h+yo :
gang yin par sgyur zlog bya'o :
mdos bcu kun gyi stod 'phyang ngo :
@#:
mdos bcu so so'i gzhung smreng dngos ni /mchan /
dpal phyag na rdo rje la phyag 'tshal lo :
dang po rak+sha dgra mdos bstan pa ni :
gsog la dpe'u chung bzhin bsags la 'di skad do :
hU~M:
dpal chen thugs las sprul pa'i sras mchog ni :
zlog sgyur chen po rngam brjid rgyal po'i sku :
de ring sgyur ba'i rgyal po'i dus la babs :
de ring zlog mdzad chen po'i dus la babs :
mngon spyod drag po'i stobs kyis bsgral du gsol :
dgra dang gdug pa'i tshogs rnams bsgral du gsol :
phyag dang zhabs gnyis sprul pa cir yang 'gyed :
ma mo DA ki thams cad dbang du sdud :
zangs lcags rin chen sna lnga'i go mtshon can :
bdag gi sdang ba'i dgra bgegs zlog tu gsol :
phyag gi sprul pas ri rab klad la bskor :
mda' gzhu 'gengs dang rgya gar gri thabs mdzad :
gsod byed chen po dpa' bo zhal bzhi pa :
ru mtshon rgyal mtshan ba dan phya ra ra :
snang srid lha 'dre ma lus bran du 'khol :
bar snang lha bran ma lus dbang du sdud :
chibs su gangs dkar seng ge 'jigs pa 'chib :
rab tu rngams shing rgyug pa dgra la ya :
gnas 'dir phan gdags rnal 'byor phrin las mdzod :
b+h+yo zlog chen po mdos chen dpung la gshegs :
bsam sbyor ngan pa'i dgra bo zlog tu gsol :
de nas sham bu sbyar :
rak+sha dgra mdos so :
!
gnyis pa dgra zlog ni :
gsog dpe'u chung bzhin bsags la 'di skad do :
b+h+yo :
khro rgyal 'jigs byed rab tu ma rungs pa :
lto 'phye chen po gdug pa tshar gcod pa :
bskal pa'i me ri smug nag dkyil 'khor nas :
myos byed chen po dgra bgegs dmag dpung 'dul :
phrin las chen po mdzad cing myur du gshegs :
go mtshon chen po sna lnga si li li :
dar tshon sna lnga'i ru mtshon pu ru ru :
chibs su yi dwags gtso bo stobs chen 'chib :
rnga yab 'khrugs shing srid gsum brlag par byed :
rgyu 'bras stobs kyis dgra dpung kha lo sgyur :
spyan dmar sdang mig khrag mtsho 'khyil li li :
dbu skra kham nag khams gsum 'dar dang lcugs se lcug :
dbu la rigs lnga'i sangs rgyas sgor ro ro :
nyi zla sprul pa stong khams khrugs se khrug :
zhal nas drag po'i sngags rgod mda' ltar 'phen :
dgra bgegs 'byung po'i dbugs dang snying la rol :
sha khrag dmar gyi mthun rdzas bzhes su gsol :
dmag dpung 'dul ba'i sprul pa dus la babs :
chag chen nyam nga ye 'drog dgra la yA:
bstan pa bshig pa'i dgra dpung gzhom du gsol :
mkha' la b+h+yo la rbab ltar sgril :
ces dang sham bu sbyar :
dgra zlog gi mdos so :
!
gsum pa bdud kyi zhal bsgyur ni :
gsog dpe chung bzhin byas la 'di skad do :
hU~M:
khrag 'thung dpal gyi phrin las skal phog pa :
pho nya chen po 'jigs pa'i gdong can ni :
'chi bdag pho mo 'dul phyir las la yA:
bdud kyi dpung tshogs 'dul phyir gshegs su gsol :
bar chad gdug pa'i dgra bgegs myur du sgrol :
mon pa nag po stong khams rgyug par byed :
phyag na mtshon cha sna tshogs sdigs shing 'beb :
mtshe nyungs thun zor drag po mda' ltar 'phen :
go mtshon sna lnga'i rgyan cha si li li :
ru mtshon ba dan dmar po phya ra ra :
bdud sha nag po rwa bcu zangs se zang :
gnod byed gdug pa'i bdud bgegs sna yis sgyur :
'ur 'ur chem chem lha dmag drag tu zlogs :
sprul pa'i tshwa tshwa sna tshogs skar ltar 'khrugs :
g.yul ngo bzlog cing bdud dpung gtan nas 'joms :
myur mgyogs chen po'i phrin las mdzad du gsol :
de ring mdos chen bsgyur ba'i dpung la byon :
glud dang mthun rdzas mchod pa 'di bzhes la :
dmar dang ar+g+haM mnyes pa'i mchod pa 'bul :
ya bdud chen po zlog cing sgyur du gsol :
ma bdud ma yams dam sri rdul du rlogs :
b+h+yo b+h+yo dam nyams 'di la bdud dpung b+h+yo :
zhes dang sham bu sbyar ro :
bdud kyi zhal sgyur ro :
!
bzhi pa 'dre khrom bsgyur ni :
gsog dpe chung bzhin bshams la :
hU~M:
dpal gyi bka' sdod thugs kyi phrin las pa :
bgegs dpung 'dul byed phrin las drag po rtsal :
rnal 'byor chen po'i phrin las mdzad du gsol :
phyag mtshan phyag na mtshon cha mang po thogs :
kha rlangs 'khrugs pas dal yams dgra la 'beb :
sku dpung skyed la dgra bgegs thal bar rlogs :
spyan dmar sdang mig bskal pa'i me dpung 'tshub :
nyungs chen thun 'phen drag sngags drag po 'phro :
zlog byed chen po'i phrin las dus la bab :
'joms byed chen po'i phrin las dus la bab :
'joms byed chen po'i chibs kha bgegs la sgyur :
rtsal chen ma rungs seng ge rol du khrid :
dpal rtsal chen pos bgegs dpung 'joms par byed :
sder bzhi dgra bgegs gdug pa'i snying la gzir :
ral pa stong khams khengs pas 'dre srin 'dar :
mche ba dkar po dung gi zang yag gtams :
gnod byed tshogs kun zhal du chems chem gsol :
sku yi sprul pa 'od phung mang po 'phro :
bdud bgegs za 'dre ma lus rdul du rlog :
rnal 'byor 'khor bcas chag che nyam nga zlogs :
ye 'drog lo kag zla kag zlog tu gsol :
b+h+yo b+h+yo ril ril dgra la b+h+yo :
bzungs pa thongs la bcings pa khrol :
ces dang sham bu sbyar :
'dre khrom bsgyur ro :
!
lnga pa ma mo'i glud mdos ni :
gsog dpe chung bzhin bsags la 'di skad do :
hU~M:
dpal chen khrag 'thung nyid la phyag 'tshal lo :
bdag cag rnal 'byor mdos shig gtong :
'gro drug sems can don du glud cig gtong :
mnyes par byed pa'i yas shig 'bul :
log 'dren gdug pa tshar gcod phyir :
de ring mdos kyi bdag mo ni :
nag mo chen mo ral pa can :
sku mdog mun pa'i tshul can des :
sku stod zhing gi g.yang gzhi gsol :
sku smad stag gi pags pas dkris :
g.yas na shang lang nag po 'phyar :
g.yon na nad rkyal kha dmar 'bod :
dgra yi yul khams 'khrugs par byed :
nad kyi na bun sprin ltar gtibs :
'jigs pa'i kha rlangs rlung ltar 'tshubs :
spyan gsum sdang mig dgra la blta :
khrag dang dug gi 'od zer 'phro :
mdzes pa'i rgyan cha sna tshogs byas :
nag mo'i sprul pas stong khams khengs :
dam nyams dgra bo rdul du rlogs :
chibs su bdud rta drel nag 'chib :
lan 'ga' drag tu bskul pa'i tshe :
dgra bgegs gdug pa'i dmag dpung sgyur :
bdud mo nag mo 'khor dang bcas :
zas su skye 'gro'i sha la za :
skom du skye 'gro'i khrag la 'thung :
las su gdug pa'i dgra bgegs sgrol :
dbu skra kham nag gyen du brdzes :
ya bdud ma bdud zlog tu gsol :
rnal 'byor 'khor dang bcas pa rnams :
khram la btab na khram kha phyis :
rtsis la babs na rtsis nas phyungs :
sho la btab na sho kha sgyur :
dal kha chod la rims kha sgyur :
mdos bdag chen mo 'khor bcas rnams :
deng 'dir mdos kyi dpung la gshegs :
glud kyi bdag mo 'khor bcas rnams :
deng 'dir glud kyi kha lo sgyur :
zlog sgyur byol po'i dpung la gshegs :
nad kha rims kha dgra la sgyur :
hU~M:
nam mkha' yangs pa'i dkyil rum nas :
mngon spyod las mdzad rdo rje re ma ti :
sku mdog mthing nag 'bar ba la :
na bza' zhing gi g.yang gzhi gsol :
chibs su drel rta rkang gsum 'chib :
gsod byed spu gri phyag na bsnams :
'khor du nag mo'i tshogs kyis bskor :
nag mo'i tshogs kyis nad yams gtong :
ma mo nag mo 'khor bcas la :
ngar glud 'bul lo nag po 'bul :
ngar glud brgya dang rtsa brgyad ni :
nag mo'i tshogs kyi spyan lam du :
ched 'ga' skyes pa brgya ru brdzu :
stag ral g.yas la gzig shubs g.yon :
skyes pa pho yi glud du 'bul :
ched 'ga' mo btsun brgya ru brdzu :
chags byed de ni zhungs se zhung :
za ma mo yi glud du 'bul :
rgyal mtshan 'bul lo nag po 'bul :
ru mtshon 'bul lo nag po 'bul :
nam mkha' 'bul lo nag po 'bul :
mdos 'di nag mo'i tshogs la 'bul :
nag mo'i tshogs kyi thugs dam skong gyur cig :
hU~M:
nam mkha' yangs pa'i dkyil rum nas :
rgyas pa'i las mdzad rdo rje re ma dza :
sku mdog ser nag 'bar ba la :
sku la rma bya'i thul pa gsol :
chibs su bong bu gwa dmar 'chib :
phyag na khram shing ru mtshon bsnams :
'khor du ser mo'i tshogs kyis bskor :
ser mo'i tshogs kyis nad yams gtong :
ma mo ser nag 'khor bcas la :
ngar glud 'bul lo ser po 'bul :
ngar glud brgya dang rtsa brgyad kyang :
ser mo'i tshogs kyi spyan lam du :
ched 'ga' skyes pa brgya ru brdzu :
stag ral g.yas la gzig shubs g.yon :
skyes pa pho yi glud du 'bul :
ched 'ga' mo btsun brgya ru brdzu :
chags byed de ni zhungs se zhung :
za ma mo yi glud du 'bul :
rgyal mtshan 'bul lo ser po 'bul :
ru mtshon 'bul lo ser po 'bul :
nam mkha' 'bul lo ser po 'bul :
mdos 'di ser mo'i tshogs kyis bzhes :
ser mo'i tshogs kyi thugs dam skong gyur cig :
hU~M:
nam mkha' yangs pa'i dkyil rum nas :
dbang gi las mdzad rdo rje re ma ti :
sku mdog dmar nag 'bar ba la :
na bza' re lde sku la gsol :
chibs su chu glang sngon po 'chib :
phyag na khram dang lcags kyu bsnams :
'khor du dmar nag tshogs kyis bskor :
dmar mo'i tshogs kyis nad yams gtong :
ma mo dmar nag 'khor bcas la :
ngar glud 'bul lo dmar po 'bul :
ngar glud brgya dang rtsa brgyad ni :
dmar mo'i tshogs kyi spyan lam du :
ched 'ga' skyes pa brgya ru brdzu :
stag ral g.yas la gzig shubs g.yon :
skyes pa pho yi glud du 'bul :
ched 'ga' mo btsun brgya ru brdzu :
chags byed de ni zhungs se zhung :
za ma mo yi glud du 'bul :
rgyal mtshan 'bul lo dmar po 'bul :
ru mtshon 'bul lo dmar po 'bul :
nam mkha' 'bul lo dmar po 'bul :
mdos 'di dmar mo'i tshogs la 'bul :
dmar mo'i tshogs kyi thugs dam skong gyur cig :
hU~M:
nam mkha' yangs pa'i dkyil rum nas :
zhi ba'i las mdzad rdo rje re ma dzu :
sku mdog dkar nag 'bar ba la :
sku la chu dar thul ba gsol :
chibs su rnga mo gwa pa 'chib :
phyag na khram bam chen po bsnams :
'khor du dkar mo'i tshogs kyis bskor :
dkar mo'i tshogs kyis nad yams gtong :
ma mo dkar mo 'khor bcas la :
ngar glud 'bul lo dkar po 'bul :
ngar glud brgya dang rtsa brgyad ni :
dkar mo'i tshogs kyi spyan lam du :
ched 'ga' skyes pa brgya ru brdzu :
stag ral g.yas la gzig shubs g.yon :
skyes pa pho yi glud du 'bul :
ched 'ga' mo btsun brgya ru brdzu :
chags byed de ni zhungs se zhung :
za ma mo yi glud du 'bul :
rgyal mtshan 'bul lo dkar po 'bul :
ru mtshon 'bul lo dkar po 'bul :
nam mkha' 'bul lo dkar po 'bul :
mdos 'di dkar mo'i tshogs kyis bzhes :
dkar mo'i tshogs kyi thugs dam skong gyur cig :
de nas sham bu sbyar :
de ni ma mo'i glud mdos so :
!
drug pa ma traM la brten pa'i ma mo'i khrag mdos ni :
gsog gong na gsal lo //
hU~M:
dpal gyi phrin las skal phog pa :
bdud dang dgra bgegs gnyen po de :
nag mo chen mo drel zhon ma :
bdud drel nag mo rngams shing rgyug :
dgra bgegs 'byung po'i sha la za :
ma mo chen mo dbugs 'byin ma :
g.yas pas dgra bgegs cham la 'beb :
g.yon pas mtshe nyungs mda' ltar 'phen :
spyan nas bskal pa'i rlung dmar 'tshubs :
ral pa'i thor tshugs srid rtser 'bar :
bar snang lha 'dre brgyal 'bog btang :
stong khams khyab nyul mthu mo che :
dbang chen mo rnams bran du 'khol :
nag mo chen mo srid gsum bdag :
ma traM lus kyi khog pa ru :
dgra bgegs bsgral ba'i dus la babs :
mthu dpung skyed pa'i phrin las mdzod :
b+h+yo :
de ring bdud la than zhig gtong :
de ring bgegs la shag cig 'debs :
de ring zlog sgyur dpung la gshegs :
sdang zhing gdug pa'i dgra la b+h+yo :
nad byol zor byol dgra la b+h+yo :
ma mo chen mo dgra la b+h+yoH
rdo rje srin po'i lcam mo ni :
gzugs med rlung ltar 'phyo ba yis :
skad cig tsam gyis dgra bgegs sgrol :
sprul pa thog ser bu yug 'tshubs :
de ring zlog sgyur dpung la gshegs :
nad byol zor byol dgra la ya :
bdud dpung shigs la rkyen ngan zlogs :
yang cig thugs kyi sprul pa ni :
nag mo mi bzad ral pa can :
rgyal rigs kun gyi yum chen mo :
rab tu 'jigs pa'i mthu mo che :
bskal pa stong gi spyi nas 'joms :
'khor lo stong gi bu yug ma :
da ni mdos dpung dgra la skyod :
gnod byed 'byung po'i gnyen por che :
mdos kyi bdag mo kun bzhengs shig :
mthun pa'i rdzas dang dgyes pa'i yas :
spyan gzigs dkor cha mang po bzhes :
dam sri sgyur la nad kha chings :
b+h+yo b+h+yo phur zor khrag rims sgyur :
b+h+yo :
ma yi nang nas ma gcig ma :
sring gi nang nas sring gcig ma :
bdud kyi yum la gshin rje'i lcam :
dpal ldan gnyan gyi re ma ti :
khyod kyi sprul pas gar yang khyab :
spyi gtsug hU~M nas rkang mthil yan :
smug mo'i tshogs la 'bum tsho gcig :
dkar mo'i tshogs la 'bum tsho gcig :
ser mo'i tshogs la 'bum tsho gcig :
dmar mo'i tshogs la 'bum tsho gcig :
ljang mo'i tshogs la 'bum tsho gcig :
glud dang gtor ma 'di bzhes la :
smug nag stong sde'i rims kha sgyur :
dkar mo stong sde'i rims kha sgyur :
ser mo stong sde'i rims kha sgyur :
dmar mo stong sde'i rims kha sgyur :
ljang nag stong sde'i rims kha sgyur :
dpal ldan gnyan gyi re ma ti :
khyod kyi sprul pas gar yang khyab :
hU~M:
ri rab gling bzhi'i shar phyogs su :
dung mtsho dkar mo'i nang shed na :
rta khal brgya yi zong tshong ma :
rta zhon brgya yi zong nyo ma :
rta khal brgya yi zong gseb nas :
dngul phye khal brgya'i zong nyos pas :
mdze rigs rnam pa sna tshogs dang :
klad gzer dang ni shu ba dang :
g.yan pa dang ni skya rbab dang :
smyo nad rims nad sna tshogs byung :
glud dang gtor ma 'di bzhes la :
nad kha mi 'tshal dgra la thongs :
zor kha mi 'tshal dgra la thongs :
dkar mo stong sdes rims kha sgyur :
chag che nyam nga sgyur du gsol :
dgra bgegs mi 'tshal ma nyid bzhes :
dang po byung yang ma mo'i zhal gyi ngang nas byung :
tha ma thim yang ma mo'i zhal gyi klong du thim :
dkar mo stong sdes rims kha zlogs :
dkar mo stong sdes rims kha chod :
chag che nyam nga zlog tu gsol :
b+h+yo :
dpal ldan gnyan gyi re ma ti :
yang gcig khyod kyi sprul pa ni :
ri rab gling bzhi'i lho phyogs nas :
gser mtsho ser po'i nang shed na :
drel khal brgya yi zong tshong ma :
drel zhon brgya yi zong nyo ma :
drel khal brgya yi zong gseb nas :
gser phye khal brgya'i zong nyos pas :
mkhris nad rnam pa sna tshogs dang :
rke nad dang ni tshigs grum dang :
sha ser dang ni mig ser dang :
mkhris pa k+Sha ya'i nad rnams byung :
glud dang gtor ma 'di bzhes la :
nad kha mi 'tshal dgra la sgyur :
zor kha mi 'tshal dgra la sgyur :
ser mo stong sdes rims kha sgyur :
chag che nyam nga sgyur du gsol :
dgra bgegs mi 'tshal ma nyid bzhes :
dang po byung yang ma mo'i zhal gyi ngang nas byung :
tha ma thim yang ma mo'i zhal gyi klong du thim :
ser mo stong sdes rims kha zlogs :
ser mo stong sdes rims kha chod :
chag che nyam nga zlog tu gsol :
b+h+yo :
dpal ldan gnyan gyi re ma ti :
khyod kyi gsung gi sprul pa ni :
ri rab gling bzhi'i nub phyogs nas :
khrag mtsho dmar po'i nang shed na :
mdzo khal brgya yi zong tshong ma :
mdzo zhon brgya yi zong nyo ma :
mdzo khal brgya yi zong gseb nas :
zangs phye khal brgya'i zong nyos pas :
bal nad rgyu gzer sna tshogs dang :
khrag tu 'khru skyug nad rnams byung :
glud dang gtor ma 'di bzhes la :
nad kha mi 'tshal dgra la sgyur :
zor kha mi 'tshal dgra la sgyur :
dmar mo stong sdes rims kha sgyur :
chag che nyam nga sgyur du gsol :
dgra bgegs mi 'tshal ma nyid bzhes :
dang po byung yang ma mo'i zhal gyi ngang nas byung :
tha ma thim yang ma mo'i zhal gyi klong du thim :
dmar mo stong sdes rims kha zlogs :
dmar mo stong sdes rims kha chod :
chag che nyam nga zlog tu gsol :
b+h+yo :
dpal ldan gnyan gyi re ma ti :
khyod kyi sprul pa bsam mi khyab :
ri rab gling bzhi'i byang phyogs nas :
lcags mtsho nag po'i nang shed na :
'bri khal brgya yi zong tshong ma :
'bri zhon brgya yi zong nyo ma :
'bri khal brgya yi zong gseb nas :
lcags phye khal brgya'i zong nyos pas :
'du ba rnam bzhi'i nad rnams byung :
lhog pa dkar nag nad rnams byung :
'brum pa dkar nag nad rnams byung :
glud dang gtor ma 'di bzhes la :
nad kha mi 'tshal dgra la sgyur :
zor kha mi 'tshal dgra la sgyur :
nag mo stong sdes rims kha sgyur :
chag che nyam nga sgyur du gsol :
dgra bgegs mi 'tshal ma nyid bzhes :
dang po byung yang ma mo'i zhal gyi ngang nas byung :
tha ma thim yang ma mo'i zhal gyi klong du thim :
nag mo stong sdes rims kha zlogs :
nag mo stong sdes rims kha chod :
chag che nyam nga zlog tu gsol :
zhes mda' ltong gis rgyu sbyor yon bdag gi spyi bo nas bal tshon blangs la mdos kyi glud steng du sgyur ro :
de nas sham bu sbyar ro :
!
bdun pa ltas ngan zlog pa ni :
gsog dpe'u chung ltar bshams la :
hU~M:
khrag 'thung dpal gyi bka' sdod ma :
mon mo khros pa lcags g.ya' gdong :
dbu skra kham nag spyi bor bcings :
bdud dpung shigs la rkyen dbang zlogs :
phyag na b+han+d+ha lcang lo 'khyil :
rak+ta'i bam dri chil li li :
dgra bo'i yul du khrag zor ya :
dgra la ltas ngan zlog tu gsol :
ltas ngan zor kha dgra la sgyur :
sku mdog mthing nag 'od du 'bar :
lha dang lha min g.yul ngo zlog :
ltas ngan phung bzhi dgra la b+h+yo :
brang ni chu srin nag por byas :
de ring zlog sgyur dpung la gshegs :
dam nyams dgra bo'i steng du b+h+yo :
yas kyi bdud g.yos ltas ngan zlog :
mas kyi sri langs ltas ngan zlog :
steng du bya ngan babs pa'i ltas ngan\u0f8e
'og tu sgo khyi ngu ba'i ltas ngan\u0f8e
gri shi ku ru skyes pa'i ltas ngan\u0f8e
dur khrod spyang ki ngu ba'i ltas ngan\u0f8e
srin byas ro byung zer ba'i ltas ngan\u0f8e
'ug pa srod la rgod pa'i ltas ngan\u0f8e
bya rog spyang mo nyug pa'i ltas ngan\u0f8e
dur khrod wa mo brgyal ba'i ltas ngan\u0f8e
srod la bya pho 'tsher ba'i ltas ngan\u0f8e
khrag nad mtsho ltar rlabs pa'i ltas ngan\u0f8e
nyungs zor char ltar 'beb pa'i ltas ngan\u0f8e
phur zor rbab ltar 'gril ba'i ltas ngan\u0f8e
khrag zor mda' ltar 'phen pa'i ltas ngan\u0f8e
rnga mong khur rgyug byed pa'i ltas ngan\u0f8e
the'u rang tsha rag rgyag pa'i ltas ngan\u0f8e
tho rangs sgo khyi ngu ba'i ltas ngan\u0f8e
nam phyed 'og rta 'tsher ba'i\u0f8e
'go ba'i lha rnams yar ba'i\u0f8e
lha srung bdud du bab pa'i\u0f8e
lha 'dre'i za kha bab pa'i\u0f8e
byur glang nag po 'khor ba'i\u0f8e
srog gi 'ging shing chag pa'i\u0f8e
klung rta'i yig tshang gtor ba'i\u0f8e
bla yi gshed phur phyung ba'i\u0f8e
bla tshe thang la 'khyams pa'i\u0f8e
lha nad nyi ltar shar ba'i\u0f8e
bdud nad ri ltar nyil ba'i\u0f8e
btsan gyis jag pa 'gyed pa'i\u0f8e
bdud zhags nag po rkyong ba'i\u0f8e
phru gu mgo brnyan byung ba'i\u0f8e
rmi lam mtshan ma ngan pa'i\u0f8e
byur rdo nag po lding ba'i\u0f8e
khrag gi mi mo ngur ba'i\u0f8e
bla mtsho gting nas skam pa'i\u0f8e
bla shing rmang nas chag pa'i\u0f8e
mtshon gyi gru gu rkyong ba'i\u0f8e
sbra tsha dkar nag btab pa'i ltas ngan\u0f8e
mu stegs chu la 'phrul ba'i\u0f8e
snga zhags mda' ltar 'phen pa'i\u0f8e
phyi zhags gru ltar 'thul ba'i\u0f8e
stong thun rten 'brel log pa'i\u0f8e
mi kha bra mchu gleng ba'i\u0f8e
ye 'drog chad pa 'byung ba'i\u0f8e
rgya mtsho gting nas 'khrugs pa'i\u0f8e
bdud dong nag po gzed pa'i\u0f8e
sa bon ris su bcad pa'i\u0f8e
mdung dang gdung ma chag pa'i\u0f8e
bdud sha klungs su babs pa'i\u0f8e
bud med nag mo 'dzing ba'i\u0f8e
bya nag sder 'dzing byed pa'i\u0f8e
bya nag gshog pa sprug pa'i\u0f8e
mo ngan dpyad ngan pra ngan ltas ngan zlog :
bdag cag rnal 'byor rgyu sbyor 'khor bcas kyi :
ltas ngan chag sgo ye 'drog zlog tu gsol :
chag che nyam nga thams cad dgra la sgyur :
de nas sham bu sbyar ro :
!
brgyad pa phur kha zlog pa ni :
gsog gong na gsal lo :
hU~M:
rnal 'byor dam tshig can gyi grogs mdzad pa'i :
dam can srung ma thugs dam bskang ba'i phyir :
sangs rgyas bstan pa srung ba'i mthu rtsal can :
mdos bdag chen mo mdos kyi dpung la gshegs :
glud bdag chen mo glud kyi rdzongs la gshegs :
rgyan dang spyan gzigs mchod pa sna tshogs bzhes :
dam rdzas bdud rtsi sha khrag longs spyod dang :
chos skyong srung ma'i mthun rdzas mang po dang :
ri rab chen po 'dzam gling gling phran dang :
mthun pa'i rdzas dang srog chags mang pos bskor :
mi zad gter chen ldan pa'i mdos chen 'dis :
khro chen thugs dam bskangs nas dgra la b+h+yo :
ma mo'i thugs dam bskangs nas dgra la b+h+yo :
dam rdzas mchod pa bzhes la mdos zor skyod :
gling bzhi ri rab brtan pa'i dkyil 'khor na :
ri rab la sogs mi rnams gang na mchis :
'byung ba bzhi la mi gnas gang yang med :
rtse la bya nag shin tu 'jigs pa lding :
spyan nas rak+ta 'khrugs shing chil li li :
mchu sder dgra bgegs gnod byed snying nas 'dren :
gshog pas stong khams g.yab cing lding bar byed :
ri rab gling bzhi'i steng nas srid gsum 'joms :
'jig rten lha srin sde brgyad dbang du sdud :
sprul pa'i dam rdzas ri rgyal gling la lding :
chos skyong thugs dam bskang phyir las la yA:
rbod gtong ngan sngags zlog phyir gshegs su gsol :
mda' zor nyungs zor sdang ba'i dgra la b+h+yo :
byad ngan dmod ngan zug pa zlog tu gsol :
srid pa pho rgyud yongs kyi thugs dam bskang :
'jig rten lha srin sde brgyad rdul du rlogs :
dgra bgegs 'dul phyir mdos kyi dpung la b+h+yo :
de nas sham bu sbyar ro :
phur kha zlog pa'i mdos so :
!
dgu pa gtad zlog pa ni :
gsog yi ge ltar bsags :
hU~M:
dang po phrin las sa bdag 'dul byed pa :
ma rungs stobs chen sa bdag lto 'phye'i rigs :
rus sbal nag po 'gying thabs 'jigs par bsgyur :
khyod kyi phrin las klu dang gnyan chen 'dul :
khyod kyi zas su sa bdag sa srin za :
sa bdag gdug pa'i byad stems zlog tu gsol :
klu gnyan gtad khram thams cad zlog tu gsol :
klu bdud klu btsan sa bdag sa srin zlogs :
mthun rdzas mdos kyi dpung la gshegs :
zlog sgyur chen po'i phrin las mdzod :
dgra bgegs ma lus rdul du rlogs :
gtad khram ma lus zlog tu gsol :
de nas sham bu sbyar ro :
gtad zlog pa'i mdos so :
!
bcu pa bskang gso bstan pa ni :
gsog yi ge ltar gsog :
hU~M:
ri rab gling bzhi brtan pa'i dkyil 'khor nas :
srung ma ma bdud yongs kyi mthun rdzas ni :
bdag gi thugs dam bskang phyir gshegs su gsol :
dgra bgegs gdug pa bsgral phyir gshegs su gsol :
ri rab lhun po 'bar ba'i rtse mo ru :
ma bdun sring bzhi ri bdun 'khyil li li :
ba su ta yi spos dud chil li li :
dam can srung ma'i tshogs ni sprin ltar gtibs :
dgyes pa'i mdangs kyi brda skad ti ri ri :
thugs dam bskang phyir dgra bgegs bsgral du gsol :
yud tsam gyis ni phrin las mdzad du gsol :
nag mo'i dmag tshogs mun ltar thibs se thib :
shel nag spyi dkar mdangs ldan ya la la :
rnal 'byor thugs dam bskang phyir dgra la yA:
mdos chen bsgyur ba'i dpung la gshegs :
khram kha phyis la shwa kha sgyur :
bdud dpung shigs la dal yams sgyur :
b+h+yo b+h+yo sdang ba'i dgra la b+h+yoH
dgra dang bgegs rnams rdul du rlogs :
zhes dang gzhan yang dmod bcol byaH
sham bu sbyar ro :
@#:
mdos bcu'i smad 'phyong bzhugs so :
mdos bcu kun gyi smad 'phyang ni :
kun gyi sham bur sbyar :
b+h+yo :
srid pa gsum gyi b+h+yo zlog mkhan :
shar gyi phyogs nas bgegs 'dul ma :
glang chen smyon pa bskyod pa'i tshe :
dpa' bo dung gi rdo rje can :
rin chen lnga las grub pa yi :
go mtshon sna lnga'i rgyan gyis spud :
dri za'i tshogs rnams dbang du sdus :
rnal 'byor rgyu sbyor 'khor bcas kyi :
chag che nyam nga zlog tu gsol :
rgyu gzer thams cad dgra la b+h+yo :
glang po'i chibs kyi snga gong la :
dam nyams dgra bo pho brgya bkal :
glang po'i chibs kyi phyi gong na :
dam nyams dgra bo mo brgya bkal :
bgegs kyi tshogs rnams dbang du sdus :
dgra bo'i yul du dmag sna drongs :
mdos dang glud kyi dpung la gshegs :
b+h+yo b+h+yo sdang ba'i dgra la b+h+yo :
stong khams rgyug pa'i mthu rtsal can :
lho phyogs dgra bgegs 'dul mdzad pa :
gshin rje'i yul khams 'dul mdzad pa'i :
mon pa nag po bdud rta khrid :
rab tu 'jigs pa'i sku dpung skyod :
phyag na thun zor mtshon kha sgyur :
gshin rje'i yul du dmag sna drongs :
bdud po 'bum phrag las la yA:
mdos dang glud kyi kha lo sgyur :
dus la bab bo sa ma yA:
zlog cing sgyur ba'i dus la bab :
nub phyogs dgra bgegs 'dul mdzad pa :
spyan dmar sdang mig 'khyil li li :
phyag na gser gyi mda' gzhu bsnams :
ru mtshon phyor la dmag sna drongs :
zor dang dmag gi gdong zlogs shig :
rgyal chen rigs bzhi bran du 'khol :
chibs su phung sri rnga mong 'chib :
sprul pa'i gar stabs khyugs se khyug :
byad kha gnod pa zlog tu gsol :
rbad 'dre zor kha zlog tu gsol :
zlog sgyur mdos chen dpung la gshegs :
glud chen zor gyi kha lo sgyur :
phrin las chen po'i dus la bab :
dal kha chings la rims kha sgyur :
b+h+yo :
phrin las bdag po ma rungs pa :
khyod kyis byang gi dgra bgegs zlogs :
skyes bu chen po go mtshon 'phyar :
khyod nyid mdos kyi dpung la gshegs :
dgra bgegs 'byung po'i sha la zo :
nga ros srid gsum zil gyis gnon :
sdang ba'i dgra dang gnod pa'i bgegs :
gang la btab kyang rdul du rlog :
gnod sbyin stong sde kha lo sgyur :
ging phran kun kyang kha lo sgyur :
chibs su dpa' bo stag la 'chib :
de ring gsang ba'i mdos skyod cig :
de ring rnal 'byor bar chad sol :
glud zor dgra dang bgegs la b+h+yo :
mdos kyi bdag po mdos bzhes shig :
phyogs bzhi mtshams brgyad steng 'og gi :
dgra bgegs thams cad rdul du rlogs :
rA dza'i chad pa dgra la b+h+yo :
dal yams rims 'khrug dgra la yA:
kag dang king kang dgra la yA:
mkha' ltar b+h+yo la rbab ltar dril :
mdos bcu kun gyi smad 'phyong ngo :
!
hU~M:
srid gsum gdug pa 'dul mdzad pa :
phyag mtshan phyag na sogs /
b+h+yo b+h+yo :
zlog zlog :
sgyur sgyur :
mdos dgra phyogs su bsgyur :
rnal 'byor 'khor bcas b+h+yo gdab srung ma bskul :
brtan ma bskyang :
mdos lam phye phud gtor :
dung dang rol mo sgrog go :
me dang dul mo go mtshon dang bcas te bskyal :
des ni dgra bgegs ma lus bzlog par 'gyur ro :
rak+sha mdos bcu'i phrin las don bsdebs gsal ba rdzogs so :
r+ts+yogs :
r+ts+yogs :
r+ts+yogs :
sa ma ya :
rgya rgya rgya :
kha thaM:
mkho mthing rnam snang thugs kyi gter gnas nas yar 'brog gnyan gyi smyon pa raka shag gter ston gyis spyan drangs so ///
/
!
dgra mdos la /
rtsang dang gri nyer gcig
/khrag mtsho /
nyungs dkar /
sman sna /
dar sna /
skyung sgro /
dar nag
/mda' dar bcas /
g.yang gzhi /
dkris rnams nag
/
