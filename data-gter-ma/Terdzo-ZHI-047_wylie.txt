@#//
gnam chos thugs gter las klu rgyal mi mgon dkar po'i gsol kha bzhugs so //
\u0f88\u0f88[ <!TCC Tibetan character 3,185 undefined in unicode!> ]gu ru d+he wa d+hA ki nI hU~M:
mi mgon dkar po'i gsol mchod ni :
a kA ros byin gyis brlab :
hU~M:
klu rgyal mi mgon dkar po ni :
smar khams sgang sogs bzhugs gnas nas :
bdag gis spyan 'dren gshegs su gsol :
gshegs nas dgyes par bzhugs su gsol :
oM nA ga rA tsa a ti sa ma ya dzaHdza :
tiSh+Tha lhan :
hU~M:
klu rgyal mi mgon dkar po ni :
sku mdog dkar gsal mdzes pa'i gzugs :
sbrul mgo bdun gyi gdengs ka can :
sku smad gser sbrul ser po 'khyil :
phyag gnyis thal sbyar bum pa 'dzin :
khyed la mchod pa 'bul ba ni :
klu sman dar zab sna tshogs dang :
me tog bdug spos mar me dri :
gzugs sgra dri ro reg bya dang :
bdud rtsi sman dang gtor ma 'bul :
mthun rdzas du mas mnyes gyur cig :
khyed la phrin las bcol ba ni :
char chu dus su 'beb pa dang :
lo 'bru rtag tu legs pa dang :
phyugs kyi god kha med par mdzod :
khyad par bdag cag dpon slob la :
dngos grub thams cad bstsal du gsol :
mdor na yid la bsam tshad kun :
'bad med lhun gyis 'grub par mdzod :
ma thogs bcol pa'iphrin las mdzod :
sa ma ya :
rgya rgya rgya :
kha thaM:
gu h+ya :[ \u0f88\u0f88\u0f88 \u0f88\u0f88 ]ces pa sprul sku mi 'gyur rdo rje dgung lo bcu gsum gser 'phyang gi lo 'khrig pa'i khyim gyi dkar po'i phyogs kyi aSh+Ta'i nyin 'jam dbyangs kyi sprul pa klu mi mgon dkar po nyid dngos su byon nas gsol mchod 'di ltar gyis zhes dngos su smras so ///
/
@#//
bdag gis sems can kun don du //
rdzogs pa'i sangs rgyas 'thob par bya //
rdzogs pa'i sangs rgyas bsgrub pa la //
sbyin pa'i phar phyin rdzogs dgos pas //
dkon mchog gsum la mchod pa dang //
sems can dbul phongs sel ba la //
longs spyod chen po med thabs med //
rtse gcig sgrub pa byed pa la'ang //
mthun rkyen sgrub rgyags 'dzom dgos pas //
nor lha mi mgon dkar po 'di //
bsgrub par bya 'o bsam pa yi //
sems bskyed bzang pos kun bslang ste //
yi dam lha gzhung rdzogs pa'i mjug
/gnam chos klu yi las byang 'don par bya //
dmigs pa'i bye brag 'di ltar ro //
sgrub rdzas mi dmigs stong pa'i ngang //
'o ma'i mdog can rgya mtsho ni //
rgya che g.yo 'gul med pa'i dbus //
rin chen sna tshogs las grub pa'i //
gzhal med khang pa chen po'i nang //
rgyal rigs rje'u rigs bram ze'i rigs //
dmangs rigs gdol pa'i klu bran gyis //
'og nas btegs pa'i steng du ni //
pad+ma dkar po 'dab brgyad pa'i //
dbus su zla ba'i dkyil 'khor steng //
sa bon phuHyig dkar po las //
'od 'phros sangs rgyas byang sems mchod //
klu dang sa bdag thams cad dang //
gnod sbyin nor lha'i dngos grub bsdus //
'od du zhu bas klu rgyal ni //
bstod pa'i nang nas 'byung ltar bsgom /
rang nyid yi dam thugs ka nas //
'od zer lcags kyu lta bur 'phros //
rgya mtsho che dang gang gA dang //
rang bzhin gar bzhugs gnas nyid nas //
spyan drangs mdun bskyed nyid la thim /

/klu rgyal thugs kar zla ba'i steng //
phuHyig dkar po'i mtha' skor du //
sngags phreng g.yon du bkod pa la //
bdag gi thugs las 'od 'phros pas //
sngags phreng g.yas su je mgyogs 'khor /
kho yi thugs dam rgyud bskul nas //
sngon gyi khas blangs dam tshig dran //
sku las 'od zer sna tshogs 'phros //
'od zer rtse las rin chen rigs //
zas nor longs spyod dngos grub kyi //
char pa sib sib 'bab par bsgom //
'od zer dkar po zla ba'i 'od //
lta bu 'phros pas rang nyid dang //
bsrung bya'i nad gdon bar chad kun //
mun par zla shar lta bur bsal //
'od zer dkar la ser mdangs can //
'phros nas tshe dang bsod nams rnams //
pad+mar nyi zer phog ltar rgyas //
'od zer ser la dmar mdangs can //
'phros pas skye 'gro thams cad kun //
rang dbang med par dbang du bsdus //
yid la ci 'dod dngos grub kun //
thams cad yid bzhin 'grub par bsgom //
nA ga rA tsa a ti hU~M:
nA ga rA tsa a ti sarba sid+d+hi hU~M:
g.yas su blon po dung skyong dang //
g.yon du btsun mo 'od ldan ma //
de rgyab 'dab brgyad klu chen brgyad //
steng du sprin gyi bla bre can //
thams cad zhi zhing 'dzum pa'i mdangs //
thal mo sbyar nas bdag nyid la //
gus shing bka' nyan gsung sdod bsgom //
nyin re thun re'am bzhi 'am drug
/gnam chos gzhung gi las byang gtang //
spro na skong gsol sbyar ba 'o //
oM phe laM hU~M/
oM nA ga 'dus /
nA ga d+hu /
nA ga sarba /
he long he long /
nA ga 'dus 'dus /
shAn+tiM 'dus /
puSh+TiM 'dus /
nA ga d+he ba sarba sid+d+hi sa ma ya /
nA ga 'dus 'dus /
hU~M hU~M/
bang ba la 'dus /
puSh+TiM tshe dang bsod nams la sid+d+hi hU~M/
oM spu tse spu tse nA ga spu tse /
spu ta spu ta nA ga spu ta /
phi shang phi shang nA ga phi shang /
nA ga sid+d+hi 'ub 'ub /
rug rug si ti sdus sdus hU~M/
oM nA ga le nA ga le /
nA ga dung dung nA ga sid+d+hi hU~M/
oM nA ga pra ti rA dza sa ma ya sid+d+hi 'dus 'dus /
zhes bzla /
rjes rim spyi dang mthun /
a rA gas so ///
/
@#//
gnam chos kyi lhan thabs klu mi mgon dkar po'i skong gsol g.yang skyabs sbrags ma yod lags /
na mo badzra pA Ni ye /
mi mgon dkar po'i skong gsol dang //
g.yang skyabs sbrags ma bya ba ni //
mchod pa rgyas bsdus ci 'dzom la //
las byang tshar rjes gtor ma gso //
a kA ros byin gyis brlab /
hU~M/
sngon gyi bskal pa dang po la //
srog chags kun gyi gshed ma ru //
mgo nag rkang gnyis mi rnams srid //
thabs rnams du mas srog chags gsod //
rkang gnyis mi yi gshed ma ru //
klu rigs nyi shu rtsa lnga srid //
klu nad rnam pa sna tshogs kyis //
mi rnams thams cad dmyal thag bcad //
de tshe klu rnams 'dul ba'i phyir //
'jam dpal ye shes sems dpa' yi //
thugs las yi ge phe gcig 'phros //
'jig rten 'das dang ma 'das mtshams //
chos nyid rang mdangs rgya mtsho'i dbus //
'jam dpal nA ga rak+sha sprul //
klu rigs thams cad 'dul bar mdzad //
ye shes klu bdud mgo dgu ste //
dge bsnyen smyo kha'i rje bo mdzad //
klu rigs rnams kyi yang rje mdzad //
de tshe rje btsun 'jam dpal gyis //
klu 'bum rgyud kyi ti ka gsungs //
'gro ba'i klu nad sel bar mdzad //
nA ga rak+sha drag po'i sku //
klu bdud 'chi bdag mgo dgu zhes //
gtad khram kun gyi gnyer kha 'dzin //
sangs rgyas bstan pa'i bya ra mdzad //
gshin rje 'chi bdag nag por grags //
rgyud dang sgrub thabs bsam mi khyab //
nA ga rak+sha zhi ba'i sku //
mi rnams kun gyi mgon mdzad phyir //
mi mgon dkar po zhes su grags //
ngo bo rje btsun 'jam pa'i dbyangs //
sems can kun gyi mgon mdzad phyir //
'jig rten lha 'dre'i tshul du bzhugs //
rta mgrin nA ga klu 'dul dang //
gsang bdag phyag na rdo rje la //
srog gi snying po phul nas kyang //
bstan pa bsrung bar dam bcas pas //
klu yi mgon po dkar por grags //
klu sgrub 'jam dpal bshes gnyen sogs //
rig 'dzin mang pos bka' yang bsgos //
sgrub pa byed pa'i gang zag la //
longs spyod dngos grub stsol bar chad //
slob dpon pad+ma 'byung gnas kyis //
mang yul byams sprin lha khang dang //
'or rngu byams pa'i srung mar bskos //
bzhugs gnas smar khams lung yang bstan //
rgya gar chu bo gang gA'i 'gram //
bla ma dpal chen rgwa lo la //
rang gzugs bstan nas sgrub thabs phul //
mar mi dwags po phag gru pa //
nyag ras se bo la sogs pa //
sgrub brgyud bka' yi srung ma mdzad //
lnga brgya dus kyi tha ma la //
rig 'dzin mi 'gyur rdo rje la //
rang gzugs dngos su bstan nas kyang //
nga la mchod bstod 'di ltar gyis //
zhes gsungs gsol mchod sgrub thabs phul //
gnam chos bka' yi srung ma mdzad //
de ltar sngon nas da lta'i bar //
gsang sngags bka' yi srung ma ste //
rig 'dzin brgyud kyi srung ma yin //
klu rgyal mi mgon dkar po ni //
btsun mo blon po 'khor dang bcas //
mchod pa'i gnas 'dir gshegs su gsol //
yid las sprul pa 'o ma'i mtsho //
chu 'dzin 'khrigs pa'i bla bre'i 'og
/rin chen gzhal yas pho brang dbus //
klu rigs kun gyis btegs pa'i khri //
pad dkar zla ba rgyas pa'i steng //
bdag cag rnams kyi mgon mdzad phyir //
klu yi mgon po dkar po ni //
ji srid mchod pa 'bul bgyid bar //
de srid dgyes shing brtan par bzhugs //
mi rnams kun gyi mgon por mdzod //
rang dam rang gis bcas pa dang //
rta mgrin gsang bdag pad 'byung gi
/spyan sngar khas blangs dam bcas ltar //
bdag gis bcol ba'iphrin las sgrubs //
dngos 'byor yid kyis sprul pa yi //
dkar gsum mngar gsum mchod pa dang //
klu sman rnam pa sna tshogs dang //
shing rtsi me tog dar tshon dang //
mda' dar chu gnas sna tshogs rigs //
phye mar bzang shing bdug spos dang //
mchod sprin 'jig rten gang ba 'bul //
rin chen snod mchog rgya che bar //
gtor ma zag med bdud rtsi'i mtsho /
kha dog dri ro nus par ldan //
zad med zag med bde skyed pa //
oM AHhU~M gis byin brlabs nas //
klu rgyal mi mgon dkar po ni //
btsun mo blon po 'khor g.yog bcas //
thams cad kun la 'bul gyis bzhes //
thams cad mnyes shing tshims gyur nas //
klu nad thams cad zhi ba dang //
bkrag mdangs gzi brjid 'phel gyur cig
/oM nA ga rA tsa a ti hU~M:
sa pa ri bA ra i daM b+ha liM ta kha kha khA hi khA hi /
ar+g+haM sogs /
hU~M/
bcom ldan mgon po 'jam dbyangs kyi //
thugs sprul klu yi mgon po ni //
mi mgon dkar po gter gyi bdag
/dung mdog dkar po mdzes shing 'dzum //
sbrul mgo bdun gyi gdengs ka can //
res 'ga' sbrul mgo brgya stong ldan //
zhabs gnyis skyil krung bzhugs pa la //
sbrul gyi mjug mas mi mngon dkris //
rin chen sna tshogs rgyan gyis spras //
phyag gnyis thal mo sbyar ba'i bar //
gter gyi bum pa bsnams pa la /
kha rgyan yid bzhin nor bus brgyan //
rin chen 'bar ba'i gtsug phud can //
res 'ga' phyag g.yas nor bu las //
dgos 'dod char pa sil li li //
g.yon pas rin chen za ma tog
/rin chen gter gyis bkang ba 'dzin //
pad dkar zla ba'i gdan la bzhugs //
sbrul mjug rtse mo 'o mtshor nub //
steng na 'ja' sprin bla re 'khrigs //
'brug sgra khu 'phang shar ra ra //
rma g.yang dngos grub sprin ltar 'thibs //
'dir gshegs mchod sbyin gtor ma bzhes //
gsol lo mchod do thugs dam bskang //
bdag cag dpon slob 'khor bcas kyi //
nad gdon bar chad thams cad sol //
tshe dang bsod nams dpal 'byor ni //
dbyar gyi chu bzhin 'phel bar mdzod //
hU~M/
'jam dpal ye shes sems dpa' yi //
sprul pa khams kyi phyogs su byon //
rma gnyan spom ra'i nang blon te //
yab ni rma gnyan klu thog rje //
yum ni mtsho rgyal steng sgron ma //
de gnyis rdzu 'phrul bsdebs pa las //
mi mgon dkar po mched bdun 'khrungs //
dgun gsum sa dang chu la gnas //
sa 'og klu yi rgyal po mdzad //
klu rgyal mi mgon dkar por grags //
klu chen brgyad kyi 'khor gyis bskor //
rigs bzhi'i klu rnams pho nyar 'gyed //
nag phyogs klu yi kha gnon mdzad //
klu nad thams cad sel bar mdzad //
klu rgyal mi mgon dkar po la //
gsol lo mchod do thugs dam bskang //
klu g.yang mi la dbab tu gsol //
bkra shis dar rgyas che bar mdzod //
mtsho dang chu la gnas pa'i tshe //
mtsho rlabs mtsho bskyams chems se chem //
mtsho lud rlabs phreng kyil li li //
slob dpon pad+ma 'byung gnas kyis /
khyod la gsang ba'i mtshan btags pa //
klu rje thod dkar mi yi mgon //
sras ni mkhar nag rdo rje rgyal //
dbus gtsang khams gsum chu bdag kun //
yab sras gnyis kyi 'bangs dang 'khor //
sgrub brgyud srung mar zhal gyis bzhes //
klu yi mgon po yab sras la //
gsol lo mchod do thugs dam bskang //
btsan phyug dar gsum dngos grub stsol //
klu g.yang nam mkha'i char bzhin phob //
dpyid gsum sa dang ri la gnas //
sa drod nem nem na bun phyur //
zhang blon mched bdun zhes kyang grags //
slob dpon pad+ma 'byung gnas kyis //
rdo rje phur pa'i dbang yang bskur //
gsang mtshan rdo rje gur mgon btags //
smar khams yul lha kun gyi rje //
'or rngu byams pa'i bka' srung mdzad //
gtsug lag khang gi srung ma che //
klu yi mgon po mched 'khor bcas //
gsol lo mchod do thugs dam bskang //
bstan pa dar zhing rgyas pa yi //
rma g.yang dngos grub bstsal du gsol //
dbyar gyi zla ba gsum po la //
bar snang nam mkha'i dbyings na bzhugs //
sprin phung kha char bu yug 'tshubs //
ye rdzu kha char 'dab ma can //
mi dkar rta dkar ri logs tsam //
dbu la thang zhu dkar po can /
khams kyi bya thul zhes su grags //
sum brgya drug cu'i 'khor dang bcas //
sprul pa'i tshogs kyis nam mkha' gang //
klu yi dge bsnyen mthu bo che //
mi mgon dkar po 'khor bcas la //
gsol lo mchod do thugs dam bskang //
mi 'phen rta hrag dngos grub stsol //
mi g.yang nor g.yang 'dir khug cig
/ston gsum rtsi thog bcud la 'khor //
lo legs 'bru 'phel yul lha mdzod //
sad ser btsa' 'bu'i kha khogs la //
bang mdzod 'bru yi dngos grub stsol //
lo legs skya rgyal g.yang phob cig
/mi g.yang kun gyi mgon mdzad tshe //
sku mdog gangs kyi ri ltar 'tsher //
phyag na me tog ljon shing rgyas //
myur mgyogs chu rta sngon po 'chib //
bye'u sgang nas sbar cing byon //
mi bu tshang nas skyed cing byon //
bdag cag yon mchod 'khor bcas rnams //
rmang po rnams ni 'phan par gyis //
rigs rgyud 'phel ba'i dngos grub stsol //
rigs rgyud gzugs mdzes shes rab ldan //
bstan pa 'dzin pa'i bshes gnyen ni //
thub bstan gnas bar 'byung 'gyur ba'i //
g.yang dang dngos grub bstsal du gsol //
rin chen nor gyi lha mdzad tshe //
sku mdog sngon po g.yu 'od 'bar //
phyag na yid bzhin nor bu bsnams //
rin chen nor gyi char pa 'beb //
chibs su glang chen 'gying ba 'chib //
rkang bzhi phyugs kyi g.yang phob la //
dbul po rnams ni phyug par gyis //
nor 'phel phyugs g.yang bstsal du gsol //
'bru dang lo tog mgon mdzad tshe //
sku mdog sngon po 'ja' ltar 'tsher //
chibs su g.yu 'brug sngon po bcibs //
phyag na 'bras kyi snye ma 'dzin //
'brug sgrog char 'beb 'bru rnams skyed //
bang mdzod 'bru yi 'phel g.yang dang //
dngos grub rgya chen 'dzad med stsol //
rma g.yang zas kyi dngos grub byin //
nor phyugs rta drel mgon mdzad tshe //
sku mdog ut+pal ljang gu 'dra //
chu glang dkar po chibs su 'chib //
sprin phung 'dzin nas char chen 'beb //
rtsi thog bskyed cing nor phyugs skyong //
rkang bzhi phyugs kyi dngos grub dang //
phywa g.yang dngos grub bstsal du gsol //
nad pa gso ba'i mgon mdzad tshe //
sku mdog dmar bkra 'od zer 'bar //
chu rta rngog sngon chibs su 'chib //
phyag na bdud rtsi'i bum pa bsnams //
bdud rtsi'i rgyun gyis nad rnams bkru //
klu nad mdze rigs sos par mdzad //
byang chub sems dpa' klu yi gzugs //
mi mgon dkar po 'khor bcas la //
gsol lo mchod do thugs dam bskang //
bdag cag dpon slob yon mchod la //
mdze rigs dreg grum bad kan rigs //
rkang 'bam dmu chu mkhal nad sogs //
nad rnams thams cad zhi bar mdzod //
nad med bde ba'i dngos grub stsol /
khams gsum dbang du sdud pa'i tshe //
myur mgyogs chu rta sngon po 'chib //
phyag g.yas sba lcag klad la bskor //
g.yon pas gwa 'u thugs kar 'dzin //
snang srid bdag gi dbang du sdus //
sdang ba'i dgra la dmag 'dren tshe //
gser mdog sku la bse khrab gsol //
rta dkar g.yu rngog chibs su 'chib //
phyag g.yas mdung dar dkar po phyar //
'khor gsum bskor zhing gnyan dmag sdud //
rdo rje 'od dkar zhes kyang bya //
ldom ldom rA tsa zhes kyang bya //
rdo rje klu rgod ces kyang bya //
sprul pas nam mkha' bar snang gang //
sprul pas sa gzhi sa 'og gang //
gsol lo mchod do thugs dam bskang //
sdang dgra gnod byed cham la phob //
stobs dang 'byor pa rgyas pa yi //
g.yang dang dngos grub bstsal du gsol //
klu yi mgon po dkar po yi //
blon po klu rgyal dung skyong ni //
sku mdog dkar la 'od zer 'bar //
phyag g.yas yid bzhin nor bu ste //
g.yon pas rin chen za ma tog
/sbrul mgo lnga yi gdengs ka can //
sku smad gdug pa sbrul du 'khyil //
gsol lo mchod do thugs dam bskang //
phyag na rdo rje'i spyan snga ru //
ji ltar khas blangs dam bcas ltar //
yid la ci bsam ci smon pa //
thams cad khyod kyis 'grub par mdzod //
klu yi mgon po dkar po yi //
btsun mo klu mo 'od ldan ma //
gser mdog mdzes sdug 'dzum pa la //
rin chen sna tshogs rgyan gyis bklubs //
phyag g.yas yid bzhin nor bu dang //
g.yon pas rin chen za ma tog
/sbrul mgo lnga yi gdengs ka can //
dar zab na bza' rab tu bklubs //
bzhengs stabs sbrul mjug rked la dkris //
gsol lo mchod do thugs dam bskang //
ci 'dod dngos grub khyod la yod //
de rnams bdag la myur du stsol //
klu yi mgon po dkar po yi //
bka' 'khor klu chen brgyad po rnams //
sku stod lha bu'i cha lugs la //
sbrul mgo bdun gyi gdengs ka can //
nor bu'i gtsug phud rin chen brgyan //
thal sbyar gter gyi bum pa 'dzin //
sku smad sbrul mjug g.yas su 'khyil //
btsun mo sras dang blon por bcas //
rgyal rigs rje rigs bram ze'i rigs //
dmangs rigs gdol pa 'khor dang bcas //
gsol lo mchod do mnyes gyur cig
/klu nad thams cad zhi ba dang //
klu g.yang mi la dbab tu gsol //
klu yi mgon po dkar po yi //
sras ni klu phrug brgya rtsa brgyad /
khye'u chung brgya dang rtsa brgyad de //
res 'ga' chu rta brgya rtsar sprul //
res 'ga' gser nya brgya rtsar sprul //
res 'ga' dug sbrul brgya rtsar sprul //
gsol lo mchod do mnyes gyur cig
/yab yum blon 'bangs sras bcas kyis //
bdag la sid+d+hi myur du stsol //
gal te myur du ma stsol na //
sngon gyi khas blangs dam las 'gal //
rdo rje gtum po thugs khros nas //
sprul pa'i khro bo bya khyung dang //
me tshan bye tshan 'jigs pa 'byung //
de bas myur du dngos grub stsol //
oM phe la hU~M/
oM nA ga 'dus /
nA ga d+hu /
nA ga sarba /
he long he long /
nA ga 'dus 'dus /
shAn+tiM 'dus /
puSh+TiM 'dus /
nA ga d+he wa sarba sid+d+hi sa ma ya /
nA ga 'dus 'dus /
hU~M hU~M/
bang ba la 'dus /
puSh+TiM tshe dang bsod nams la sid+d+hi hU~M/
zhes pa rgya gar khrag 'thung nag pos mdzad pa'i sgrub sngags dang /
oM spu tse spu tse nA ga spu tse /
spu ta spu ta nA ga spu ta /
phi shang phi shang nA ga phi shang /
nA ga sid+d+hi 'ub 'ub /
rug rug sid+d+hi sdus sdus hU~M/
oM nA ga le nA ga le /
nA ga dung dung nA ga sid+d+hi hU~M/
oM nA ga pra ti rA dza sa ma ya sid+d+hi 'dus 'dus /
zhes 'phags pa klu sgrub kyis mdzad pa'i sgrub sngags so //
de rnams cung zad re bzlas te /
rgyun du gtso bo gnam chos gzhung gi sngags bzla 'o //
de ltar rgyun du'am dus bzang la gsol kha bya /
sgrub dus kyang gsol kha gal che ste /
'jig rten mchod dang bstod pas 'grub //
ces gsungs /
yang dgra bgegs sogs la rbad na /
dmar gtor la dgug gzhug bya ste /
ngo bo dgra bgegs sha khrag la rnam pa bdud rtsir bsam la 'bul /
hU~M/
klu yi mgon po dkar po ni //
drag po'i las la bskul ba'i tshe //
ye shes klu bdud mgo dgu pa //
klu srin nA ga rak+sha ste //
sku mdog dug chen ha la'i mdog
/zhal gdangs spyan gsum mche ba gtsigs //
sbrul mgo brgyad ni bar snang 'phyo //
sku smad dug sbrul 'khyil ba yis //
chu g.yag rog po ri tsam 'chib //
sdom sdig sbal sbrul char du 'beb //
me 'bar rlung 'tshubs ser sprin phyur //
res 'ga' zhal gcig phyag gnyis te //
res 'ga' phyag ni bcu drug la //
res 'ga' phyag ni nyis brgyar ldan //
g.yas kun gri gug dgra srog gcod //
g.yon kun sbrul zhags dgra bo 'ching //
gtad khram nag po'i gnyer kha 'dzin //
bstan dang bdag la sdang ba yi //
sdang ba'i dgra dang gnod pa'i bgegs //
gsang this nag po'i khram la thobs //
gri gug gtubs la sbrul zhags chings //
chu g.yag nag pos rdung du chugs //
las mkhan nag po ti pa tsa //
chu srin 'bar ba'i gre bar brubs //
klu nad sna tshogs dgra la thongs //
klu yi mgon po'i dus la bab //
ldom ldom rA tsa'i dus la bab //
rdo rje klu rgod rtsal ma zhan //
nag po dpal mdangs mthu ma chung //
'khor dang yang 'khor bang ma bul //
da lta nyid du sgrol la shog
/bcol pa'i phrin las myur 'grub mdzod //
oM nA ga rA tsa kro ta pa tsa la ti dgra bgegs kyi sha khrag rus gsum la khA hi khA hi /
zhes brjod la phyi rol du gnod pa'i phyogs su phul lo //
'di don gal chen min par 'don mi rung ngo //
zhes pa 'di ni sngon gyi sgrub gzhung gsar rnying mang po'i don bsdus shing /
rang nyid smar khams phyogs su sgar byas nas yod skabs kyang 'di'i rtags dang cho 'phrul mang zhig byung zhing /
'di sa 'og tu gnas dus mi mgon dkar po dang ri la gnas dus gnas po rdo rje gur mgon dang /
nam mkha' la gnas dus ye rdzu yin zhes pa sogs lung bstan 'dra ba dang /
dang po dus ja 'dren pa'i tshul dang /
rjes la mi dkar rta dkar zhwa theb dkar po can ri logs tsam du gzugs ston pa dang /
sa nag po nas pho brang gi mtsho ston pa sogs nyams kyi skabs su byung nas /
gnam chos nas sgrub thabs dang las byang byung ba'i lhan thabs su rA ga a s+yas bris pa la nyes 'gal mchis na lha nyid la bshags shing /
dge bas smar khams phyogs su mi mang po la dgos 'dod yid bzhin 'grub pa'i rgyur gyur cig
/ces pa lug lo gro bzhin zla ba'i tshes bcu drug nyin nyams la babs nas bris pa mang+ga laM///
/
