[<!TCC Tibetan character 3,182 undefined in unicode!> ]:thugs rje chen po gsang ba 'dus pa'i las byang pad+ma'i phreng ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
e ma ho :
'jig rten gsum mgon byams mgon thugs rje can :
tshad med snying rjes 'gro kun 'dren mdzad pa'i :
gsang 'dus thugs rje can la phyag 'tshal bstod :
tshogs gnyis mthar phyin don gnyis bsgrub bya'i phyir :
las byang pad+ma'i phreng ba 'di nyid bstan :
'di la sngon 'gro dngos gzhi rjes dang gsum :
sngon 'gro thun mong las rim bcu :
skyabs 'gro sems bskyed bka' bsgo zhing :
mtshams bcad brda' sgo brda' phyag 'tshal :
dam bca' byin dbab mchod bshags bya :
dngos gzhi'i las khrigs nyer gsum ste :
ting 'dzin rnam gsum gzhal yas khang :
spyan 'dren bzhugs gsol phyag dang glu :
phyi nang gsang gsum sman gtor raka :
sbyor sgrol de bzhin nyid kyi mchod :
bstod bskul 'dzab bzla dngos grub blang :
rjes kyi las khrigs bcu gcig ste :
che ba bskyed cing tshogs phrin gdab :
tshogs dang lhag mchod thugs dam bskul :
chad mdo brtan skyong rta bro dang :
dkyil 'khor bsdu zhing rgyun spyod bya :
smon lam mtha' rgyas bkra shis brjod :
'di dag las gzhung rtsa thor bsdebs :
thugs kyi sras dang 'phrad par shog :
sa ma ya :
rgya rgya rgya :
dang po skyabs su 'gro ba ni :
spyi gtsug pad sdong nyi zla'i steng :
rtsa ba gsum gyi lha tshogs dang :
skyabs gnas dkon mchog thams cad bsam :
pha mas gtsor byas 'gro ba rnams :
sgo gsum gus pas 'di skad brjod :
na mo :
bla ma dkon mchog yi dam lha :
rgyal ba rgya mtsho'i tshogs bcas la :
bdag dang 'gro ba sems can rnams :
sgo gsum gus pas skyabs su mchi :
rang rig lha la phyag 'tshal lo :
ma 'gags rang gsal mchod par 'bul :
mu bzhir lhung ba mthol lo bshags :
dus gsum mnyam nyid rjes yi rang :
'khor ba dong nas sprugs par bskul :
ka dag zang thal rjen par bzhugs :
kun kyang rang rig rtogs par bsngo :
sku gsum yongs rdzogs thob par shog :
de nas sems bskyed pa ni :
kye ma :
bdag gis 'gro kun bsgral bya'i phyir :
thugs rje chen po'i dkyil 'khor du :
'khor ba dong nas sprugs pa'i phyir :
tshad med bzhi ru sems bskyed do :
de nas bka' bsgo bgegs gtor sbyin :
hU~M:
nyon cig log 'dren bgegs kyi tshogs :
nga ni 'jigs byed dbang gi sku :
gal te bka' las 'das pa na :
khyod kyi lus ngag rdul phran bzhin :
brlag par 'gyur gyi gzhan du min :
de bas rang gi gnas su dengs :
oM ma Ni pad+me hU~M hrI:
oM sum+b+ha ni sum+b+ha hU~M:
g+h+r-ih+Na g+h+r-ih+Na hU~M:
g+h+r-ih+Na pA ya g+h+rih+Na pA ya hU~M:
A na ya ho :
b+ha ga wAn :
bid+yA rA dza hU~M phaT:
de nas mtshams bcad rang nyid lha :
rngam brjid 'jigs pa'i nga rgyal bskyed :
hU~M:
nga ni thugs rje'i rang rtsal las :
'bar ba'i rta mgrin dbang gi sku :
sku las mtshon cha'i thog ser 'phro :
bskal pa'i me dpung dmar nag 'bar :
khro chung rgya mtsho'i rlabs ltar 'khrugs :
bgegs kyi tshogs rnams brlag par 'gyur :
oM ma Ni pad+me hU~M hrI:
oM badzra kro d+ha ha ya g+h+rI wa ma hA kro d+ha da ha pa tsa ban+d+ha ha na hU~M phaT:
de nas brda yi sgo yang dbye :
hU~M:
thugs rje'i rang rtsal rang byung ye shes lha :
'khor 'das thams cad dkyil 'khor gcig gi ngang :
ma rig rang gsang thabs kyis sgo bcad pa :
rang rig rang gsal dag pa'i sgo phyes shig :
b+h+rU~M dz+nyA na pra we sha ya phaT:
de nas brda yi phyag kyang 'tshal :
hU~M:
'khor 'das thams cad rang byung thugs rje che :
kun khyab rang byung ye shes don ma rtogs :
rang gsal mtha' dbus med kyang mu bzhir gol :
don dam snying po'i rang bzhin mjal phyag 'tshal :
gu ru lo ke shwa ra a ti pU ho :
de nas rgyun gyi dam bca' bzung :
hU~M:
thugs rje'i rang rtsal rgyu drug 'khor ba sbyangs :
thog ma med pa'i dus nas yi dam lha :
dus 'dir rang byung snying po'i don rtogs pas :
srog gi phyir yang mi gtong sa ma ya :
tsit+ta badzra sa ma ya dza :
de nas gsang ba'i byin chen dbab pa ni :
hU~M hrI:
rnam dag spros dang bral ba'i ngang nyid las :
ma 'gags thugs rje'i rang rtsal gtso dang 'khor :
gnas 'dir sku gsung thugs kyi byin phob la :
ye shes lnga yi dbang mchog bskur du gsol :
oM ma Ni pad+me hU~M hrI:
ma hA kA ru Ni ka sarba sa ma ya A we sha ya A:
de nas mchod pa byin gyis brlab :
hrI:
gsang 'dus thugs rje'i dkyil 'khor du :
phyi nang gsang ba'i mchod tshogs rnams :
snang srid thams cad yongs bkang nas :
gus pas 'bul gyis bzhes su gsol :
oM badzra puSh+pe AHhU~M:
d+hU pe\u0f8e
A lo ke\u0f8e
gan+d+he\u0f8e
nai wid+ya\u0f8e
shab+da AHhU~M:
oM AHhU~M:
sarba pany+tsa a mr-ita hU~M hrIHthA:
oM AHhU~M ma hA ba liM ta te dzo ba liM ta ba la ba te gu h+ya sa ma ye swA hA:
oM AHhU~M ma hA rak+ta dz+wa la maN+Dal hU~M hrIHthA:
oM AHhU~M bo d+hi tsit+ta g+ha Na g+hu h+ya sarba pU dza AHhU~M:
zhes phyi nang gsang gsum mchod pa byin brlab bo :
de nas bshags pa bya ba ni :
hU~M:
bla ma gsang 'dus zhi khro'i tshogs :
bdag ni rmongs shing gti mug pas :
ma rig dbang gis nyams chag sogs :
'gal 'khrul thams cad mthol lo bshags :
oM ma Ni pad+me hU~M hrI:
sarba sa ma ya shud+d+he a :
de nas dngos gzhi'i las khrigs las :
ting 'dzin rnam pa gsum nyid de :
hU~M:
spros med chos rnams ye nas dag :
mtha' bzhi'i dri ma rang sangs nyid :
ka dag zang thal chos kyi sku :
'khor 'das mnyam pa nyid du bdal :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
hU~M:
gdod nas bde chen chos kyi sku :
rang ngo ma shes 'khrul pa'i dbang :
gzung 'dzin las la rab tu 'thas :
de nyid ma rtogs snying re rje :
oM ma Ni pad+me hU~M hrI:
d+harma d+hA tu swa b+hA wa shud+d+he A:
hU~M:
'khor ba dang ni mya ngan 'das :
rgyu yi ngo bo gcig nyid de :
hrIHni ye shes snying po'i srog :
rten 'brel rgyu yi sa bon bsgom :
oM ma Ni pad+me hU~M hrI:
hrIHtsit+ta badzra sa mA d+hi hU~M:
de nas pho brang gzhal yas bskyed :
hU~M:
e las stong gsal nam mkha'i dbyings :
yaM las stobs chen rdo rje'i rlung :
ra las rgya mtsho mu mtha' med :
suM las dbang chen gser gyi gzhi :
keM las gru gsum ri rab brjid :
raM las me dpung phyogs bcur 'bar :
dug lnga gnas su dag pa las :
dbang chen yum lnga'i mkha' klong dbus :
hrIHlas b+h+rU~M 'phros gzhal yas khang :
ma bcos rang byung 'od lnga'i klong :
rab mdzes phyi nang zang thal gsal :
dal dbus pad+ma'i snying po zlum :
mu khyud phyi nang pad 'dab mdzes :
gru chad bar khyams sgo khyud rdzogs :
rin chen sna lnga'i rtsig pa la :
ye shes rlung gi khor yug can :
zla phyed rdo rje'i skar khung mdzes :
'dod yon lha mo'i gar gyis dkrig :
pho brang mnyam yangs 'od du 'khyil :
ma bcos lhun gyis grub par gsal :
ngo mtshar rmad byung rgyal ba'i gnas :
gzhal yas yongs rdzogs chen por gsal :
oM ma Ni pad+me hU~M hrI:
b+h+rU~M bi shwa bi shud+d+he :
e dz+nyA na tsakra maN+Dal b+h+rU~M:
pad+ma sUr+Ya :
tsan+d+ra maN+Dal b+h+rU~M:
de nas dkyil 'khor lha rnams bskyed :
hU~M hrI:
dal dbus hrIHyi 'phro 'du las :
rang rig pad+ma nyi zla'i steng :
gsang 'dus zhal gcig phyag gnyis pa :
dmar gsal rin chen rgyan rdzogs spras :
phyag g.yas pad phreng thugs kar bsnams :
phyag g.yon pad sdong bdud rtsi'i bum :
gsang ye sku la gnyis med 'khril :
dmar gsal gzhon tshul rgyan gyis spras :
phyag g.yas pad+ma gri gug 'khyud :
phyag g.yon tshe bum snyan du 'dzin :
'dzum pa'i mdangs ldan dbu skra grol :
rgyan drug pad phreng do shal mdzes :
thabs kyi sku dang gnyis med 'khril :
gsang 'dus sku yi dbu gtsug tu :
rigs bdag mtha' yas sku mdog dmar :
thugs kar rta mgrin rngam brjid 'jigs :
nyid las gnyis med sprul pa'i sras :
nor 'dzin g.yas la gsang 'dzin g.yon :
sku mdog dkar dmar pad phreng 'dzin :
kun gyi spyi gtsug rig bdag brgyan :
de yi phyi rim phyogs bzhi dbus :
'dab bzhi 'ja' 'od lnga yi dkyil :
thugs rje'i rgyal ba rigs mchog lnga :
shar du mi bskyod mA kI mthing :
rdo rje dril 'dzin yum dang 'khril :
lho ru rin 'byung spyan ma ser :
rin chen dril 'dzin yum dang 'khril :
nub tu snang mtha' gos dkar dmar :
pad+ma dril 'dzin yum dang 'khril :
byang du don grub sgrol ma ljang :
rgya gram dril 'dzin yum dang 'khril :
dbus mdun rnams snang dbyings phyug dkar :
'khor lo dril 'dzin yum dang 'khril :
kun kyang dbu rgyan cod pan dang :
rin chen rgyan mdzes mdangs dang ldan :
de yi phyi rim 'dab brgyad la :
rigs 'dus sems dpa' yab yum brgyad :
shar du sa snying lA se dkar :
rin chen myu gu me long 'dzin :
shar lhor byams pa puSh+pe dkar :
klu shing dril bu me tog 'dzin :
lho ru nam snying d+hU pe mthing :
ral gri dril bu spos phor 'dzin :
lho nub sgrib sel gan+d+he dkar :
pusti dril bu dung phor 'dzin :
nub tu spyan ras gI ti dmar :
pad+ma dril bu pi waM 'dzin :
nub byang kun bzang mA le mthing :
rin chen dril bu phreng ba 'dzin :
byang du phyag rdor nIrti ljang :
rdo rje dril bu zhal zas 'dzin :
byang shar 'jam dpal A lo ser :
ut+pal dril bu mar me 'dzin :
de ltar rigs kyi yab yum rnams :
phyed skyil sems dpa'i g.yon nas ni :
'dzum pa'i mdangs ldan yum rnams 'khyud :
dbu rgyan cod pan do shal dang :
phyag zhabs gdu bu dar dpyang spras :
gsal 'tsher lhun sdug gzi brjid 'bar :
mnyen lcug 'khril ldem gzhon tshul can :
'dzum pa'i mdangs dang ldan par bskyed :
de yi phyi rim pad+ma drug :
rin chen mdzes pa'i 'dzum bcas la :
yi ge drug gi 'phro 'du las :
brgya byin thags bzang shAkya thub :
rab brtan kha 'bar chos kyi rgyal :
sku mdog dkar sngo ser gsal mdzes :
ser nag ljang dang de bzhin nag :
brgya byin pi waM thags bzang mtshon :
shAka thub bsreg shang rab brtan chos :
kha 'bar rin chen chos rgyal chu :
kun kyang 'gro 'dul 'od zer can :
sprul sku gzhon tshul ldan par bskyed :
de yi phyi rim mu khyud bzhir :
pad+ma stong ldan gdan stengs su :
thugs rje'i rang rtsal 'gro ba 'dul :
dus gsum sangs rgyas stong rtsa gnyis :
gang 'dul sku mdog sna tshogs mdzes :
sprul pa'i sku ru yongs rdzogs bskyed :
hrI:
sgo bzhir bdud bzhi pad nyi'i steng :
shar du badzra he ru dkar :
lcags kyu g.yas la sdigs mdzub g.yon :
lho ru rat+na he ru ser :
be con g.yas la zhags pa g.yon :
nub tu pad+ma he ru dmar :
dbyug to g.yas la lcags sgrog g.yon :
byang du karma he ru ljang :
rgya gram g.yas la dril bu g.yon :
kun kyang rngam brjid 'jigs par bskyed :
phyi rol bar khyams 'khor yug la :
mkha' 'gro chos skyong dam can tshogs :
dpag med 'ja' sprin lta bur 'thib :
gang 'dul sgyu ma'i rol par shar :
kun kyang ma 'dres 'ja' ltar bsgom :
oM ma Ni pad+me hU~M hrI:
sarba b+ha ga wAn ma Ni badzra A:
badzra rat+na pad+ma karma bud+d+ha sa ma ya satwaM:
sa ma ya dza :
bskyed rim spros pa la mi dga' na las byang bsdus pa 'di nyid byas pas mi 'gal :
de nas rang bzhin gnas nas spyan drangs pa ni :
hU~M:
rnam dag bde chen gzhal yas nas :
thugs rje chen po'i lha tshogs rnams :
sngon gyi thugs dam ji bzhin du :
gnas 'dir spyan 'dren gshegs su gsol :
lhun grub longs sku'i zhing khams nas :
rgyal ba rigs lnga gshegs su gsol :
phyogs bcu dag pa'i zhing khams nas :
sems dpa' yab yum gshegs su gsol :
'gro 'dul sprul pa'i zhing khams nas :
rgyal ba thub drug gshegs su gsol :
phyogs bcu dus gsum zhing khams nas :
sangs rgyas stong rtsa gshegs su gsol :
phrin las bzhi yi dkyil 'khor nas :
sgo bzhi'i khro rgyal gshegs su gsol :
oM ma Ni pad+me hU~M hrI:
sa ma ya dzaHhU~M baM ho :
de nas bzhugs su gsol ba ni :
hrI:
dam tshig dbang gis dkyil 'khor 'dir :
'gro la phan mdzad thugs rje'i bdag :
mkha' dang 'ja' tshon ji bzhin du :
dbye bsal med par bzhugs su gsol :
oM ma Ni pad+me hU~M hrI:
badzra sa ma ya tiSh+Tha lhan :
de nas phyag 'tshal ba ni :
hrI:
thugs rje'i rang rtsal zhi dang khro :
ma 'gags rang gsal cir yang snang :
sku gsung thugs yon phrin las la :
sgo gsum dad pas phyag bgyi 'o :
oM ma Ni pad+me hU~M hrI:
a ti pU ho :
pra ti dza ho :
de nas glu yi mchod pa ni :
hrI:
snang stong zung 'jug dbyings kyi glu :
rtog bral 'du 'bral med pa'i ngang :
glu ni thabs shes dbyer med glu :
bro ni bde ba chen por brdung :
oM ma Ni pad+me hU~M hrI:
shU ma hA dz+nyA na te te hU~M te na hU~M:
de nas phyi yi mchod pa 'bul ba ni :
hrI:
thugs rje chen po'i lha tshogs la :
phyi yi mchod pa 'bul ba ni :
mdzes pa'i me tog spyan la 'bul :
dri zhim bdug spos shangs la 'bul :
snang gsal mar me thugs la 'bul :
bde ba'i dri chab sku la 'bul :
ro ldan zhal zas ljags la 'bul :
sgra snyan rol mo snyan la 'bul :
thugs rje'i dbang gis bzhes su gsol :
oM ma Ni pad+me hU~M hrI:
oM badzra puSh+pe d+hU pe A lo ke gan+d+he nai wid+ya shab+da AHhU~M:
de nas nang gi mchod pa 'bul ba ni :
hrI:
thugs rje chen po'i lha tshogs la :
nang gi mchod pa 'bul ba ni :
mchod pa'i phyag rgya chen po ste :
'dod pa'i mchod sprin rgya mtsho gtibs :
gzugs sgra dri ro reg bya chos :
'dod yon lnga yi mchod tshogs 'bul :
oM ma Ni pad+me hU~M hrI:
ma hA pany+tsa pU dza ho :
de nas gsang ba'i mchod pa ni :
hrI:
thabs shes gnyis su med pa las :
byang sems bde ba'i rang bzhin mchog :
bde ba'i ro snyoms mchod par bzhes :
sku lus rgyas phyir pU dza ho :
oM ma Ni pad+me hU~M hrI:
bo d+hi tsit+ta ma hA pU dza ho :
de nas bdud rtsi sman gyi mchod pa ni :
hrI:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
dug lnga sel ba'i bdud rtsi mchog :
oM AHhU~M sarba pany+tsa a mr-ita hU~M hrIHthA:
hrI:
rtsa brgyad yan lag stong sbyar ba'i :
ngo mtshar rmad du byung ba'i chos :
thugs rje'i rang bzhin lha tshogs la :
gus pas 'bul lo bzhes su gsol :
oM ma Ni pad+me hU~M hrI:
sarba pany+tsa a mr-ita la kha raM khA hi :
de bzhin du lha tshogs thams cad la mtshan don sbyar :
de nas gtor ma'i mchod pa 'bul ba ni :
hrI:
snang srid bde chen gtor gzhong du :
rang byung 'khor 'das gtor mar sbyar :
ma lus 'dus pa'i tshogs chen po :
thugs rje'i lha tshogs bzhes su gsol :
oM ma Ni pad+me hU~M hrI:
ma hA ba liM ta kha raM khA hi :
de nas rak+ta'i mchod pa ni :
hrI:
rgyu drug rang bzhin dbyings su bsgral :
'dod chags rak+ta'i rba klong 'khrugs :
blo ngan 'khor ba'i rgyun gcod phyir :
rak+ta'i mchod pa bzhes su gsol :
oM ma Ni pad+me hU~M hrI:
ma hA rak+ta kha raM khA hi :
de nas sbyor ba'i mchod pa ni :
hrI:
thabs dang shes rab gnyis su med :
bde chen 'du 'bral med par sbyar :
bde ba'i rang bzhin dga' ba che :
thugs rje'i lha tshogs mnyes gyur cig :
oM ma Ni pad+me hU~M hrI:
dzaHhU~M baM ho :
pad+ma yo gi nI mu dra pra we sha ya phaT:
sarba pU dza ho :
de nas bsgral ba'i mchod pa ni :
hrI:
'dod chags zhe sdang gti mug dang :
nga rgyal phrag dog dug lnga ni :
ye shes lnga yi ngo bo ru :
ye nas ro gcig chos kyi sku :
rang ngo rtogs grol rang sar bsgral :
thams cad ye rdzogs chen por bzhes :
oM ma Ni pad+me hU~M hrI:
ma traM ru dra pra b+han tsakra kha raM khA hi :
de nas de bzhin nyid kyis mchod :
hrI:
ka dag zang thal chos kyi sku :
spros pa med pa dbyings kyi ngang :
nam mkha' la ni nam mkha' thim :
ye mchod chen por bzhes su gsol :
oM ma Ni pad+me hU~M hrI:
oM shUn+ya tA dz+nyA na badzra swa b+hA wa At+ma ko\u0f85 haM pU dza ho :
de nas bstod pa'i rim pa ni :
hrI:
bde gshegs kun 'dus thugs rje'i lha :
rang byung ye shes spyan ras gzigs :
dmar gsal pad phreng bum pa 'dzin :
gsang ye rang 'dra'i yum dang 'khril :
rab mdzes rgyan rdzogs 'od lnga'i klong :
nyi zla pad steng dgyes par bzhugs :
sku gsung thugs yon phrin las rdzogs :
'jig rten mgon la phyag 'tshal bstod :
dus gsum bde gshegs rigs kyi bdag :
tshe yi bdag po sku mdog dmar :
mnyam gzhag tshe bum rgyan rdzogs spras :
'od dpag med la phyag 'tshal bstod :
thugs srog ye shes sems dpa'i sku :
dbang chen dmar po gri thod 'dzin :
rta skad 'tsher zhing bdud bzhi 'dul :
dbang sdud mdzad la phyag 'tshal bstod :
sras mchog nor 'dzin gsang sngags 'dzin :
dkar dmar rgyan mdzes pad phreng 'dzin :
thabs kyi 'gro 'dul rig pa 'dzin :
bde stong sras la phyag 'tshal bstod :
hrI:
stong gsal thig le'i dkyil 'khor du :
lhun grub rgyal ba rigs mchog lnga :
dag pa ye shes 'od lnga'i sku :
mnyen lcug 'khril ldem sgeg bzhad ldan :
gsal 'tsher gzhon tshul mdzes pa'i sku :
rigs lnga yab yum sku la bstod :
dus gsum bde gshegs rgyal ba'i sras :
rigs mchog sems dpa' yab yum brgyad :
rab mdzes zhi ba'i ngang tshul can :
thugs rje'i phrin las bsam mi khyab :
'gro 'dul byang sems dpag med bskor :
yon tan rdzogs la phyag 'tshal bstod :
gang la gang 'dul 'gro ba 'dren :
rigs drug skyabs mchog thub pa drug :
ma nges cir yang ston mdzad pa'i :
sdug bsngal skyob la phyag 'tshal bstod :
bskal bzang 'di la thugs bskyed nas :
zhing 'dir mdzad pa rmad byung gi :
gang 'dul thabs kyis 'gro ba 'dren :
sangs rgyas stong la phyag 'tshal bstod :
sgo bzhir bdud bzhi bsnol ba'i steng :
rang byung khro rgyal chen po bzhi :
phrin las rnam bzhis 'gro ba 'dul :
bdud dpung 'joms la phyag 'tshal bstod :
gzhan yang bka' 'dus gsang ba yi :
dkyil 'khor phyi nang lha yi tshogs :
zhi rgyas dbang drag mngon spyod las :
phrin las sgrub cing dngos grub stsol :
mkha' 'gro chos skyong dam can bcas :
yongs rdzogs lha la phyag 'tshal bstod :
de nas bskul ba'i rim pa ni :
hrI:
chos dbyings rol pa chen po'i dkyil 'khor nas :
ye shes las grub rgyal ba rgya mtsho'i tshogs :
bkod pa sku yi rnam 'phrul dpag med cing :
mdzad pa'i phrin las nam mkha'i mtha' dang mnyam :
rang snang dgongs brgyud dag pas thugs dam bskul :
rnal 'byor bcol pa'i phrin las 'grub par mdzod :
de nas bsnyen sgrub 'dzab la sbyar :
hrI:
gsang 'dus thugs rje'i dkyil 'khor du :
rang byung ye shes 'od kyi klong :
'ja' tshon lnga yi mu khyud 'khrigs :
pad+ma stong ldan nyi zla'i steng :
gsang 'dus thugs rje spyan ras gzigs :
tshe bdag rta mgrin gsang ye yum :
nor 'dzin gsang 'dzin rigs lngar bcas :
sems dpa' yab yum thub pa drug :
sangs rgyas stong rtsa sgo ba bzhi :
rig 'dzin mkha' 'gro dam can tshogs :
sku mdog phyag mtshan rgyan cha lugs :
ma 'dres nam mkha'i 'ja' ltar gsal :
rgyan rdzogs gzi brjid ldan pa'i sku :
phyag rgya gar stabs shigs se shig :
brjod med rang byung rdo rje'i sgra :
'dzab dbyangs 'brug sgra 'u ru ru :
mnyam yangs mi rtog spros bral thugs :
ma 'gags rang rtsal thugs rje shar :
gsang 'dus rgyal ba rgya mtsho'i tshogs :
dam tshig ye shes dbyer med cing :
bsnyen sgrub mtha' ru ma phyin bar :
nam yang mi gtang bsgrub par bgyi'o :
oM ma Ni pad+me hU~M hrI:
oM a mi d+he wa A yuHsid+d+hi hU~M hrI:
oM badzra kro ta h+ya g+h+rI wa hU~M:
oM hU~M swA A hA:
mUM lAM mAM pAM tAM:
oM ka pa tsa wa :
kha pha tsha ya :
ga pa dza ra :
pha g+ha la dz+nyA na swA hA:
oM mu ne k+ShaM ye kruM kreM nri tri hU~M:
oM bud+d+ha dz+nyA na sarba sid+d+hi hU~M:
oM badzra rat+na pad+ma karma he ru ka hU~M phaT:
dkyil 'khor dal la 'chams shing bskor :
bsnyen sgrub 'dzab la nan tan bskyed :
bdun 'bum nyis khri grangs dang ni :
zhal mthong lung ston rtags dang sbyar :
dngos grub ngo mtshar mchog thob 'gyur :
de nas dngos grub blang chog bya :
ban+d+ha dza gad nying khus bkang :
dam rdzas bdud rtsi chos sman gdab :
rdo rje slob dpon phyag tu thogs :
'brang rgyas zas sna tshogs tshad bsags :   rim par bshams la dkyil 'khor shar sgor /   mngar gsum bdud rtsis bran la bzhag :
thams cad lug rgyud sgor mor sbrel :
dngos grub sdud pa'i phyag rgya bya :
dngos grub blang ba'i 'dzab 'di bzla :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
zhes pa brgya'am stong tshar nas :
thugs dam bskul zhing dngos grub blang :
hrI:
dgongs shig thugs rje che mnga' ba :
rgyal ba rgya mtsho'i tshogs rnams dgongs :
dang por bsnyen cing bar du bsgrub :
dngos grub 'byung ba'i dus la bab :
sku gsung thugs kyi dkyil 'khor nas :
mchog dang thun mong dngos grub rnams :
bdag cag rnams la bstsal du gsol :
de nas las la sbyar ba ni :
dngos grub bdud rtsi zhal zas la :
yang yang bstim zhing rnal 'byor rnams :
rings par rings par lhag mi bzhag :
dus gcig dag la rol par bya :
'dod pa'i don la gsol ba btab :
des ni mchog dang thun mong gi :
dngos grub thams cad thob par 'gyur :
sa ma ya :
rgya rgya rgya :
de rnams dngos gzhi'i rim pa 'o :
de nas rjes kyi las khrigs las :
dang po che ba bskyed pa ni :
hrI:
stong gsum 'jig rten dbang gi dal :
ye shes me dpung phyogs bcur 'bar :
gzugs snang thams cad khro bo'i rgyal :
dbang gi rta skad stong gsum khengs :
ma mo mkha' 'gro dbang du sdud :
snang srid thams cad bran du 'khol :
stong gsum 'di na su yang rung :
nga las che btsan su yang med :
nga yis bsgo ba'i bka' bzhin du :
bcol ba'i phrin las 'grub par mdzod :
hU~M hU~M:
hrIHhrI:
b+h+yo b+h+yo :
de nas tshogs kyi rim pa rnams :
zhing lpags stag lpags la sogs pa :
tshogs gdan tsang ma'i steng du bzhag :
zas sna yo byad tshogs tshad bsham :
bdud rtsi bsang chu gtor byas nas :
rdo rje rgyal po'i mdun dag tu :
tshogs las pa rnams thal sbyar te :
byin rlabs zhu tshogs phrin las gdab :
ho :
dgongs su gsol lo :
spros med lhun gyis grub pa'i dkyil 'khor dam pa nas :
thugs rje chen po gsang ba 'dus pa'i lha tshogs yab yum sras 'khor :
rigs lnga'i rgyal ba :
sems dpa' yab yum lcam dral :
sprul sku thub pa drug :
sangs rgyas stong dang rtsa gnyis :
sgo bzhi skyong ba'i khro bo :
rig 'dzin dpa' bo mkha' 'gro :
tshogs kyi dkyil 'khor 'dir 'dus pa'i rdo rje slob dpon mched lcam dral dang bcas pa thams cad dgongs su gsol :
rgyal ba rgya mtsho'i tshogs rnams mchod cing :
rnal 'byor pa bdag cag gi g.yar dam sor stsol phyir :
zab mo tshogs kyi mchod pa gzhung bzhin du 'bul lags na :
brtse ba dang ldan pa khyed rnams kyis thugs rjes dgongs te bzhes pa ci gnang :
zhes zhus pa'i lan du rdo rje slob dpon gyis :
e ma ho :
thugs rje chen po gsang ba 'dus pa rgyal ba rgya mtsho'i tshogs rnams kyis thugs rjes ni gzigs :
byams pas ni dgongs :
gnas mchog 'di yang he ru ka'i dkyil 'khor :
rdo rje slob dpon gnyan gyi dbu gtso :
tshogs kyi dkyil 'khor 'dir 'dus pa thams cad lha dang lha mo dpa' bo dpa' mo'i rang bzhin kho na yin pas :
thugs rjes gzigs shing rjes su bzung ste bzhes par gnang gis 'byor tshogs gzhung bzhin du drongs shig :
a la la ho :
de nas tshogs sbyang ba ni :
hU~M:
rdo rje lta bu'i ting 'dzin gyis :
chos kun sgyu mar rig pa'i phyir :
rig pa'i ye shes raM yaM khaM:
raM las ye shes me byung bas :
tshogs kyi dngos 'dzin thams cad bsregs :
yaM las ye shes rlung byung bas :
tshogs kyi bag chags thams cad gtor :
khaM las ye shes chu byung bas :
tshogs su 'dzin pa'i gnyis 'dzin bkru :
de nas tshogs byin gyis brlab pa ni :
hrI:
rdo rje lta bu'i ting 'dzin gyis :
chos kun sgyu mar rig pa'i phyir :
rgyu yi 'bru bzhi gtan la dbab :
spro bsdu'i sbyor bas 'dod yon tshogs :
longs spyod dpag tu med par gyur :
hU~M 
hU~M gis rnam par rtog pa sbyangs :
AH
AHyis ye shes bdud rtsir bsgyur :
oM 
oM gyis 'dod yon snang srid gang :
hrIH
hrIHyis mthong snang lha tshogs dgyes :
rgyal ba'i thugs dam bskang gyur cig :
oM AHhU~M hrI:
na maHsarba ta thA ga te b+h+yo bi shwa mu khe b+h+ya :
sarba thA khaM ud+ga te s+pha ra na i maM ga ga na khaM:
de nas thog mar tshogs kyi lha spyan drang ba ni :
hU~M:
chos sku skye med ngang nyid las :
gzugs skus 'gro ba'i don mdzad pa :
thugs rje'i lha tshogs 'khor dang bcas :
ye shes tshogs la gshegs su gsol :
hrI:
'di na sna tshogs gzugs mchis kyi :
gzugs kyi lha mos me long thogs :
kun kyang spyan dang gshegs su gsol :
'di na sna tshogs sgra mchis kyi :
sgra yi lha mos pi waM thogs :
kun kyang snyan dang gshegs su gsol :
'di na sna tshogs dri mchis kyi :
dri yi lha mos spos khang thogs :
kun kyang shangs dang gshegs su gsol :
'di na sna tshogs ro mchis kyi :
ro yi lha mos zhal zas thogs :
kun kyang ljags dang gshegs su gsol :
'di na sna tshogs reg mchis kyi :
reg gi lha mos na bza' thogs :
kun kyang sku dang gshegs su gsol :
'di na sna tshogs chos mchis kyi :
chos kyi lha mos rdor dril thogs :
kun kyang thugs dang gshegs su gsol :
'dod yon lha mo dpag med tshogs :
nam mkha' khyab pa'i gar byed cing :
ye shes tshogs la gshegs su gsol :
e h+ye hi sa ma ya dzaHhU~M baM ho :
de nas tshogs phud rim pa gsum du spro ste :
dang po mchod pa ni :
hrI:
gsang ba mchog gi mchod pa ni :
'dod pa'i longs spyod sprin tshogs gtibs :
bde chen lha mos gar gyis bsgyur :
mchod bzhes dbang dang dngos grub stsol :
gu ru lo ke shwa ra de wa DA ki nI ga Na tsakra pU dza khA hi :
bar pa bshags pa bya ba ni :
bla ma yi dam mkha' 'gro dgongs :
bdag cag ma rig rmongs gyur te :
phud la gzhol zhing lhag la 'phris :
ser sna'i dbang gis 'byor tshogs chung :
le lo'i dbang gis dus ma bskangs :
lta sgom mi ldan ting 'dzin g.yel :
'khrul pas yang dag don ma rtogs :
nyams chag 'gal 'khrul ci mchis pa :
zhal zas tshogs kyi mchod pas bskang :
bskangs nas dngos grub bstsal du gsol :
ga Na tsakra pU dza khA hi :
tha ma bsgral ba'i mchod pa ni :
gzas pa po'i sha khrag rU pa ming rus dang bcas pa bshams la :
sgrol ging dkar nag las mkhan du gsal :
lcags kyu'i phyag rgyas bden pa'i stobs brjod :
gzu dpang 'gugs bstim drag tu bya :
phur pa 'dril zhing stod rta mgrin dmar po me 'bar ba :
smad phur pa me'i tshwa tshwa 'phro ba mgar gyi sol mal nas byung ba ltar bskyed la :
hU~M:
nga ni rab 'jigs dbang gi rgyal :
rta skad 'tsher zhing srid gsum gzir :
khro tshogs mang po sprin ltar gtibs :
pho nya las mkhan glog ltar 'khyug :
gnam lcags phur pa mkha' la 'dril :
lcags kyu zhags pa klad la bskor :
btab na lha yang brlag par 'gyur :
dgra bgegs 'byung po smos ci dgos :
rol cig choms shig mA ra ya :
dgra bgegs lnga phung rdul du rlogs :
oM pad+mAn+ta kr-ita ma hA kro d+ha dgra bgegs 'byung po sha truM mA ra ya phaT:
ces bsgral te zhal du 'bul ba ni :
hU~M:
phyes shig phyes shig zhal phyes shig :
thugs nyid zhi ba'i ngang nyid las :
ma rungs 'dul phyir khro bo'i tshul :
dgra bgegs bsgral pa'i sha khrag rus :
zhal du bstab bo kha raM khA hi :
mgul du bstim mo A ral+li :
zhes dgra bgegs dngos su dmigs la 'bul lo :
de nas rdo rje slob dpon la phul ba'i rjes su lhag phud bcad la rim par drangs te :
hrI:
gzigs shig mdzes ldan dam pa'i chos :
'di la the tshom byar mi rung :
bram ze gdol pa khyi dang phag :
rang bzhin gcig tu dgongs te rol :
ces drang ngo :
len pa pos kyang pad+ma'i phyag rgyas 'di skad brjod la blang :
a la la ste ngo mtshar che :
rin thang med las legs 'ongs chos :
'dod chags dri ma dang bral zhing :
gzung dang 'dzin pa kun spangs pa'i :
de bzhin nyid la bdag phyag 'tshal :
zhes pas rol lo :
tshogs kyi smon lam gdab pa ni :
hrI:
bla ma yi dam mkha' 'gro dgongs :
tshogs kyi dkyil 'khor chen po 'dir :
rigs ldan rnal 'byor bdag cag gis :
bsod nams tshogs chen yongs rdzogs bskor :
lha la lha thim ngo mtshar che :
bdag gzhan tshogs gnyis rdzogs gyur cig :
ces dang :
yang :
bla ma yi dam mkha' 'gro'i tshogs rnams la :
ye shes tshogs kyi 'khor lo bskor ba yis :
bdag gzhan bsod nams tshogs chen yongs rdzogs nas :
ma lus dkyil 'khor gcig tu 'grub par shog :
ces smon lam gdab bo :
de nas lhag ma'i cho ga bya ste :
dpal gtor nas kyu gu gcig phab la lhag mar bskul te :
dkyil 'khor nas phab ste stegs la bzhag nas rak+tas bran la :
hrI:
dbang chen thugs rje'i lha tshogs rnams :
rig 'dzin mkha' 'gro'i tshogs bcas kun :
rmad byung gtor ma 'di bzhes la :
dam bskang dbang dang dngos grub stsol :
hrI:
pad+mAn+ta kr-ita sa ma ya de wI kro d+ha sarba ba liM ta kha kha khA hi :
zhes sman phud dang kha phru btab la tha tshig brjod pa ni :
hrI:
dang po phud kyis mi mchod rgyu :
dpal chen lha tshogs phud kyi bdag :
de nas lhag mas mi mchod rgyu :
ma mo mkha' 'gro lhag la dgyes :
tha ma gcig tu mi bsre rgyu :
chos nyid ye nas rgyu 'bras gcig :
lhag ma kha chus mi bran rgyu :
khyod dang bdag nyid dam tshig gcig :
dkyil 'khor mtha' la mi bzhag rgyu :
bran g.yog pho mo'i tshul du gnas :
dpal gyi bka' nyan lhag sdud rnams :
dbang chen rta yi bka' sdod tshogs :
las rnams zhal gyis bzhes pa yi :
dpal gyi bka' sdod pho nya'i tshogs :
mkha' 'gro ging dang lang kar bcas :
ma bdun sring bzhi dur khrod bdag :
'bar ma dbang phyug nyi shu brgyad :
mdzes pa'i sku la sgeg tshul can :
me tog chun 'phyang ska rags bcings :
rat+na'i gzhong thogs gtor len ma :
phra men mngag gzhug byed pa'i tshogs :
bka' yi pha 'bab 'di longs la :
bcol pa'i phrin las 'grub par mdzod :
hU~M hU~M hU~M:
hrIHhrIHhrI:
b+h+yo b+h+yo b+h+yo :
ba liM ta kha kha khA hi :
zhes btang ngo :
de nas thugs dam bskul ba ni :
hrI:
ma bcos lhun grub bde chen zhing khams nas :
rang byung ye shes thugs rje'i lha tshogs rnams :
ma 'gags 'gro ba 'dul bar thugs dam bskul :
rnal 'byor bcol ba'i phrin las 'grub par mdzod :
rang bzhin rnam par dag pa'i dkyil 'khor nas :
ye shes lnga ldan rgyal ba rigs lnga'i tshogs :
dug lnga rtsad nas gcod par thugs dam skul :
rnal 'byor bcol ba'i phrin las 'grub par mdzod :
phyogs dus bde gshegs 'dus pa'i dkyil 'khor nas :
rnam thar brgyad ldan byang chub sems dpa'i tshogs :
rnam shes tshogs brgyad dag par thugs dam skul :
rnal 'byor bcol ba'i phrin las 'grub par mdzod :
'gro 'dul sprul pa sku yi zhing khams nas :
bcom ldan thub pa drug gi thugs dam skul :
rnal 'byor bcol ba'i phrin las 'grub par mdzod :
mdzad pa rmad du byung ba'i dkyil 'khor nas :
'gro 'dul sangs rgyas stong gi thugs dam skul :
rnal 'byor bcol ba'i phrin las 'grub par mdzod :
tshad med rnam par thar pa'i sgo bzhi nas :
khro rgyal sgo skyong bzhi yi thugs dam skul :
rnal 'byor bcol ba'i phrin las 'grub par mdzod :
dkyil 'khor chen po'i bar khyams khor yug nas :
rig 'dzin bka' sdod tshogs kyi thugs dam skul :
rnal 'byor bcol ba'i phrin las 'grub par mdzod :
de nas chad mdo bya ba ni :
hU~M hrI:
sngon tshe 'das dus bskal pa'i dang po la :
nub phyogs bde chen 'bar ba'i dkyil 'khor du :
bcom ldan dpal chen pad+ma he ru kas :
rta skad thengs gsum bsgrags nas snang srid ma mo btul :
tha tshig gsum gyis dam la btags pa'i tshe :
rdo rje phag mo la sogs mkha' 'gro bye ba brgyas :
so so'i gzugs mchog dam pa bstan nas kyang :
g.yar dam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
rnal 'byor bcol ba'i phrin las 'grub par mdzod :
de 'og bar gyi bskal pa'i dbus ma la :
shar phyogs ri bo ta la'i pho brang du :
thugs rje chen po gsang ba 'dus pa yis :
'gro 'dul thugs rje'i dkyil 'khor zhal phyes tshe :
rigs 'dus mkha' 'gro 'bum phrag nyi shu yis :
so so'i gzugs mchog dam pa bstan nas kyang :
g.yar dam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
rnal 'byor bcol ba'i phrin las 'grub par mdzod :
de 'og bar gyi dus tshigs dbus ma la :
dpal gyi bsam yas ar+ya pa gling du :
slob dpon chen po pad+ma thod phreng dang :
slob ma'i dwangs ma rje 'bangs nyer lnga yis :
'gro 'dul thugs rje'i dkyil 'khor zhal phyes tshe :
ye shes las kyi mkha' 'gro thams cad kyis :
so so'i gzugs mchog\u0f8e
g.yar dam can la\u0f8e
bka' yi gtor ma\u0f8e
bcol ba'i phrin las\u0f8e
sngon tshe zhal bzhes\u0f8e
sha khrag dmar gyi\u0f8e
rnal 'byor bcol ba'i\u0f8e
de 'og bar gyi bskal pa'i tha ma la :
lho brag mkhar chu gnyan gyi dben gnas su :
slob dpon chen po pad+ma 'byung gnas dang :
nam snying mtsho rgyal rgyal ba mchog dbyangs dang :
lang gro lo tsA shel dkar rdo rje mtshos :
gsang 'dus thugs rje'i dkyil 'khor zhal phyes tshe :
bse lang mkha' 'gro bka' sdod sgrol ging dang :
gter srung dam can rgya mtsho thams cad kyis :
so so'i gzugs mchog dam pa bstan nas kyang :
g.yar dam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
rnal 'byor bcol ba'i phrin las 'grub par mdzod :
de 'og lnga brgya dus kyi tha ma la :
rang snang ma 'gags dag pa'i dkyil 'khor du :
rig 'dzin chen po pad+ma 'byung gnas dang :
chos kyi bdag po rat+na gling pa yis :
gsang 'dus thugs rje'i dkyil 'khor zhal phyes tshe :
thugs rje'i bstan skyong dam can thams cad kyis :
so so'i gzugs mchog dam pa bstan nas kyang :
thugs rje chen po'i rjes 'jug brgyud 'dzin rnams :
bcol ba'i las mdzad bu bzhin skyong ba dang :
rtag tu srung zhing skyob bar ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
rnal 'byor bcol ba'i phrin las 'grub par mdzod :
de nas gtor ma dpag ste brtan ma skyong ba ni :
hU~M hrI:
dgung sngon steng dang gangs ri g.ya' rtse dang :
spang ljongs skyed mos tshal dang nags 'dabs dang :
gangs can mtha' dbus kun la gnas pa yi :
'jig rten bod khams skyong ba brtan ma'i tshogs :
gnod sbyin dpal gnas ma dang yang dag shes :
kong lha g.yu bun kha rag khyung btsun ma :
me tog zla 'od byang gi ting mo btsun :
gser thar ma dang kun bzang shAn+tiM dpal :
klu mo chen mo gzi 'bar la sogs pa :
khyed rnams sngon gyi zhal bzhes g.yar dam can :
rang rang gnas nas ma lus 'dir byon la :
sngon tshe slob dpon pad+ma'i spyan snga ru :
ji ltar khas blangs dam bcas de bzhin du :
sha khrag brgyan pa'i gtor ma 'di bzhes la :
rnal 'byor 'khor srungs rkyen zlog bar chad sol :
bcol ba'i phrin las myur du 'grub par mdzod :
ma ma hring ma ma hring :
i dam ba liM ta kha kha khA hi :
zhes gtor gzhong bdud rtsis bshal la mchod do :
de nas rta bro bya ba ni :
gtor gzhong ri rab 'og tu dgra bgegs dam sri 'gugs gzhug drag tu byas te mched lcam rnams lag pa lug rgyud sbrel la :
hU~M hrI:
thugs rjes 'gro 'dul dkyil 'khor 'dir :
bar chad dam sri 'dul ba'i lha :
khro bo'i rgyal po rta mchog dpal :
gtum chen rngam pa'i sgra sgrog cing :
dpal gyi rta skad tse re re :
khro bo'i 'brug sgra 'u ru ru :
rol pa'i rta bro chems se chem :
bdud dang dam sri rdul du rlog :
hrIHpad+mAn+ta kr-ita h+ya g+h+rI wa hu lu hu lu hU~M phaT:
ya ma dam sri satwam+b+ha ya nan :
ces bros mnan no :
de nas rdo rjes dkyil 'khor mtha' nas bsdu zhing :
hU~M:
chos sku skye med spros pa'i mtha' bral yang :
thugs rje'i dkyil 'khor ma 'dres yongs rdzogs shar :
gang 'dul 'gro ba'i sdug bsngal kun bsal nas :
slar yang chos dbyings skye med ngang du mu :
zhes A li kA li dang yi ge brgya pas kha bskang :
ye shes pa gshegs dam tshig pa rang la bsdu :
ye shes lha tshogs gnas 'dir byon pa legs :
bdag sogs 'gro rnams bsod nams skal par ldan :
dmigs med sangs rgyas yul du gshegs nas kyang :
slar yang thugs rjes 'byon par mdzad du gsol :
oM AHhU~M mu :
de nas rgyun spyod la 'jug pa ni :
hrI:
bdag nyid sgyu ma chu zla 'ja' tshon bzhin :
'gro ba'i don phyir thugs rjes skur bzhengs nas :
stong dang thugs rje'i snying rje zung 'brel bas :
rgyun du 'gro ba 'dren pa'i spyod lam bya'o :
de nas smon lam gdab pa ni :
bla ma dkyil 'khor lha yi tshogs :
ma lus bdag la dgongs su gsol :
bdag gis dus gsum dge ba'i tshogs :
bskyed rdzogs bsnyen sgrub lta sgom spyod :
sbyin sogs dge bcu ci spyad pa'i :
'bras bu dus 'dir smin gyur te :
bdag dang 'gro ba thams cad kyis :
yang dag rdo rje'i don rtogs shog :
de nas bkra shis brjod pa ni :
hrI:
dngos grub kun gyi 'byung gnas gter :
bla ma dam pa'i bkra shis shog :
'gro ba ma lus 'dren mdzad pa'i :
gsang 'dus thugs rje'i bkra shis shog :
dus min 'chi las skyob mdzad pa'i :
'od dpag med pa'i bkra shis shog :
bar chad bdud dpung 'joms mdzad pa'i :
rta mgrin dbang gi bkra shis shog :
sku lnga ye shes mngon gyur pa'i :
rgyal ba rigs lnga'i bkra shis shog :
tshogs brgyad gnas su dag mdzad pa'i :
sems dpa' brgyad kyi bkra shis shog :
yul brgyad gnas su dag mdzad pa'i :
sems ma brgyad kyi bkra shis shog :
rigs drug sdug bsngal sel mdzad pa'i :
thub pa drug gi bkra shis shog :
gang 'dul 'gro ba 'dren mdzad pa'i :
sangs rgyas stong gi bkra shis shog :
phrin las rnam bzhi sgrub mdzad pa'i :
sgo ba bzhi yi bkra shis shog :
gang la bsam pa'i don sgrub pa'i :
dam can rgya mtsho'i bkra shis shog :
ces rgya cher brjod cing skabs su rol mo sgrog la me tog 'thor ro :
de nas dga' ston gyi tshogs 'khor bya :
bkra shis pa'i glu bro gar la sogs pa rnams nyams ci dgar bskyang zhing rol lo :
gsang sngags gsang ba'i phyir mtha' rjes mi mngon par bya'o :
rjes su dus dang rnam pa kun tu yang :
phyi snang ba'i yul la ma chags par tshogs drug lhug pa zang thal le :
nang 'dzin pa'i sems ma bcos dmigs gtad dang bral ba'i ngang du rjen ne :
lhang nge :
rnyogs pa med par dwangs sang nge :
shar grol du khrol le :
gdangs ma 'gags pa lha yi skur krong nge :
sgra grags stong bsnyen sgrub tu 'u re :
blo bral chos skur shig ge bar bzhag par bya ste :
rnam pa kun tu sgo gsum dkyil 'khor gsum dang mi 'bral bar bya ba ni :
bla med gsang sngags kyi dam tshig ste :
rgyun du de lta bu dang mi 'bral bar bya'o :
thugs rje chen po gsang ba 'dus pa'i las byang pad+ma'i phreng ba zhes bya ba slob dpon chen po pad+mas mdzad pa :
bdag 'dra a tsar ye shes kyis la yag mon mkhar steng du yi ger bkod pa'o :[ \u0f80]atsha :
bdag 'dra rig 'dzin mtsho skyes rdo rje yis :
thugs rje chen po gsang ba 'dus pa 'di :
shin tu zab phyir gnam skas brag la sbas :
da lta bstan cing spel ba'i dus min pas :
snyigs ma lnga dus pre ta bod khams rnams :
'gro mgon thugs rje'i bstan pas 'dul bar 'gyur :
las can thugs kyi sras dang 'phrad par shog :
sa ma ya :
gter rgya :
sbas rgya :
gsang rgya :
zab rgya :
gtad rgya :
rga /rga /rga :
man+t+ra gu h+ya :[ \u0f88\u0f88\u0f88\u0f88\u0f88 ]sprul pa'i skyes mchog rat+na gling pas gnam skas brag nas khrom gter byas nas gdan drangs pa'o //
sarba mang+ga laM//
dge'o //
dge'o //
dge'o //

//
