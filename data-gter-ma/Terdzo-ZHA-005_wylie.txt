@#//
bcom ldan 'das gsung rdo rje snang ba mtha' yas kyi sgrub thabs dbang chog dang bcas pa bde chen lam 'dren zhes bya ba bzhugs so //
na mo gu ru a mi ta b+hA ya /
bcom ldan gsung gi dbang phyug dang //
dbyer med chos rje kaHthog pa //
'gro mgon spobs pa mtha' yas la //
gus pas 'dud do byin rlabs stsol //
de la rgyal bas dngos su bstsal //
brgyud pa bar ma chad pa las //
legs byon sgrub pa'i thabs zab mo //
srid na rnyed par dka' 'di 'o //
rdzogs pa'i sangs rgyas 'od dpag tu med pas rgyal ba kaHthog pa chen po dam pa bde bar gshegs pa la dgongs pa'i byin rlabs rang snang gi tshul du bstsal pa'i sgrub thabs bdag mdun rtsa ba la /
gter chen klong gsal snying po'i zab chos gsung rdo rje dang chu bo gcig 'dres su gyur pas dbang bskur sogs kha 'gengs mdzad pa /
grub brnyes bar ma chad pa las byon pa'i bka' srol rmad du byung ba 'di nyid nyams su len pa la gsum /
rang don bsnyen pa /
gnyis don sgrub mchod /
gzhan don gyi cho ga'o //
dang po la /
skyabs su 'gro zhing sems bskyed pa ni /
'od dpag med sogs mkha' khyab kyi rgyal ba sras bcas yid yul du byas te /
byang chub snying por mchis kyi bar //
sangs rgyas rnams la skyabs su mchi //
chos dang byang chub sems dpa' yi //
tshogs la'ang de bzhin skyabs su mchi //
lan gsum sngon du 'gro bas /
ji ltar sngon gyi bde gshegs kyis //
byang chub thugs ni bskyed pa dang //
byang chub sems dpa'i bslab pa la //
de dag rim bzhin gnas pa ltar //
de bzhin 'gro la phan don du //
byang chub sems ni bskyed bgyi zhing //
de bzhin du ni bslab pa la'ang //
rim pa bzhin du bslab par bgyi //
lan gsum /
rjes su dga' ba bsgom pa ni /
deng dus bdag tshe 'bras bu yod //
mi yi srid pa legs par thob
/de ring sangs rgyas rigs su skyes //
sangs rgyas sras su bdag gyur to //
zhes dang /
sems can thams cad bde ba dang sogs kyis tshad med bzhi bsgom /
bdag bskyed pa ni /
oM swa b+hA bas sbyang /
stong pa nyid kyi ngang las gdan sna tshogs pad+ma nyi ma zla ba'i thog tu rang sems AMHdmar po gcig tu bsam /
de las 'od 'phros te phyogs bcu'i sangs rgyas thams cad kyi sku gsung thugs rgyud bskul /
sems can thams cad kyi sgrib pa sbyangs nas snang ba mtha' yas kyi skur gyur te /
sku mdog dmar po zhal gcig phyag gnyis zhabs gnyis gdan la skyil krung bzhugs pa /
phyag g.yas pad+ma dmar po bsnams pa dang /
g.yon pas dril bu can thugs kar bsnol ba /
dbu skra ral pa'i thor tshugs nag po can /
rin po che'i rgyan gyis brgyan pa /
snyan cha /
mgul rgyan /
dpung rgyan /
gdu bu /
se mo do /
do shal /
sku regs /
zhabs gdub rnams rin po che sna tshogs las byas pa zhi zhing 'dzum pa longs sku'i chas gos dang sham thabs kyis brgyan pa'o //
de nas bskur brlab drang bstim ni /
oM ma hA pra t+ya bek+Sha Na dz+nyA na badzra swa b+hA ba At+ma ko\u0f85 haM/
oM ma hA A dar+sha dz+nyA na badzra\u0f8e
oM ma hA sa mA tA dz+nyA na badzra\u0f8e
oM ma hA shUn+ya tA dz+nyA na badzra\u0f8e
oM ma hA kr-it+yAnuSh+Tha na dz+nyA na badzra\u0f8e
oM sarba ta thA ga ta kA ya badzra\u0f8e
oM sarba ta thA ga ta wA ka badzra\u0f8e
oM sarba ta thA ga ta tsit+ta badzra swa b+hA ba At+ma ko\u0f85 haM/
badzra sa mA dzaHe h+ye hi dzaHhU~M baM hoH
kA ya wA ka tsit+ta tiSh+Tha badzra /
mchod pa ni /
oM shrI badzra rA ga d+hU pe d+hu /
sngags mgo 'gres sbyar te /
puSh+pe pu /
A lo ke hrIH
g+han+d+he g+han /
bstod pa ni /
hrIH
rang bzhin dag pas gos pa med //
'dod chags pha rol phyin pa brnyes //
sangs rgyas kun gyi gsung gi mchog
/snang ba mtha' yas khyod phyag 'tshal //
bzlas pa ni /
rang gi spyi bor zla ba'i thog tu oM dkar po /
mgrin par pad+ma'i lte bar AHdmar po /
thugs kar nyi ma la hU~M sngon po /
hU~M gi g.yon phyogs su zla ba'i dkyil 'khor gyi thog na AMHdmar po la a ro l-ika? ces pa'i yig 'bru yar langs nas /
mdun nas rgyab phyogs su klog pa'i tshul du g.yas phyogs su 'khor ba las 'od zer 'phros pas rang bzhin gyi gnas nas ye shes sems dpa' spyan drangs /
phyogs bcu'i sangs rgyas kyis dbang bskur /
dbang rtags kyi 'bras bu snang ba mtha' yas kyis dbu brgyan par dmigs la /
AMHA ro l-ika?
/ces bzla /
skabs su chos rje rin po che dang dbyer med kyi mos pa gting tshugs kyi dad pa chen pos /
bde ba can du byang sems blo gros snying /
kha ba can du chos rje kaHthog pa //
ma byon bde gshegs tshe dpag med pa zhes //
grags pa'i rtsa brgyud bla mar gsol ba 'debs //
bde ba can du skye bar thugs rjes zungs //
zhes pa'i gsol 'debs smon lam rtse gcig tu bya /
tshe sgrub byed na /
snying gar AMHlas 'od zer kun du 'phros pas sangs rgyas byang sems nyi zla la sogs pa'i tshe bsod nams gzi brjid thams cad bsdus nas rang gi lus gang bar bsam la rlung kha sbyor gyi ngang nas thugs srog la sems gtad de yid bzlas bya /
thun mthar snod bcud 'od du zhu ba'i dwangs ma AMHla bsdus pas rdo rje'i srog thob par mos /
de dag gang la'ang thun bsdu ba'i tshe /
de bzhin gshegs pa'i tshe dang bsod nams dang //
yon tan ye shes gzi brjid tshad med pa //
chos sku snang ba mtha' yas 'od dpag med //
bcom ldan tshe dpag med la phyag 'tshal bstod //
ces bstod nas /
ye shes sems dpa' rang bzhin gyi gnas su gshegs /
dam tshig pa thugs ka'i AMHla bsdu /
de yang stong pa nyid du bstims la de'i ngang du bzhag
/smon lam ni /
rigs kyi bu dang rigs kyi bu mo gang gis brtson 'grus rgyun chad med par bzlas pas gsang sngags mngon du gyur nas sems can thams cad kyi 'dren pa mchog tu gyur cig
/dad pa mchog ldan rigs kyi bu dang rigs kyi bu mo yis //
dmigs yul mchog tu gyur pa'i yul gyi bla ma la //
mos gus 'bras bu dus gsum sangs rgyas dbyer med gsung mchog sku
/gsung gi dbang phyug snang ba mtha' yas nyams blangs te //
rig 'dzin lam dang mthar thug 'bras bu mchog nyid 'thob gyur nas //
mtha' med srid mtshor thar pa'i ded dpon mchog thob shog
/ces sogs rgyas bsdus ci 'grub bya /
de lta bu'i tshul gyis rab chu bo'i rgyun /
'bring dus grangs mtshan ma'i tshad ldan /
tha ma'ang zhag bdun phrag la sogs par rnal 'byor du byas pas mdo rgyud rnams las ji skad gsungs pa'i phan yon rgya chen po 'thob par 'gyur ro //
gnyis pa gnyis don sgrub mchod ni /
gnas gtsang ma byi dor byas shing rgyan bkod ji ltar 'byor pas spras pa'i gung du sangs rgyas snang ba mtha' yas gtso 'khor sogs dkon mchog gi rten bkram pa'i mdun /
bum pa nyer lnga'i bcud ldan kha rgyan mgul chings dang bcas pa /
mchod pa bzhi bsnol sogs rab brgya rtsa nas bcu phrag yan ci 'byor ba dang /
'bul gtor zlum po rgyan ldan rnams gtsang sbra bcas bsham /
'khyil pa'i sngags kyis byin gyis brlabs pa'i bsang chus 'thor zhing /
'bru gsum dang /
nam mkha' mdzod kyi sngags rgyas byin brlabs /
bdag bskyed bzlas pa bsdu rim gyi bar du grub nas /
slar skad cig gis lhar gsal te /
mdun du bum pa mi dmigs pa las /
b+h+rU~M zhig 'od du zhu ba las rin po che'i gzhal yas khang du bsgoms pa'i sum cha man chad bdud rtsi'i rgya mtshor 'khyil pa'i dbus su sna tshogs pad+ma 'dab brgyad kyi lte bar nyi zla'i gdan la yi ge hrIHdmar po bsgom /
de 'od du zhu ba las pad+ma dmar po hrIHsa mtshan pa /
de las 'od zer 'phros pas bskul don gnyis byas /
tshur 'dus pad+ma la thim ste 'od du zhu ba las snang ba mtha' yas kyi skur gyur te /
sku mdog dmar po phyag rgya mnyam gzhag mtshan dpe dang rgyan thams cad kyis brgyan pa'o //
de'i g.yas su spyan ras gzigs /
g.yon du phyag rdor /
mtha' skor du bskal bzang sangs rgyas stong /
nyan rang lha mi'i rigs can mu mtha' bral ba'i 'khor tshogs rgya mtsho gsal ba'i spyi bor oM dkar po /
mgrin par AHdmar po /
thugs kar hU~M mthing gsal gyis mtshan par gyur /
de nas /
dzaHhU~M baM hoH
zhes brjod pas /
sngags kyi sgra gdangs dang rol pa glus bskul bas bde ba can nas mgon po 'od dpag med la sangs rgyas byang sems nyan rang dgra bcom pa'i 'khor gyis bskor ba spyan drangs par gyur /
rdol dril dang bcas pas spos thogs te /
hrIH
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
spyan drangs la /
bcom ldan 'dir ni byon pa legs //
bdag cag bsod nams skal par ldan //
bdag gi mchod yon bzhes nas kyang //
'di nyid du ni bzhugs su gsol //
zhes pas bzhugs su gsol zhing /
pad+ma ka ma lA ya satwaM gyis gdan 'bul /
mchod pa ni /
hrIH
bde bar gshegs so bcom ldan 'das //
rgyal ba rgya mtsho'i ye shes kyis //
srid pa rgya mtsho mtha' yas kun //
kun bzang mchod sprin mchog tu rol //
oM pa na peM/
pe nu su ra to /
ti pu pa ra mu /
sarba ta thA ga ta sid+d+hi hu /
sa ma yo ta mu /
sarba ma hA su kha sid+d+hi hU/
shrI badzra rA ga d+hU pe d+hu /
sngags mgo 'gres sbyar te /
puSh+pe pu /
A lo ke hrIH
g+han+d+he g+han /
bstod pa ni /
hrIH
rang bzhin dag pas gos pa med //
'dod chags pha rol phyin pa brnyes //
sangs rgyas kun gyi gsung gi mchog
/snang ba mtha' yas khyod phyag 'tshal //
zhes bstod /
bzlas pa ni /
gzungs thag bzung ste /
rang gi thugs ka nas yig 'bru dmar po 'od zer dang bcas pa byung ste gzungs thag la 'khril nas /
de mdun bskyed kyi thugs ka na zla ba'i steng du hrIHdmar po yod pa la thim pas thugs rgyud bskul nas don gnyis bsgrubs par bsam la /
oM a mi d+he wa hrIHdang /
pad+ma d+he ba hrIHhU~M/
AMHA ro lika?
/ces pa rnams dang /
spro zhing nus na 'od dpag med kyi gzungs ring yang bzla /
gang ltar bzlas pa rnam gsum brgya phrag re'i mjug tu yan lag bdun pa sngon du 'gro ba'i bzang spyod smon lam tshar re brjod /
de lta bu ci nus su bskyar ba ni gson gshin gnyis ka'i cho ga la gal che ste 'di nyid tshogs gsag dang zhing sbyong gi las rim gtsor ston yin pa'i phyir ro //
mthar chos rje rnam gsum gyi gsol 'debs smon lam bcas pa'ang bya /
bzlas pa'i mthar /
gtor ma 'bul na /
rin po che'i snod du gtor ma bdud rtsi dkar dmar gyi rnam par bsam la /
oM AHhU~M gis byin gyis brlab /
bcom ldan 'das kyi ljags rdo rje'i sbu gur gyur te gtor ma gsol bas mnyes par bsam /
oM a kA ro sogs lan gsum gyis 'bul /
mchod bstod sngar ltar bya zhing /
'dod pa'i don la gsol ba gdab pa ni /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag tu med pas /
bdag gi sdig pa dang sgrib pa thams cad byang zhing dag nas bde ba can gyi zhing khams su skyes nas byang chub tu lung bstan pa thob par gyur cig
/yig brgya dang /
ma 'byor pa dang sogs brjod la nongs pa bshags /
oM aHhU~M gis mchod yon phul bas /
ye shes pa rang bzhin gyi gnas su gshegs /
dam tshig pa gdan dang bcas pa 'od du zhu ste /
ye shes kyi bdud rtsi dkar ltems kyis song nas bum pa gang bar bsam la /
gzhan don dang mi 'brel na bsngo smon shis brjod kyis mtha' brgyan no //
gsum pa gzhan don gyi cho ga la gsum /
gson po'i don /
gshin po'i don /
slob ma'i don bya ba'o //
dang po ni /
sdig sgrib nad gdon sogs zhi ba'i ched du sngags phyi pa'i lugs ltar gzungs khrus byed na /
bum lha 'od zhu yan song ba'i rjes su bkru byabs srung gsum spyi mthun rgyas par bya ba'am /
shin du bsdu na /
bsgrub bya'i spyi bo nas khrus bya zhing /
yul gang yin de'i spyi bo nas khrus byas pas ye shes kyi bdud rtsis bag chags thams cad dag nas lus shel sgong bzhin dag par gyur /
ces mos la /
gzungs bum thogs te /
'od dpag med pa'i smon lam dang //
sangs rgyas byang sems thugs bskyed dang //
nyan rang dgra bcom bden stobs kyis //
sems can rnams la phan 'dod pa'i //
sbyin pa'i chu bo la brten nas //
ser sna'i rgyu 'bras dag par shog
/oM a mi d+he wa hrIH
pad+ma d+he ba hrIHhU~M/
AMHA ro l-ika?
/oM a mi te /
a mi totab+ha we /
a mi ta bi krAn+te /
a mi ta bi krAn+te ga mI nI/
sarba karma kle sha k+Sha yaM ka ri swA hA/
rig pa chen po 'di'i byin rlabs kyis sdig sgrib bag chags nad gdon bar chad thams cad shIn+taM ku ru ye swA hA/
des 'gres te /
tshul khrims chu bo dang /
'dod chags rgyu 'bras /
bzod pa'i chu bo /
zhe sdang rgyu 'bras /
brtson 'grus chu bo /
phrag dog rgyu 'bras /
bsam gtan chu bo /
nga rgyal rgyu 'bras /
shes rab chu bo /
gti mug rgyu 'bras /
zhes pa rnams kha spos te khrus byas la /
bde legs su byed pa'i tshigs su bcad pa dang rten 'brel snying po brjod la me tog 'thor /
khrus bya yul bud med yin na bum chu snod gzhan zhig tu blugs la mi gzhan zhig la khrus bya bcug
/rang gis mi bya bar bshad do //
gnyis pa gshin don ni /
cung zad rgyas par spro na ming byang sogs rten bzhag
/dkyus la dmigs pa tsam las 'jog par mi mdzad /
gang ltar rnam shes 'gugs pa ni /
oM swa b+hA ba sogs /
stong pa'i ngang las pad zla'i gdan la nr-i las tshe las 'das pa'i phung khams skye mched sogs gson gyi gnas skabs ji lta bar gyur /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
dkon mchog gsum gyi bka'\u0f8e
chos nyid chos can rgyu 'bras bslu ba med pa'i bka'\u0f8e
bcom ldan 'das mgon po 'od dpag med pa'i thugs bskyed smon lam bsam gyis mi khyab pa'i byin rlabs dang bden pa'i stobs kyis tshe las 'das pa'i rnam par shes pa rten 'di la khug cig
/lan gsum /
bgegs gtor bsham /
a kA ros byin brlabs la /
oM sarba big+h+nAn na maHsarba ta thA ga te b+h+yo sogs lan gsum /
oM sum+b+ha ni gsum gyi mthar /
bden stobs bcas /
tshe las 'das pa'i sgrib pa sbyang ba la bar du gcod pa'i bgegs rnams gtor mas brngan pa ting los snang ba changs bus bza' ba gyis la song zhig
/slar bar chad mi 'jug pa'i phyir /
badzra rak+Sha rak+Sha hU~M gis bsrung ba bya /
khrus ni gzungs bum thogs la /
'od dpag med pa'i smon lam dang //
sangs rgyas byang sems thugs bskyed dang //
nyan rang dgra bcom bden stobs kyis //
sems can rnams la phan 'dod pa'i //
phyin drug chu bo la brten nas //
dug lnga'i rgyu 'bras dag par shog
/oM a mi d+he wa hrIH
pad+ma d+he ba hrIHhU~M/
AMHA ro lika?
/oM a mi te /
a mi t+Nob+ha we /
a mi ta bi krAn+te /
a mi ta bi krAn+te ga mI nI/
sarba karma kle sha k+Sha yaM ka ri swA hA/
rig pa chen po 'di'i byin rlabs kyis sdig sgrib ngan song thams cad shAn+tiM ku ru ye swA hA/
zhes gang mang brjod /
bden pas dug sbyong ba ni /
'dod chags zhe sdang gti mug gsum //
'di dag tshe 'das dug gsum ste //
bcom ldan dkon mchog dug mi mnga'//
dkon mchog bden pas dug bcom mo //
sa chu me rlung bzhi dag ni //
dug gi pha yin ma yang yin //
bden pa'i bden tshig 'di brjod pas //
dug gsum 'byung bzhi'i nang du song //
rtsa rig sbrel ma bzla /
shis brjod ni /
sangs rgyas bsod nams mthu dag dang //
lha rnams kun gyi bsam pa yis /
khyod kyi 'dod don gang yin pa //
don de de ring 'grub gyur cig
/sangs rgyas khyod la bde legs mdzad //
brgya byin tshangs pa'i lha rnams dang //
'byung po kun gyi bde legs ni /
khyod la rtag tu sbyin gyur cig
/nyin mo bde legs sogs brjod la me tog 'thor /
de nas zas bsngo ba ni /
oM a kA ro sogs kyis bsngo /
'gro ba gang dag snga ma'i lus rten bor phyi ma'i lus rten ma rnyed srid pa bar dor nyam nga ba'i 'phrang la skyabs dang skyob pa med pa /
mgon dang dpung gnyen bral ba /
ming bzhi 'dus pa'i phung po tshor ba sdug bsngal gyi rang bzhin /
'jigs skrag 'khrul snang gis mnar ba /
gar 'gro'i gtad so dang bral ba'i bar do'i sems can che ge'i gtsor byas pa rnams la 'bul lo //
bar do'i 'jigs skrag dang sdug bsngal bral nas myur du bla na med pa'i byang chub thob par gyur cig
/na mo /
bdag gi bsam pa'i stobs dang ni //
de bzhin gshegs pa'i sbyin stobs dang //
chos kyi dbyings kyi stobs rnams kyis //
'phags pa rnams la mchod pa dang //
sems can kun la phan gdags slad //
don rnams gang dag bsam pa kun //
de dag thams cad ci rigs par //
thogs pa med par 'byung gyur cig
/lam bstan ni /
nyon cig tshe 'das rigs kyi bu //
'khor ba sdug bsngal can phung po //
'gyur dang 'du byed nying 'khrul can //
las las skye zhing las la brten //
de phyir de la ma chags par //
bla ma dkon mchog rnams kyi mthu //
dad pa'i yul la shin du snang //
mos gus skyed cig rigs kyi bu //
'di nas nub kyi phyogs rol na //
bde ba can gyi zhing khams yod //
mgon po 'od dpag med pa bzhugs //
gang zhig yid la dran pa'i mod /
khyod kyis de ru phyin 'gyur bas //
mgon po de yi mtshan zungs la //
yid gnyis spongs la der gshegs shig
/rnam shes hU~M gi rnam pa bde ba can du 'phangs pa'i de ma thag byang bu yod na rtsa sngags kyis bsregs shing /
rgyal ba'i dkyil 'khor sogs dang /
bde chen zhing grags rgyal ba'i zhing khams su //
bcom ldan mgon po snang ba mtha' yas dang //
blo gros snying po yab sras zhabs drung du //
bdag sogs 'khor gyi thog mar skye bar shog
/ces smon lam gdab bo //
gsum pa slob ma'i don ni /
mdun bskyed dkyil 'khor maN+Dal tshom bu gtso 'khor gsum bkod pa'i steng du bum pa /
g.yas g.yon du me long la sin+d+hu ra brdal zhing hrIHyig gi mthar sngags phreng bris pa /
shel rdo /
pad+ma lhung bzed dang sku tsaka
las bum sogs 'du byas la /
bdag mdun sgrub mchod /
bum lha 'od zhu yan grub pa dang /
las bum la dmigs te rta mgrin sngags kyis byin brlab /
slob ma rnams la khrus dang /
bgegs gtor srung 'khor spyi 'gro byas /
me tog bkye bsdu dang sems bskyed gsal btab la /
de la 'dir bde bar gshegs pa thams cad kyi so sor rtog pa'i ye shes kyi rang mdangs las shar ba /
nub phyogs 'jig rten gyi khams mang po 'das pa'i pha rol na /
sangs rgyas kyi zhing bye ba khrag khrig brgya stong phrag brgyad bcu rtsa gcig gi yon tan dang bkod pa thams cad gcig tu 'dus pa'i zhing mchog bde ba can zhes bya ba /
rgyal ba thams cad kyi gsung rdo rje'i bdag nyid la /
nye ba'i sras chen po brgyad dang /
rgyal sras nyan thos phyir mi ldog pa'i 'khor tshogs rgya mtsho lta bus bskor ba de dag nges don bzhugs pa las ma g.yos bzhin du thugs rje'i ye shes bsam gyis mi khyab pas /
phyogs bcu mtha' yas pa'i 'jig rten gyi khams la rjes su dgongs shing /
gang 'dul gyi snang char mgon po tshe dpag med dang /
pad 'byung /
spyan ras gzigs /
sgrol ma /
rta mgrin /
thub drug
/sangs rgyas stong sogs sprul pa dang /
yang sprul /
nying sprul bsam gyis mi khyab pa'i phrin las rgya mtsho lta bus /
sems can rgya mtsho smin par mdzad pa'i tshul gsung rab rnams su rgya cher 'byung ba de nyid sgrub pa'i tshul yang gsar rnying gi bka' srol rnams su mtha' yas pa 'byung ba las skabs su babs pa 'di ni /
bde ba chen po pad+ma badzra gyi rdo rje'i lung las /
dge slong lus thung sha rtsa dmar //
rtag tu zhal ni nub tu gzigs //
sems dpa' nga yi sprul pa yin //
zhes sogs bsngags pa'i rnga sgra yang bsgrags shing /
gangs can gyi ljongs su snga 'gyur bstan pa'i bdag por rtsod med du grub pa /
rmad du byung ba'i slob dpon chen po zhi ba lha dang /
dpal 'khor lo sdom pa'i grub brnyes bal po b+ha dan+ta pa sogs kyi skye ba'i yang srid shar kaHthog pa chen po dam pa bde gshegs /
shes rab seng ge
/spobs pa mtha' yas sogs mtshan gyi rnam grangs du mar grags pa de nyid la /
bcom ldan 'das snang ba mtha' yas nyid kyis dgongs pa'i byin rlabs rang snang gi tshul du sangs rgyas nyid gsang sngags ma hA yo ga ltar sgrub pa'i thabs 'di nyid gnang /
des sras kyi dam pa grub chen kah+Na pa chen po'i rnam 'phrul kun du 'od kyi sa la bzhugs pa bla ma chen po gtsang ston rdo rje rgyal mtshan la gnang /
des spyan snga rin po che chos rje byams pa 'bum pa la gnang zhing de dag rnams ni dag pa'i snang char bde ba can gyi zhing khams ston 'khor 'bral med du gzigs shing da lta'ang bde ba can du byang sems blo gros snying po /
zla ba'i myu gu
/bde ba'i myu gu
/zhes pa'i mtshan bzung nas dngos su bzhugs la /
brgyud 'dzin dang skal ldan dad gus can dag kyang zhing der 'khrid par zhal gyis bzhes pa dang /
ma 'ongs pa bskal pa skar ma bkram par bde gshegs tshe dpag tu med pa /
seng ge gzhon nu /
'od zer rab tu 'phro ba zhes bya bar 'tshang rgya bar 'gyur ba'i rtsod bral gyi skyes chen de dag las rim par brgyud pa bar ma chad du byon cing /
smin byed kyi cho ga rigs mthun las bsab tu rung bar rdo rje'i lung gis rjes su bstan pa ltar /
chos rje kaHthog pa'i thugs sras lung bstan bu bzhi las 'bru tsha sgang pa'i rnam 'phrul rdo rje 'dzin pa chen po rig 'dzin klong gsal snying po'i gter byon klong gsal rdo rje snying po'i chos sde'i rdo rje chos dang byin rlabs chu bo gcig 'dres su gyur pa'i dbang bskur bsgrub par bgyi ba la sogs kyis mtshams sbyar nas maN+Dal 'bul du gzhug
/gsol ba gdab pa 'di'i rjes zlos /
e ma mgon po thugs rje can //
bdag sogs 'khor ba las sgrol phyir //
bde gshegs snang ba mtha' yas kyi //
dbang mchog dam pa bskur du gsol //
lan gsum /
mdun gyi nam mkhar sangs rgyas snang ba mtha' yas rgyal ba sras bcas 'khor tshogs rgya mtsho sprin gtibs pa lta bur bzhugs pa'i spyan sngar skyabs su 'gro ba dang sems bskyed snyam pas rjes zlos /
sangs rgyas chos tshogs lan gsum /
dbang gi gzhi 'god pa la dmigs pa 'di bzhin du mdzod /
las chus bsang /
swa b+hA bas sbyang /
stong pa'i ngang las zhing khams bde ba can du gsal ba'i dbus su rma bya zlos gar rtse ba brgyad kyis bteg pa'i rin po che'i khri'i steng du sna tshogs pad+ma 'dab brgyad kyi lte bar nyi zla'i gdan la yi ge hrIHdmar po bsgom /
de 'od du zhu ba las pad+ma dmar po hrIHyig gis mtshan pa de las 'od zer 'phros pas bskul /
don gnyis byas tshur 'dus pad+ma la thim ste 'od du zhu ba las snang ba mtha' yas kyi skur gyur te /
sku mdog dmar po phyag rgya mnyam gzhag mtshan dpe dang rgyan thams cad kyis brgyan pa'o //
de'i g.yas su spyan ras gzigs /
g.yon du phyag rdor /
mtha' skor du sangs rgyas stong nyan rang lha mi'i rigs can mu mtha' bral ba'i 'khor tshogs rgya mtsho gsal ba'i spyi bor oM dkar po /
mgrin par AHdmar po /
thugs kar hU~M mthing gsal gyis mtshan par gyur /
de nas dzaHhU~M baM hoH
zhes brjod pa'i sngags kyi sgra gdangs dang rol pa glus bskul bas bde ba can nas mgon po 'od dpag med la sangs rgyas byang sems nyan rang dgra bcom pa'i 'khor gyis bskor ba spyan drangs par gyur /
rol mo'i sgra bcas /
hrIH
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
badzra sa ma ya dzaH
dzaHhU~M baM hoH
A be sha ya pheM pheM/
tiSh+Tha badzras brtan par bya /
bla ma dang dkyil 'khor gyi gtso bo gnyis su med pas sku gsung thugs yon tan phrin las kyi dbang rnams so so'i brda dang rtags kyi rdzas la brten te rim par bskur bas /
khyed rang rnams kyi sgo gsum bya ba dang bcas pa mi zad pa rgyan gyi 'khor lo chen po lngar smin pa'i mos pa mdzod /
bum pa thogs te /
e ma ho /
bde chen zhing gi bkod pa kun //
bum pa'i gzhal yas khang la rdzogs //
gzhal yas lha dang bcas pa'i dbang /
skal ldan bu la yongs rdzogs shog
/oM a mi d+he wa hrIH
kA ya a b+hi Shiny+tsa mAM/
me long hrIHyig bris pa gtad la /
hrIHyig tha mar sngags kyi phreng //
yi dam bsnyen pa'i snying po 'dus //
gsang sngags 'dus pa'i dbang bskur bas //
grags stong tshangs pa'i dbyangs thob shog
/rtsa sngags /
wA ka a b+hi Shiny+tsa mAM/
shel rdo gtad la /
phyi nang stong gsal rig pa'i mdangs //
brda dang brda mtshon 'di la 'dus //
skal ldan khyod la dbang bskur bas //
rgyal ba'i thugs kyi dbang thob shog
/rtsa sngags /
tsit+ta a b+hi Shiny+tsa mAM/
pad+ma dang lhung bzed gtad la /
rab mdzes chu skyes dmar po dang //
bai DUr+Ya yi lhung bzed 'di //
skal ldan khyod la gtad pa yis //
rgyal ba'i phrin las yongs rdzogs shog
/rtsa sngags /
sarba gu Na a b+hi Shiny+tsa AH
sku thogs la /
hrIH
bcom ldan snang ba mtha' yas kyi //
sgyu ma'i gzugs sku mngon du shar //
skal ldan khyod la dbang bskur bas //
sku bzhi yongs rdzogs dbang thob shog
/rtsa sngags /
kA ya a b+hi Shiny+tsa mAM/
'dir spro na mtha' rten rtags rdzas rgyal srid dbang spyi 'gres mnga' gsol /
slar yang bde ba can na bzhugs pa'i bcom ldan 'das chos rje gtso 'khor yid la dran pa'i gdung shugs drags pos mchi ma 'khrugs bzhin thal mo snying gar sbyar la 'di'i rjes zlos mdzod //
bde ba can du byang sems blo gros snying /
kha ba can du chos rje kaHthog pa //
ma byon bde gshegs tshe dpag med pa zhes //
grags pa'i rtsa brgyud bla mar gsol ba 'debs //
bde ba can du skye bar thugs rjes zungs //
zhes dus rgyun du gsol 'debs 'di dang sgom bzlas la brtson na phan yon bsam gyis mi khyab cing /
da ltar gyi sangs rgyas mngon sum du bzhugs pa'i mdo sogs las snang ba mtha' yas rjes su dran pa'i ting nge 'dzin bsgoms pa'i phan yon mtha' yas par gsungs pa ma zad /
'od dpag med nyid kyis /
sems can gang dag nga yi ming thos pa //
nga yi zhing du rtag tu 'ong bar shog
/ces thugs dam bcas pa'i smon lam mthar son pa yin pa dang /
mdor na gang gi mtshan dang sgra dang lta ba yid la gom par byas pa dang /
kha nub tu bltas nas me tog 'thor zhing thal mo sbyar nas bcom ldan 'das kyi mtshan brjod cing phyag gcig 'tshal na'ang zhing der skye bar /
ston pa yang dag par rdzogs pa'i sangs rgyas bden par smra zhing rdzun med pas yang yang gsungs pas the tshom spongs la dad gus rtse gcig pas smon lam 'di'i rjes zlos /
'di nas nub kyi phyogs rol na //
'od dpag med pa'i zhing khams yod //
su zhig de yi mtshan 'dzin pa //
de ni de ru skye bar 'gyur //
bden par gsung ba mi bslu phyir //
bdag kyang rgyal ba'i mtshan 'dzin pas //
'di nas tshe 'phos gyur ma thag
/zhing mchog de ru skye bar shog
/ces rjes zlos byar gzhug
/des chos rje kaHthog pa'i nye brgyud bka' gter zung 'brel gsung rdo rje snang ba mtha' yas kyi dbang bskur legs par thob pa yin pas sogs kyis mtshams sbyar la dam tshig khas blang sogs spyi ltar bya'o //
mtha' yas 'od mnga' chos rje yab sras kyis //
bdag sogs 'brel bcas bde ldan zhing mchog tu //
brtse chen thugs rje'i phyag gis legs drangs te //
byang chub mchog tu lung bstan mdzad gyur cig
/ces pa'ang 'gro mgon shes rab seng ge'i rdo rje'i gsung 'khrul pa med pa nyid brgyud 'dzin dam pa gong ma dag gis bkral bar mdzad pa'i gsal byed zhabs tog gi tshul du /
dam pa de dag la mi phyed pa'i dad pa mnga' ba pad+ma gar dbang blo gros mtha' yas pa'i sdes /
gsung gi dbang phyug 'jig rten mgon pos byin brlabs pa'i gnas kyi shar sgo ye shes 'khor lo'i dben par sbyar ba dge legs 'phel //

//
