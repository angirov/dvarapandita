byin dbab pa ni :
hU~M hrI:
dus gsum rgyal sras pad+ma thod phreng rtsal :
bla ma yi dam mkha' 'gro'i tshogs dang bcas :
dpa' bo dpa' mo dam can rgya mtsho rnams :
kun kyang ye nas chos sku skye med las :
sprul bsgyur gzugs skus 'gro don mdzad pa'i phyir :
thugs dam rgyud bskul dbyings nas sku bzhengs 'tshal :
bzhengs shig bzhengs shig chos kyi dbyings nas bzhengs :
chos kyi dbyings nas 'gro don skur sprul la :
rnal 'byor mched lcam rig 'dzin sgrub pa pos :
mchog dang thun mong dngos grub thob bya'i phyir :
bla ma yi dam mkha' 'gro srung ma'i tshogs :
sprul pa yang sprul 'khor dang bcas pa rnams :
rdzu 'phrul mkha' la sprin ltar gtibs nas kyang :
byin rlabs mchog dang thun mong dngos grub rnams :
g.yel ba med par dus 'dir char ltar phob :
bla ma yi dam mkha' 'gro srung ma'i tshogs :
mdzad pa'i rnam thar cho 'phrul bsam mi khyab :
sprul pa yang sprul d+hA ki pho nyar bcas :
sku yi rnam 'gyur gar stabs glog ltar 'khyug :
gsung gi gdangs skad nga ro 'brug ltar sgrog :
brtse ba'i thugs rje'i byin rlabs char ltar 'beb :
sku gsung thugs kyi dngos grub bstsal du gsol :
dkyil 'khor gzhal yas 'di la byin gcig phob :
phyi nang gsang dbang ma lus bskur du gsol :
rnal 'byor sgrub mchog rnams la byin gyis rlobs :
pho brang chen po 'di la brtan par bzhugs :
dpal chen khyed kyi mthu rtsal nus pa phyungs :
rtags dang mtshan ma ma lus bstan du gsol :
mkhyen brtse nus mthu'i thugs dam dus la bab :
ma g.yel ma g.yel bla ma yi dam lha :
ma g.yel ma g.yel dpa' bo mkha' 'gro'i tshogs :
rang bzhin gnas nas sku bskyod 'dir gshegs la :
dbang chen khyed kyis bdag la dbang skur la :
byin chen khyed kyis bdag la byin phob cig :
bla ma sku yi ye shes gzi brjid che :
rnal 'byor lus la bde ba bskyed du gsol :
yi dam gsung gi byin rlabs nus par ldan :
sgrub pa mthar phyin dngos grub bstsal du gsol :
mkha' 'gro thugs kyi dgongs pa klong du gyur :
ji bsam yid bzhin 'grub par mdzad du gsol :
dpal chen khyed kyi thugs dam dus la bab :
oM AHhU~M hrIHbadzra gu ru pad+ma sid+d+hi d+he wa d+hA ki nI:
bo d+hi tsit+ta ma hA su kha :
badzra ma hA kro d+ha shAn+ti ka :
hrIHma ha ri ni sa ra tsa hri ya sarba sid+d+hi :
kA ya wA ka tsit+ta :
dz+nyA na satwa a mi d+he wa :
ma ma tsit+ta saM b+ha wa a d+hiSh+Tha naM:
ma ma A yur+dz+nyA na sid+d+hi pha la :
A we sha ya satwaM b+ha ya ra ra ra ra tsA la ya hU~M:
AHdz+haiM sa ma ya a we sha ya hriM hriM:
pheM pheM:
hU~M hU~M phaT phaT swA hA:
zhes pas ye shes byin chen dbab cing dzapa? dang bcas pas bro gar 'khrab pa la sogs bya'o :
las byang tshangs pa'i sgra dbyangs las so //

//
