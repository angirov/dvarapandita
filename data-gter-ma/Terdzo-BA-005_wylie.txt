bka' brgyad gsang ba yongs rdzogs las :
rim lnga gdan thog gcig ma bzhugs :
:\u0f88\u0f88\u0f88\u0f88\u0f88


gsang sngags dbang phyug yongs rdzogs lha la phyag 'tshal lo :
dpal gsang ba 'dus pa'i rgyud don :
bskyed rim zhi khro yongs rdzogs gang rung gcig sngon du song nas :
khyad par gyi rdzogs rim rim lnga gdan thog gcig tu sgom pa'i man ngag don drug gis bstan te :
sngags sems lus dang 'od gsal dang :
zung 'jug rdzogs rim 'bras bu lnga'o :
dang po sngags kyi rdzogs rim bstan pa ni :
bde gshegs yongs rdzogs gsang sngags 'bru gsum rdo rje'i bzlas pa srog rtsol rlung la rdzogs te :
de ltar gsal ba'i rlung 'jug tshe oM:
gnas pa la A:
btang ba la hU~M du bsam :
de yang gnas pa la rgyun bsring ba yin no :
rgyal ba'i sku gsung thugs kyi dngos grub yongs rdzogs su 'grub par byed pa la :
oM AHhU~M:
rlung rgyu 'jug gnas gsum gyi rang bzhin du bzlas pa 'di las khyad par 'phags pa gzhan med pas :
ngag rdo rje'i bzlas pa'i rdzogs pa'i rim pa'o :
gnyis pa sems dmigs pa'i rdzogs rim ni :
rang lhar gsal ba'i snying dbus pad+ma 'dab brgyad lte ba mu khyud dang bcas pa la dgod par bya ba'i yig 'bru ni :
lte dbus su chos thams cad kyi phyi mo rdzogs sangs rgyas kyi 'byung gzhi yang dag skye med a dkar po gcig bsams te :
'dab ma brgyad la shar nas brtsam ste yig 'bru bcu drug bkod pa ni :
a A:
i I:
u U:
r-i r-I:
l-i l-I:
e ai :
o au :
aM a :
mu khyud la thabs yig so bzhi bkod pa ni :
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :
yi ge thams cad dngul dkar blugs nas 'byung ma thag lta bu dkar la gsal bar bsgom :
de yang phyi'i gsal byed la dmigs pa gtad de bsgoms na snang ba'i byang chub sems skye :
nyams dang mig snang du rtags ni nyi zer gyi 'od dang 'dra ba'i snang ba 'byung ngo :
nang gi dbyangs yig rnams la dmigs te bsgoms na snang ba mched pa'i ye shes skye ste :
rtags zla ba'i 'od zer 'dra ba 'byung ngo :
dbus kyi a dkar la dmigs te bsgoms na :
snang ba nyer thob kyi ye shes skye ste :
rtags ni du ba'am :
mun pa lta bu 'byung ngo :
de rjes bde stong du 'char bas :
sems dben gyi rdzogs rim mo :
gsum pa sgyu lus kyi rdzogs rim ni :
snying nang pad+ma'i lte dbus su a dkar po 'od yel te spros pas lus mgo zhabs kun tu khyab ste :
lus sgrib bag chags dag nas :
rlung sems dbyer med du 'dres pa 'od kyi sku rdo rje sems dpa' zhal gcig phyag gnyis sku mdog dkar gsal :
phyag g.yas gser gyi rdo rje rtse lnga pa thugs kar 'dzin pa :
g.yon dngul dkar gyi dril bu dku la brten pa :
zhabs gnyis rdo rje'i skyil krung nyi zla pad+ma seng chen bsnol ba'i khri steng na bzhugs pa :
de la 'od lnga'i sku yol can snang la rang bzhin med phyir sgyu ma'am :
rmi lam mam :
'ja' tshon ltar snang la gdos pa ma grub sgyu ma'i lus su bsgom :
bden 'dzin ar la 'ching ba'i rdzogs rim mo :
bzhi pa 'od gsal sgom pa'i rdzogs rim ni :
sgyu lus rdo rje sems dpa' nyid kyi dpral bar a dkar po 'od 'phro ba gcig bsgom :
de la brten nas de'i 'od zer gyis lus thams cad khyab pas :
sgyu lus 'od kyi rang bzhin de 'od du 'dus te a dkar du yongs su rdzogs :
skye ba med pa'i sems de sems las byung :
sems nyid stong par rdzogs :
stong pa'i rang bzhin 'od gsal du gnas so :
rtags ni du ba yal ba'am :
sprin med bar snang lta bu 'byung :
'od gsal yongs su rdzogs pa'i rim pa'o :
lnga pa zung 'jug rdzogs rim ni :
rnam pa lhar gsal ba'i cha nas sgyu lus la :
rang bzhin stong pa'i cha nas 'od gsal ba bzhin :
tha mi dad zung 'jug dbyer med kyi sku yin pas :
stong pa nyid las gzugs gzhan zhig gud na rang rgyud du grub pa med do :
dper na nam mkha'i 'ja' tshon nam sprin bzhin du shes pa ni zung 'jug mnyam gzhag gi rdzogs rim mo :
drug pa rim lnga thun bzhir bsgom pa'i rnal 'byor la thob bya'i 'bras bu ni :
'da' kar chos nyid 'od gsal du 'khrul pa dag pas chos sku yongs rdzogs la bar do zung 'jug longs spyod rdzogs pa'i skur bzhengs nas :
thugs rje nyid kyi smon lam stobs kyis sprul sku phrag yas te 'gro don yongs su rdzogs par mdzad par rgyud las gsungs pas nges pa can no :
de phyir gsang sngags rgyud sde rgya mtsho rnams kyi bcud nyams su blang thabs kyang :
rim lnga'i rdzogs rim 'di nyid yin no :
rim lnga gdan thog gcig tu yongs rdzogs su bsgom pa gnad kyi man ngag dam pa'o :[ \u0f80]atsha :
rgya rgya rgya :
