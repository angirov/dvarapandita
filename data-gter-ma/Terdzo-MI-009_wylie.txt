gnyan rims lhog pa'i bcos thabs bzhugs so :
gnam skas can gyi gter ma'o :[ \u0f01\u0f83]:
slob dpon sprul pa'i sku la phyag 'tshal lo :
slob dpon pad+ma'i zhal nas :
lo drug cu kha ral gyi dus su :
nad ngan bdun drug ces kyang bya :
lhog pa nag po zhes kyang bya :
nad rims 'dis skye 'gro sum gnyis sdud :
dam tshig nyams pa las byung bas skong bshags la 'bad :
nad kyi ngo bo ni :
kha che la mjug ma ring ba :
yan lag rag pa bzhi yod pa :
gnas ni sa'i 'og tu gnas :
'gyu ba bar snang khams su 'gyu :
'bab pa ni sems can gyi srog bcad pa 'bab :
byi la bzhin du 'jab nas 'ong :
sha khyi bzhin du rtse'u chung la mchong :
dmag mi bzhin du don snying brdzabs nas 'gro :
nad de babs pa'i mtshan nyid ni :
stod la babs na zug gzer che :
snying la babs na snying khro gtum mda' phog pa 'dra :
snying mi dga':
dbugs khyi nyi mas tshig pa 'dra :
lto stong la phog na 'tsho ba sla :
rtse'u chung la phog na 'tsho ba dka':
rgyus pa la phog na sna bug nas khrag khru le 'ongs te mi 'chi :
mkhal ma la phog na mkhal khung mi bde :
zug che :
rna ba 'on te mi 'chi :
rgyu ma la babs na skya bo ser po dmar po ljang gu ljang nag 'khru :
nad zug rgyu ma chad snyam byed :
mdor na nad de phog nas zhag bdun nas gshin rjes khrid :
skam nad dus su sman gyis sleb na thub :
'chi bdag bdud kyi kha nas thar ces bya :
nad de lcags bzhi me brgyad shar dus 'ong :
slob dpon pad+ma'i zhal nas :
nad 'di srung ba'i thabs dang bcos thabs ni gsum ste :
sngags dang gcig :
rdzas dang gnyis :
srung ba btags pa dang gsum mo :
sngags kyi srung ba :
oM ma hA gu ru tri nan :
tri gu ru tri naM:
g+har+b+ha shad ya :
raM raM nA ga tsit+ta thul thul :
nA ga tsit+ta phob phob :
nA ga rbud ling shag :
thum myog sod :
ces pa zhag re la brgya re bzla :
rang lus rdo rje'i go khrab gyon pa zhes bya ba :
btsan po'i mkhar du tshud pa dang 'dra'o :
des thub par the tshom med do :
!
bsnyen pa'i sngags dang rdzas gnyis sbrel bar byed na :
rdzas kyi srung ba ni :
gu gul nag po :
spru ba nag po :
bong nga nag po :
ba bla :
mu zi :
shu dag :
shing kun :
gla rtsi :
mtshur nag :
rnams la gong gi sngags bzlas te ske la thum bu byas la btags :
ro bsregs kyang nyam mi nga'o :
gag lhog gzer gsum srung ba'i mchog :
!
de nas srung ba'i 'khor lo bya ba ni :
phag gzugs bris pa'i nang du :
srung ba'i 'khor lo rtsibs bzhi pa byed :
mu khyud la ma hA gu ru bri :
rtsibs la :
rims rigs sod :
lhog pa dmar po sod :
gnyan khra bo sod :
sbal pa nag po sod :
sngags mgo phyir bstan :
lte ba la :
gang rung bsrung ba'i ming rus la srungs shig :
bya ba bri :
rab gnas byas la ske la gdag go :
nad kyi nyam nga mi dgos so :
gi waM gla rtsi 'khor lo la byug :
nad kyi bcos thabs la :
dang po spyi'i sman ni :
phur mang nag po :
sman chen :
shu dag :
lcags kyu ba :
dwa ba'i rtsa ba :
stag sha ba :
a ru ra :
brag zhun :
dgu sbyor 'di la ril bu bya :
lnga bdun na so rgas gzhon sbyar :
dkar dang mngar dang skyur rnams bsrung :
chu 'dab ma rgyab :
bzang drug mi btang :
khyad par gzer du byung na :
lcags kyu ba :
stag sha ba :
'brang rtsi ba :
hong len :
sho mong :
thang phrom :
kyi lce dkar po :
de rnams phur mang thang gis phul btang :
gzer lhog rtsad nas gcod pa'o :
ri thang mtshams su bya ra gyis :
nad 'di tsha ba rlung ldan na :
de la ga pur chang sbyar phan :
mgo dang gzugs la shin tu zab bo :
gnyan rims lhog pa'i bcos thabs 'di :
rgyal po nyid kyi thugs la chongs :
zhes gsungs nas gter du sbas so :
shin tu zab bo :
sa ma ya :
rgya rgya rgya :
lho brag gnam skas can nas klu bdud can gyi sku smad nas gu ru chos kyi dbang phyug gis gdan drangs pa'o //
dpe kha cig na 'di'i zhal shes la /
srung ba'i phag gzugs la klu bdud rdo rje dang thal kar rdo rje byug go :
nad ngan gseb tu 'gro na dri chu khyor gang la sngags brgya re btab ste bu ga dgur byug go :
mdze la byed na ro la che chung gang rigs sngags btang :
gdams ngag thugs la 'chang ngo :
nor phyugs kyi god kha srung na gi waM dang gla rtsi byug la rwa'am mgul du gdag go :
rab gnas byas te sgo phyi nang gi ya thod la btags pas god kha thub nges so :
bden rdzun lag tu longs dang gsal :
the tshom med do :
