rang gi snying ga'i hU~M las 'od zer 'phros pas bla ma rig 'dzin dpal chen po'i lha tshogs mdun gyi nam mkhar badzra sa mA dzaH
na mo :
bdag dang mkha' mnyam sems can ma lus kun :
bla ma sangs rgyas chos dang dge 'dun dang :
yi dam dpa' bo mkha' 'gro chos skyong tshogs :
thugs rje che ldan rnams la skyabs su mchi :
de nas theg chen smon sems ni /
ho :
sngon gyi rgyal ba sras dang bcas rnams kyis :
bla med byang chub mchog tu thugs bskyed ltar :
bdag kyang mar gyur mkha' mnyam 'gro kun la :
phan gdags slad du sangs rgyas bsgrub par bya :
yan lag bdun pa 'bul ba ni /
oM AHhU~M hrI:
dpal chen rdo rje gzhon nu la sogs pa'i :
phyogs bcu'i skyabs yul rnams la phyag 'tshal lo :
dngos su 'byor dang yid las byung ba yi :
kun bzang mchod sprin nam mkha' gang bas mchod :
so thar byang chub sems dpa'i bslab pa dang :
rig 'dzin sngags kyi dam tshig nyams chag bshags :
'phags dang so so skye bo'i tshogs rnams kyis :
rgyal sras spyod pa spyad la rjes yi rangs :
mtha' yas 'gro ba sdug bsngal gyur pa la :
phan pa ji ltar 'tsham pa'i chos 'khor bskor :
bskal pa bye ba bsam yas ji snyed du :
'gro ba'i don phyir mya ngan mi 'da' bzhugs :
bdag gis dus gsum bsags pa'i dge ba rnams :
'gro kun byang chub snying po thob phyir bsngo :
'jug pa tshad med rnam bzhi bsgom /
bsod nams 'di yis 'gro kun bde dang ldan :
sdug bsngal kun bral bdag la smin gyur cig :
sdug bsngal med pa'i bde dang mi 'bral zhing :
chos kun mnyam nyid btang snyoms la gnas shog :
dzaHhU~M baM hoHsa tshogs zhing rnams :
yi ge gsum gyi rnam pa yis :
bdag dang mkha' mnyam 'gro la thim :
sgrib dag byin gyis brlab par bsam :
!
rang nyid skad cig gis las kyi he ru ka mthing nag rdo rje dang dril bu 'dzin pa'i skur gyur /
raM yaM khaM/
oM AHhU~M/
sarba big+h+nAn A kar+Sha ya dzaH
sarba big+h+nAn na maHsarba ta thA ga te b+h+yo bi shwa sogs lan gsum //
