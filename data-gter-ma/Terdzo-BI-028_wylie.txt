rkun chings zab mo 'di mis ma mthong bar byas nas sgo la sbyar na /       









rkun ma srung ba'i man ngag khyad par can 'di rje btsun mi la la jo mo bkra shis tshe ring mas phul ba dang /
gter kha rnying pa las kyang mthun par byung bas zab bo //
@#//
dam can skyes bu'i dgra chings zab mo bzhugs so //









na mo gu ru /
nam mkha'i snying pos u rgyan pad+ma la phul ba'i jag chings kyi rim pa ni /
tsakra ji skad bshad pa bzhin /
byes su 'gro dus ska rags su gzhug
/nub mo nyal 








khar g.yas su bzhag la lan gsum brdab /
khyim du bzhag na rkun ma mi 'ong /
rta bres su bzhag na rta phyugs rkun mas mi khyer /
de la tsakra ni /
dam can skyes bu'i khog par 








sngags 'di bri'o //
oM i daM rak+ta tsa mun mA ra ya do nub kyi tso ri'i snying khrag rus pa dur wa dam can sngon po dgra jag rkun gsum chings shig
/sngags kyi dbus su tri la rta khrag 








byug
/de'i khog par nr-i la ra khrag byug
/swa b+hA was sbyang /
stong pa'i ngang las dam can skyes bu chen po sku mdog mthing nag lcags kyi sdong po la me yi tshwa tshwa dmar nag dang me 








dpung 'phro ba /
spyan dmar nag me 'bar ba /
shangs nas dug rlangs 'thul ba /
phyag g.yas rdo rje dang g.yon dgra snying bsnams pa /
zhabs gnyis pad nyi dgra bgegs kyi steng na g.yas gel pa'i stobs kyis dgra bgegs kyi snying ga
/g.yon pus mo btsugs pas gsang gnas nas brdzis pa /
phyogs kyi dgra rkun thams cad 'joms par bsam la sngags brgya re bgrang /
skar ma rgyal la ra tshil gyi gsur dud bya /
dgra che dus mgo nas dril /
nam mkha'i snying pos o rgyan pad+ma la phul ba'i gdams pa shin tu zab bo /
kha thaM/
!
yang phyag len gcig la /
dam can gyi jag chings lcags sgrog ma'i tsakra ni /
shog bu sor bzhi pa rkang gang la /
skar ma rgyal gyi nyin par ra khrag bsres pa'i snag tshas bri /
sgog pa /
shing kun /
gu gul /
gi waM/
a gar /
shu dag
/rgya snag
/mu zi zhad tsam che ba /
gla rtsi rnams zhib par btags la byug
/de steng ra tshil byug
/tshon ni /
dgra jag gis khrab can mthong bar 'dod na sngon po /
skyes pa'i tshogs mthong bar 'dod na dkar po /
bud med mang po mthong bar 'dod na sngon po /
ban+de mang po mthong bar 'dod na dmar po bya /
'khor lo ngo bo dam can la rnam pa lcags kyi sdong po me'i tshwa tshwa 'phro ba'i nang du dgra rkun thams cad tshud pa de mun nag thibs se gzhob hrag gis sod par dmigs la /
dam can bskyed bstim byas la rang sngags dag pos rab gnas bya'o //
gu h+ya sa ma ya /
'di'i zhal shes la /
'khor lo bri ba ni /
dam can mngon rtogs dang mthun pa'i lto bar tri /
de'i khog par nr-i /
de'i mthar tri'i gi gu'i steng nas brtsam ste g.yas skor gyis /
oM i daM sogs 'bri /
yan lag bzhi la'ang /
phyag g.yas kyi phyag mgo dang /
g.yon gyi dpung mgo brla'i rtsa ba gnyis nas brtsam ste sngags phreng tshar re bri /
rdzas gong 'og gnyis ka byug
/tshon 'og ma ltar ram /
spyi khyab sngon po bya /
dang po rab gnas gong ma ltar byas la bzhi lteb phred dril nar mo dang /
de dus rgyun mjug nas yar dril la ske rags sne khug ma lta bur byas la gzhug
/dgra dogs che dus mgo nas mar dril /
dus rgyun 'og ma ltar rab gnas kha gso /
dam can gyi gsol kha la brtson pas dgra jag chom rkun gyis mi tshugs pa myong bas grub pa yin no //
mang+ga laM///
/
!
jag chings zab khyad ma ni /
skyes pa dar ma grir shi ba'i rgyus skud sum sgril mda' gang la mdud pa gdab /
sngags rgod 'di mi tshig gis bar ma chod par ngag bcad la khri tsho gcig bzla /
oM b+ha gi :
ma hi sha :
ku b+hir sha :
sa na ga re :
kha 'o shi ri :
ka li ka :
me ru ma ka me :
kha argaM:
de ltar khri tsho gcig bzlas la gdab /
de nas rgyus skud de gza' rA hu la lag na sbrul zhags nag po bsnams pas dgra jag rnams 'ub bsdus hril gyis bcings nas 'gul mi shes par bsam la /
nyen che sar zhag re bzhin sngags brgya stong gang 'grub ma chag par bzla /
gri rgyus rA hu la'i sbrul zhags nag pos dgra bo bcings /
de'i phyi lcags zhun nam khro chus bsgril btums byas par bsam la rang gi rdog 'og gi sa la sngags brgya rtsa bzlas te dgra jag gi gdong la gtor /    gdong la gtor ma thub na dgra phyogs la gtor /
sa dug rlangs su gyur pa dgra bo la phog pas sbrul zhags kyis dgra bo bcings par bsam mo //
'grol na mdud pa dgrol /
shin tu zab bo //
gdams pa 'di la de gong nas myong grub kyi ngag rgyun 'dug cing /
khyad par lcags sbrul lo gzhis ka bsam 'grub rtse la sog bod kyi dmag gis bskor dus lha btsun kong smyon chen pos zla ba lnga pa'i tshes nyer bdun la nyin mo rdzong nang nas dpung gi dkyil gshags nas byon pa yin pa rgyus can kun la gsal lo ///
/[ <!TCC Tibetan character 3,182 undefined in unicode!>]:
rta mgrin gsang ba 'dus pa las :
mi rgod jag chings bzhugs so :[ \u0f88\u0f88\u0f88\u0f88\u0f88 ]dbang chen khros pa'i rgyal po la phyag 'tshal lo :
dbang gi bsnyen sgrub thems nas kyang :
mi rgod jag chings zha rengs bstan :
sa ma ya :
gza' rgod rengs byed nag po'i man ngag 'di la gsum ste :
rdzas dang :
sngags dang :
dmigs pa'o :
dang po rdzas ni :
skyes pa dar ma grir shi ba'i rgyus skud sum bsgril mda' gang la :
bram ze'i sngags rgod 'di mi tshig gis bar ma chod par :
khri phrag gcig bzlas shing bsgrub pa'o :
gnyis pa sngags ni :
oM b+ha gi ma hi sha :
ku b+hir sha :
sa na ga re :
kha'i 'o she raM:
ka ma ka :
me ru ma ka me :
kha argaM:
rgyus skud mis ma mthong bar sbas :
nam mkho ba'i tshe las la sbyar :
gsum pa dmigs pa ni :
skud pa de gza' bdud rA hu la lag na sbrul zhags nag pos jag pa thams cad 'ub hril gyis bsdus nas :
sing gis bcings :
gru gu ltar dril :
'gul mi shes par bsam la sngags rgod bzlas shing gri rgyus sbrul nag po'i dkyil du bsdams nas :
sngags brgyab pas :
lcags zhun nam :
khro chus dril bar bsam :
rdog pa'i 'og nas sa spar gang blangs te :
sngags bzlas nas jag pas mthong sar gtor :
gdong la dug rlangs phog lus sbrul zhags kyis bcings par bsam mo :
des ni mi rgod zha chings rengs par the tshom med do :
'jigs pa grol nas yig brgyas gso :
gzhan la bsrung ba byed na :
rkang 'og gi sa la bsngags te :
g.yon du lan gsum bskor la bzla'o :
lag len du nangs par 'jigs sar 'gro dus :
tho rangs kha ma 'dres par brgya rtsa brgyad bzlas nas gang bsrung ba thams cad la g.yon du lan gsum bskor la 'gro phyogs su gtor ro :
des ni 'jigs pa las grol lo :
shin tu zab bo :
o rgyan bdag gis gshin rje gtsug na me 'bar gyi rgyud nas phyung ste :
ma 'ongs las can gyi don du rta mgrin gsang ba 'dus pa'i las tshogs su sbas so :
sa ma ya :
rgya rgya rgya :[ \u0f88\u0f88\u0f88\u0f88 <!TCC Tibetan character 3,182 undefined in unicode!>]:
rta mgrin gsang ba 'dus pa'i las tshogs gnod byed skrod pa'i man ngag zur du gab pa bzhugs so :[ \u0f88\u0f88\u0f88\u0f88\u0f88 ]gdug pa 'joms mdzad lha la phyag 'tshal lo :
gnod byed skrod pa'i man ngag ni :
sbrul mgo'i sha la sngags 'di gdab :
oM mo ha sha ya hU~M phaT:
dgra bo phyi'i rgya mtshor ma thug gi bar du uts+tsha Ta ya phaT:
ces sbrul mgo'i sha la bsngags so :
dmigs pa ni /
dgra bo de'i lag pa g.yas pa la mi dkar po   lhan cig skyes pa'i lha /gcig gis bzung /
g.yon mnyam por 'ong ba'i bdud /   mi nag po gcig gis bzung nas lang ma ling byas nas phyi'i rgya mtsho la thug gi bar du bskyur bar bsgom mo //
rang nyid 'jam dpal du bsgom :
rkang mthil za ma byung bar du bsgrub :
sgrub pa thon nas sbrul sha dgra bo'i khar theng bar bya'o :
'di ni gang la bya bar lo zla mi 'gyang bar mtha' med du 'khyams par the tshom med pa'i bslu med gdam ngag
/\u0f80atsha :
zab rgya'o :
bdag nyid pad+ma 'byung gnas kyis :
phyi rabs brgyud 'dzin bu chung don :
ngan sngags zab rgya gter du sbas :
las can bu yis spyod par shog :
pe dkar khyod la gnyer du gtad :
rat+na gling la gter ster rgya :
na tha rtsa :
rgya rgya rgya :
@#//
thub pa nag po'i mgo 'khor zab mo lag len can bzhugs so //
dus snyigs mar chos byed pa la dgra mang zhing /
khyad par gcig pur 'dug par chom rkun ldang bas /
glo bur chom rkun gyis ka cha sogs khyer ba byung na mgo 'khor gyi gdams pa 'di bya ste /
dug shog che chung rang gi rkang mthil tsam zhig la rU ba skye mched dod pa bri /
ming rus gang shes dgod /
lto bar mchod rten nag po mgo mjug ldog pa zhig bri /
de'i dbus snying ga'i thad du r+n+r-i /
mtha' skor du sngags kyis g.yon du bskor /
rkang rjes kyi sa dang gri khrag byug
/rang lha'i nga rgyal gyis ling ga la dgug gzhug yid ches pa byas la shi lteb du ltebs /
rang 'thag spom nag gi lte ba can lte khung mun pa nag po'i btson khang du gzhug
/sngags stong phrag gcig smra bcad la bzla /
rang 'thag gi mig nas mar gdab /
yu ba ma reg par bgyis te g.yon du bskor /
dgra bo mun nag gi gling du tshud nas gar yang 'gro sa med par mgo 'khor bar bsam mo //
shin tu zab /[ \u0f80]atsha /
ting 'dzin ni /
rang thub pa nag po ri rab tsam /
sku la ling nag po'i chos gos bklubs pa /
phyag thal mo brdab pas stong gsum gyi 'jig rten thams cad g.yo zhing /
nyi zla'i snang ba dang bral ba'i nag thibs se song bar bsgom /
oM sarba sarba big+h+nAn dgra jag chom rkun rang dbang med par mgo skor cig swA hA:
zhes dang /
dmod mo gang shes brjod do //
man+t+ra gu h+ya /
'di rnying ma bka' ma'i man ngag las byung ba'o ///
/[ <!TCC Tibetan character 3,182 undefined in unicode!>]:
bla ma drag po'i man ngag las :
rkun ma mgo 'khor bzhugs so :
gu ru drag po'i las mtha' las :
rkun ma mgo 'khor byed thabs la :
rdzas ni rkun ma'i rkang rjes kyi sa blangs la :
rang 'thag kha sbyor bar du blugs :
rang 'thag de'i steng du nas nag gi gtor ma mdzub gang ba gcig bzhag :
der khrag gis brgyan la bsham :
gtor ma'i nang du ling ga mgo mjug ldog pa bzhag :
de nas sngags bzla :
jag pa chom rkun thams cad zha raM wa ti sa mun dza :
zha raM wa ti sa mun dza :
zha raM wa ti mun mun thib thib rA tsa mun mun :
rA tsa thib thib swA hA:
chom rkun chings chings :
sngags 'di gsum re song bar du rang 'thag de g.yon skor du lan gsum bskor :
sngags kyi thun mtshams dang 'dra ba re bya :
rang 'thag gi yu ba nor smyon gyi rnga ma chun pos brgyan :
dngul ro'i slad :
rjes sa :
ram pa :
phug ron brun :
sa chad pa'i sa :
pha waM 'gyur med zug pa'i dreg pa'o :
gtor ma nang gi ling ga'i lte bar rtsa sngags tshang mas bskor :
de'i mthar ka cha 'di zhes bya ba khyer ba 'khor cig :
khug cig :
rengs shig :
khug cig :
byings shig :
rmugs shig :
'thibs shig :
sdoms shig :
ces pas bskor :
'gug gzhug drag tu bya :
ling ga dpe ris che bar bya :
ka cha dang rta nor gyi ming gis ling+ga'i mtha' skor :
mun nag thar med nang du tshud par sgoms :
rang nyid gu ru drag po'i nga rgyal dang ma bral bar sngags bzla :
'grub rtags rang nyid skyugs bro bar 'ong :
ka cha ma lon bar bca' gzhi rnams ma bshig par byas la bzhag go :
sa ma ya :
kha thaM:
rgya rgya rgya :[ \u0f01\u0f83]:
dgongs gter thugs kyi klong gsal las :
chom rkun jag pa 'ching ba bzhugs :
chom rkun jag pa 'ching bar 'dod na :
'khor lo steng 'og gnyis kyi 'og ma'i dbus su dgra gzugs gan rkyal du bris pa'i mthar sngags 'di yig mgo phyi la bskor :
oM b+he te b+he te ma hA b+he te shAkya b+he te nag po rkun jag khram gsum b+han+d+ha b+han+d+ha zha ri wa ti sa mun dza :
zha raM wa ti sa mun 'thib :
shar stag yos gnyis kyis gnod byed rkun bu satwaM b+ha ya nan :
lho rta sbrul gnyis kyis gnod byed rkun bu satwaM b+ha ya nan :
nub bya sprel gnyis kyis gnod byed rkun bu satwaM b+ha ya nan :
byang byi phag gnyis kyis gnod byed rkun bu satwaM b+ha ya nan :
khyi 'brug glang lug bzhis gnod byed rkun bu satwaM b+ha ya nan :
oM ni sing chings rmongs rmongs rmongs 'thib 'thib nyi ma phyogs bzhi mtshams brgyad kyi dgra rkun jag gsum chings shig :
satwaM b+ha ya nan :
de'i phyi rim mthar :
ye d+harmA bri :
steng ma dbus su rdo rje rgya gram bris pa'i mthar sngags 'di yig mgo nang du bstan la :
gnon byed rkun bu lus satwaM b+ha ya nan :
ngag satwaM b+ha ya nan :
yid satwaM b+ha ya nan :
mig gi dbang po mun thib dza :
sems kyi dbang po mun thib dza :
yan lag rtsa rgyus thams cad mun thib rmongs rmongs thib thib chings shig :
satwaM b+ha ya nan :
dzaHdzaHhriM hriM mu stegs a ti nag po'i rdzas 'di la myur cig :
de'i phyi rim la a li kA li bri'o //
de gnyis kha sbyar ba'i bar du :
rtsa rtsi dug :
se ba'i me tog gsum :
gser gyi bye ma :
rtsa rtsi dug lo rnams bzhag la bon bskor bya'o :
dmigs pa gang yang mi dgos :
'khor lo bskor ba kho nas chog :
ces pa 'di ni rig 'dzin mi 'gyur rdo rje la o rgyan rin po ches bco lnga'i nub mo la gnang ba'o //
sa ma ya /
rgya rgya rgya ///
/
