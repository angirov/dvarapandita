yang gter thugs rje chen po pad+ma rgyal po'i brgyud pa'i gsol 'debs bzhugs so //
gdod ma'i mgon po kun bzang 'od dpag med //
nges pa lnga ldan gar dbang spyan ras gzigs //
thugs rje'i sgyu 'phrul pad+mA ka ra la //
gsol ba 'debs so smin grol dngos grub stsol //
dbyings phyug mkha' 'gro'i gtso mo mtsho rgyal yum //
rgyal sras lha rje ye shes mchog grub rgyal //
mtshan ldan lha yi sras mo legs bzher mar /
gsol ba 'debs so smin grol dngos grub stsol //
zab gter mnga' bdag nyi ma seng ge rtsal //
bka' bab bdun ldan pad+ma mdo sngags gling //
chos bdag rig 'dzin rtsa brgyud bla ma la //
gsol ba 'debs so smin grol dngos grub stsol //
'gro 'dul pad+ma rgyal po'i dkyil 'khor lha //
rgyal ba sras bcas dpa' bo rnal 'byor ma //
chos gter srung ma dam can rgya mtsho la //
gsol ba 'debs so smin grol dngos grub stsol //
smin byed gsos thebs sgom pa'i mthun rkyen 'byor //
bskyed rim brtan thob bsnyen sgrub mtha' ru phyin //
thun mong khyad par las kyi sbyor ba yis //
mkha' khyab 'gro kun dbyings su sgrol bar shog
/sems byung rnyog ma zhi nas chos nyid mthong //
zung 'jug nyams 'phel snang rig tshad la phebs //
chos can 'khrul pa chos nyid dbyings su zad //
ye shes rtsal kha phyogs med rgyas par shog
/byang chub sems mchog skyes brtan gong du 'phel //
lam lnga sa bcu skad cig nyid la bgrod //
'gro 'dul pad+ma rgyal dang dbyer med par //
nam mkha' ji srid gzhan don lhun grub shog
/ces pa'ang pad+ma gar dbang blo gros mtha' yas kyis bgyis pa dge legs 'phel ///
/
