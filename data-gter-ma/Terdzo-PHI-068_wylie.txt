@#//
'byung ba bzhi'i 'jigs pa srung ba'i man ngag bzhugs so //
na mo gu ru /
sa g.yo ba'i 'jigs pa srung ba'i tsakra ni /
ma hA gu ru chen po yis :
mnga' bdag rgyal por bka' bstsal pa :
spyir ni ma 'ongs snyigs ma'i dus :
nad mtshon mu ge me chu thog :
ri rud gangs rdib shwa 'ud sogs :
phyi nang 'jigs pa mang po 'byung :
khyad par bod kyi yul 'di ru :
de bzhin gshegs pas zhabs ma bcag :
rdo rje'i sa gzhi med pa dang :
lha srin sdig pa mang ba'i rgyus :
skabs su sa g.yos khol bu 'byung :
gshin rje nag pos kha gdangs ltar :
'jigs pa chen po ya re nga :
de tshe srung ba 'di nyid gces :
gro ga 'am ni shog bu la :
'khor lo dpe 'u chung ltar bri :
khro rgyal mi g.yo mgon por bskyed :
rang sngags brgya stong khri 'bum bzla :
me 'od du ba 'thul ba 'am :
rmi lam bzang po'i rtags byung na :
'khor lo dril te skud pas dkri :
gnas chen byin can mang po yi :
sa sna chu sna 'dus pa las :
sAts+tsha ser po bzhengs pa'i nang :
rten 'brel rdzas dang lhan cig gzhug :
gtsug lag khang ngam rgyal po'i khab :
yul dbus ri rtse mthon po ru :
gter gyi bum pa'i nang du sba :
bkra shis mnga' gsol rgyas par bya :
yul khams sa g.yos 'jigs pa dang :
gzhan yang gza' thog rbab la sogs :
glo bur 'jigs pa thams cad srung :
gang zag re re srung ba ni :
'khor lo mgul du gdags kyang rung :
rdzas ni bde gshegs 'phel gdung dang :
gnas rten byin rlabs can gyi sa :
rin chen sna lnga pha lam rigs :
yungs dkar shu dag gi waM bcas :
'khor lor byug cing lte bar gzhug :
ces gsungs so //
chos dbang rin po che dang kun skyong gling pa'i mchod rten dkar po'i gter kha gnyis khog mtshungs par 'byung ngo //
dpe ris ni /
rus sbal ser po'i lte bar 'khor lo mu khyud gsum pa'i dbus su mi g.yo ba'i sku'am /
ral gri hU~M gis mtshan pa'i mthar /
oM badzra kro d+ha Ar+Ya a tsa la hU~M b+han+d+ha b+han+d+ha hU~M phaT/
ces dang /
b+h+rU~M b+h+rU~M b+h+rU~M/
b+hU mi tsa la satwam+b+ha ya hU~M laM nan /
a pa ra tsakra hri tiSh+TaM b+ha ba rak+Sha rak+Sha :
de'i phyi rol gyi mu khyud la 'khor lo ser po rtsibs dgu pa la mdun nas g.yas skor du /
1)oM badzra kro d+ha hU~M kA ra hU~M gardza gardza hU~M phaT/
ces dang /
b+h+rU~M b+h+rU~M b+h+rU~M/
b+hU mi sogs /
de bzhin du /
2)bi dza ya dang /
ha na ha na /
3)nI la daN+Da 
da ha da ha 
4)ya mAn+ta ka 
pa tsa pa tsa 
5)Ar+ya a tsa le 
b+han+d+ha b+han+d+ha 
6)ha ya grI ba 
hu lu hu lu 
7)a pa rA dzi ta 
tiSh+Tha tiSh+Tha 
8)a mr-ita kuN+Da lI 
ts+tshin+d+ha ts+tshin+d+ha 
9)tre lokya bi dza ya 
b+hin+da b+hin+da 
10)ma hA ba la 
s+pho Ta s+pho Ta 
de rgyab mu khyud la dbyangs gsal rten snying sogs brtan bzhugs kyi sngags dang /
smon lam bkra shis /
de rgyab rdor ra dang me ri 'o //
mi g.yo ba'i sku zhal gsum phyag drug pa'am /
zhal gcig phyag gnyis ral gri dang zhags pa 'dzin pa bri /
sku mdog mthing nag
/rdzas kyi gtso bo rgya gar rdo rje gdan gyi sa rdo shing sogs rnyed na legs /
!
sa g.yo ba'i 'jigs pa bsrung ba ni /
sngags 'di shog bu nar mo la bri /
a gar nag po dang /
gi waM byug
/rab gnas bya /
mtshon kha mi ston /
gnas khang gi ldeb la sbyar /
bsrung bya'i mgul du gdags so //
sngags ni 'di'o //
oM a pa ra tsakra hri di su ne ye a pa na ye gnas khang ngam /
'chang ba po la sa g.yo ba'i 'jigs pa thams cad srungs shig rak+Sha rak+Sha /
zhes so //
rje dwags po'i man ngag las brgyud pa \u0f80atsha /
!
yang na sAts+tsha ser po zhig gi nang du /
thub pa'i gzungs kyi sham bur /
oM he he tiSh+Tha tiSh+Tha b+han+d+ha b+han+d+ha d+hA ra ya d+hA ra ya a ni run+d+ha ni run+d+ha b+hU mi tsa la ur+Sh+Na ma Ni swA hA/
zhes bris pa bcug
/rab tu gnas /
gnas chen mang po'i sa sna chu sna sogs dang bcas rdza'i rus sbal gyi nang du lag tshags dam par gzhug
/gnas khang sogs kyi shar du sbas pas sa g.yo thub /
jo bo'i man ngag bka' gdams pa skor chen po'i phyag bzhes so /
!
/chu'i 'jigs pa srung ba ni :
rgya shog gtsang ma dmar po la :
rgya snag gi waM a ga rus :
'khor lo rtsibs drug mu khyud bcas :
lte bar b+h+rU~M la sngags 'dis bskor :
tad+ya thA:
oM mu ni mu ni ma hA mu na ye swA hA:
spel tshig gang 'os rigs pas dpyad :
rtsibs drug sngags la sham bu gdags :
sngags ni :
oM wA gI shwa ri muM:
oM ma Ni pad+me hU~M:
oM badzra pA Ni hU~M:
oM tsaN+Da ma hA ro Sha Na hU~M:
oM ya mAn+ta hU~M:
oM tA re tut+tA re ma no ha ra hU~M ha ra hU~M phaT:
shaM ni :
oM AHhU~M:
tad+ya thA:
the ra the ra :
no ra no ra :
ai ho swA hA:
'chang ba po la chu 'dre'i gnod pa dang :
chu'i 'jigs pa thams cad rak+Sha rak+Sha :
zhes so :
de rgyab dbyangs gsal rten snying dang :
rdor ra me ri bcas pa bri :
rab gnas byas la mgul du gdags :
rgya mtsho'i rba rlabs 'khrugs kyang nyam mi nga :
gu ru tshe brtan rgyal mtshan gyi gter ma'o /
!
/nya'i pags pa la /
oM AHhU~M yaM ma la hrIHna swA hA:
stong bzlas rkang mthil du blan :
rlung bzung nas phyin na chu'i steng du sa la 'gro ba bzhin nus so /
!
/seng ldeng gi byang bu la /
oM AHhU~M na mo rat+na tra yA ya bi tri yaM swA hA:
zhes bris te ske la btags na chus khyer mi srid do :
nyang gter ro /
!
/gnas khang la me'i 'jigs pa srung ba ni /
chu shing gi phur pa sor brgyad pa'i rgya mdud dang /
changs zung la /
oM badzra tsaN+Da ma hA ro Sha Na hU~M phaT:
dbal la /
aHyaHmaHduHruHtsaHshaHnaH
zhes bri /
rab gnas dang mnga' gsol bya /
yi dam gang yin gyi sngags sham du /
tri hrIng dza :
si na ra ma hU~M phaT:
tri hring dza :
ya ma rA tsa du tri phu tri me kha me khu swA hA:
zhes stong phrag sogs ci mang bzlas la bsngags nas btsugs pas me'i gnod pa thams cad srung ngo //
las 'phro gling pa'i gter ma'o /
!
/nags tshal dang khyim sogs mes 'tshig pa'i dus su :
bul tog gi chu la :
oM AHhU~M:
me kha me khu :
me kha la phu :
tsha ba me'i dbal sod :
grang ba chu'i sngo longs :
thog thog me'i dbal sod :
me ri dmar po sod :
lcags ri sngon po sod :
me du sod swA hA:
zhes bzlas shing gtor :
zhi bar 'gyur ro :
nyang gter ro /
!
/me yi 'jigs pa srung ba ni :
shog bu gru bzhi dug khrag byug :
chu shel snag tshwas sngags 'di bri :
tad+ya thA:
oM tA re tut+tA re tu re e ka dzA Ti shaM ka ra shaM ka ra :
ag+ni b+hA ya shaM ka ra :
tsa ra tsa ra :
tsi ri tsi ri :
b+hu ru b+hu ru :
b+h+ra ma ra satwam+b+ha ya :
b+h+ra ma ra satwam+b+ha ya :
dza la naM:
dza la naM swA hA:
zhes bris sAts+tsha dkar por bcug :
chu shel lan tshwa chu shing sogs :
rten 'brel rdzas dang lhan cig tu :
me lha'i phyogs su sbas pa yis :
bskal pa 'jig pa'i me phung che :
'bar zhing 'khrugs kyang bsrung bar 'gyur :
zhes gu ru tshe brtan rgyal mtshan gyi gter ma'o /
!
/rlung gnon zab pa rigs gsum bzhugs so //
ya mA ri na mo /
zla gsang char 'beb kyi nyer mkho rlung gnon gyi gdams pa ni /
gro ga'am shog bu la sha ba yu mo nyal ba'i steng du rlung lha dud kha lag g.yas ba dan   dril zhing bsnyal nas sha ba yu mo'i /rna ba g.yas pa'i thad du thogs pa   g.yon rlung rkyal ltogs shing zhom pa bsdams pa smad cing bzung ba /bris pa'i snying gar yi ge yaM gyi mthar rlung lha rlung dang bcas pa nan nan satwam+b+ha ya rak+Sha hU~M/
zhes bri /
de mthar yi ge yaM brgya dang brgyad bri /
gzugs kyi mthar mgo'i thad nas /
oM b+ha ye b+he /
a staM i staM/
b+ha yu satwam+b+ha ya nan /
rlung lha satwam+b+ha ya nan /
b+ha ye b+he /
b+han+d+ha b+han+d+ha /
b+han+d+ha ya b+han+d+ha ya /
satwam+b+ha satwam+b+ha /
satwam+b+ha ya satwam+b+ha ya /
yaM yaM nan /
yaM nan yaM nan /
hU~M hU~M/
b+ha yu satwam+b+ha ya dza dza nan nan phaT phaT/
ces tshar gsum bri /
lto ba dang gzugs phyi'i sngags rnams mgo phyi bstan du bskor /
de la rlung lha dgug bstim mang du byas la /
'dre lteb byas pa tshon skud lngas rgya gram du bcing /
rdza'i gwa'u sar pa kha sbyor du bcug
/gwa'u'i nang sAts+tsha zhig po'i sas bkang /
gwa'u yang tshon skud lngas rgya gram du bcings pa mchod rten rab gnas can gyi 'og gam /
rang gi sgrub khang gi nub byang ngam /
char 'beb kyi 'phrul 'khor bcas pa'i nub byang du dong gru gsum brus pa'i nang du g.yam sgrom byas par bcug
/g.yam pa la rdo rje rgya gram dang ri rab gling bzhi gling phran bcu gnyis bris pas dong kha dgab /
de'i steng du tho brtsigs pa'i khar sAts+tsha rab gnas can bzhag
/ri rab kyi 'og tu rlung lha rlung dang bcas pa mnan par bsam /
dong nang du gwa'u'i mtha' yang sAts+tshas bskor la bzhag dgos /
de ltar bcas zin nas /
oM ya mAn+ta ka char ya chur ya b+ha yu satwam+b+ha ya nan /
zhes stong phrag yan chad bzla /
sa ser po la sngags de nyid btab la rlung lha'i gzugs la brab cing rlung yong ngos su yang gtor /
gal te rlung che zhing non dka' na phyogs bzhir gong gi mnan pa de 'dra ba bzhi byas na mi non pa mi srid do //
mnan pa ma bton bar rlung ldang bar mi 'gyur ro //
char phebs zin nas mnan pa dbyung ba shin tu gal che'o /
!
/yang char pa rlung gis 'bab tu mi ster na /
khyi dkar sna dmar gyi thod pa'i dpral bar rdo rje rgya gram bri /
de'i lte bar /
oM hur ya hur ya rlung ltar nan /
zhes bri /
de la rlung thams cad bkug la /
sngags de nyid stong phrag gsum yan chod bzlas la btab /
thod pa de nyid 'phrul 'khor bskor sa'i chu mig gi nub byang mtshams su chu mig nas 'dom gang bcal ba'i sar dong khru gang brus pa'i nang du thod pa'i kha mtshul chu mig phyogs su bstan la mnan /
'dis ni nges par rlung non par 'gyur te shin tu zab cing yid ches mod /
cung zad gnyan cing rtsub par 'dug ces grags so //
char phebs nas khyi thod dbyung /
ri mo chus bkru'o /
!
/yang rlung gnon bde mgyogs ni /
dar ljang gu nyis gug byas par rdo rje'i mdud pa bor la de la rlung lha dgug bstim bya /
oM char ya chur la rlung gi stobs satwam+b+ha ya nan /
zhes mang du bzlas la dar mdud la btab /
sa ser la yang sngags de nyid btab /
rlung yong ngos su dar mdud brdab cing sa ser gtor /
dar mdud sbar sbug tu bcang /
g.yam pa la ri rab bang rim bzhi brtsegs la yaM nan bya ba bzhi bris la nub byang du kha bstan /
shog bu la rlung lha sha ba la zhon pa'i snying gar yaM gyi mthar rlung lha rlung dang bcas pa khug dzaH
satwam+b+ha ya nan bya bas bskor bar dgug bstim mang du byas la l+h+wam g.yas pa'i nang du kha sbub tu bcug la l+h+wam gyon /
rlung byung dus rkang pa g.yas sa la brdab cing dmod pa 'bor /
char 'beb zin nas ling ga dbyung zhing dar mdud bkrol /
ri rab bsdu'o //
des kyang rlung non par 'gyur ro //
de ltar rlung gnon gong ma gnyis ni lho brag nam mkha' rgyal mtshan gyi man ngag yin /
phyi ma ni rje btsun dam pa rat+na'i   'bri gung rin chen phun tshogs /zhal gyi gdams pa ste /
'on kyang zab par mthong nas zla gsang char 'beb kyi nyer mkhor sbyar ba la 'gal ba med dam snyams nas   'bri gung chos grags /bris pa yin no //
\u0f80atsha /
mang+ga laM///
/
