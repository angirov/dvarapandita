\u0f01\u0f83:
ma bsgom sangs rgyas kyi gnad drug las :
ye shes mthong grol gyi gdams pa bzhugs so :
\u0f88\u0f88\u0f88\u0f88
bcom ldan 'das rang rig sku gsum lhun gyis rdzogs pa la phyag 'tshal lo :
don tig 'gro ba kun grol las :
ye shes mthong grol gyi gdams pa ni :
rgyud las :
e ma :
ye shes sku mchog thugs rje can :
'di nyid mthong ba tsam gyis kyang :
nyon mongs skye med don mthong zhing :
ma bsgom par yang mthong grol lo :
zhes gsungs pas :
'di la gsum ste :
gzhi smin byed brda'i mthong grol :
lam grol byed don gyi mthong grol :
'bras bu mngon du byed pa rtags kyi mthong grol lo :
dang po ni :
gnas dben par bdag dang gzungs ma mtshan ldan gnyis kyis :
thugs rje chen po dang gsang ba ye shes kyi rnal 'byor du zhugs te :
mdun du da la'i dbus su :
bum pa dri zhim po'i chus bkang ba la :
thugs rje chen po'i dkyil 'khor bskyed cing bdag gis yi ge bcu pa bzla :
gzungs mas :
oM AHhU~M hrIH
oM d+hu ma g+ha ye na maHswA hA:
zhes zhag gsum du bzlas la :
de nas byang sems dkar po dang a mr-ita la :
bdag gis oM AHhU~M 'bum bzla :
byang sems dmar po dang sin+d+hu ra la gzungs mas :
oM AHhU~M 'bum bzla :
de nas shog bu la bum chus spyin dang sbyar la chag bya :
byang sems dkar dmar grogs dang bcas pa mtshal dang sbyar te :
ye shes rang shar 'khor lo yi ge drug gi 'khor lo dpe'u chung ltar bris pa'i dbus su ring bsrel dang bcas pa yang yang thugs rje chen po'i dkyil 'khor la sogs pa'i ye shes sems dpa' bstim zhing 'od gsal bsgom ste :
bdag gis A li bzla :
gzungs mas kA li bzlas te :
rab dngos su lha yis zhal mthong ba dang :
lung ston pa dang :
rtogs pa 'char ba dang :
'khor lo las 'od dang :
sgra dang :
dri dang :
nam mkha' la 'ja' dang :
sgra dang sa g.yo ba 'byung :
'bring nyams su bde nyams chen po dang :
gzugs sgra dri ro reg bya'i gsal snang dang :
mi rtog pa rnams 'char bar 'byung ngo :
tha na rmi lam du bla ma dang :
khye'u dang :
bu mo dang :
glegs bam dang :
mchod rten dang :
'ja' 'od dang :
nyi zla dang :
shel dang :
sgron me thogs pa dang :
rol mo sgrog pa dang :
mi mang po la chos bstan pa la sogs pa byung nas :
'khor lo thugs rje chen po'i sku gzugs nang du bzhugs su gsol la :
yi ge bcu pa khri dang :
rten 'brel snying po stong dang :
rgyud tshar brgya dang :
tshogs 'khor bcu la sogs pas rab tu gnas par bya ste :
smon lam 'di ltar gdab par bya'o :
e ma e ma :
thog ma'i byams mgon kun bzang snang mtha' yas :
ye shes rigs lnga thugs rje chen po'i tshogs :
gang la gang 'dul rang byung sprul pa'i sku :
yab yum 'khor bcas bdag la dgongs su gsol :
kun gzhi mtha' bral mkha' ltar yangs pa'i klong :
ka dag lhun grub rang byung ye shes de :
rang la yod kyang rang ngo ma shes pas :
'khor bar gnas pa'i sems can snying re rje :
bde gshegs byams mgon sras dang bcas pa yis :
bde gsal 'dus ma byas pa'i bden stobs kyis :
bdag la sangs rgyas yon tan rab rdzogs nas :
thugs rje'i stobs kyis 'gro don byed par shog :
bdag gis 'di ltar bsags pa'i dge ba 'dis :
mthong thos dran reg myong tshor 'brel ba yis :
'bad rtsol ma dgos skad cig 'di nyid la :
skye 'gro ma lus dus gcig grol bar shog :
hrIHbrgya bzlas la yid la byar med pa'i don bsgom :
de nas sku de'i mdzod spur byang sems dkar po dang tshon dkar pos oM bri :
mgul du byang sems dmar pos AHbri :
thugs kar byang sems 'dres ma dang tshon mthing gas hU~M bris la 'gro don che ba'i sar bzhugs su gsol na :
sku de gang mthong ba'i sems can de mngon par rdzogs par sangs rgyas par 'gyur ro :
mtshams med pa lnga byas pa yang ngan 'gro las bzlog par 'gyur ro :
'khor lo rang gi mchan 'og tu bcang na :
rang nyid gang gis mthong ba thams cad smin cing mthong grol du 'gyur ro :
slob ma la mthong grol gyi dbang bskur na :
byang sems kyis yi ge lus kyi gnas gsum du gong ltar bris la :
spyi bor mthong grol gyi sku bzhag la 'di skad do :
oM:
mtha' brgyad grol ba'i ye shes sku :
rang la gnas pa re dogs med :
chos sku skye ba med pa'i don :
mthong grol sku yi dbang bskur ro :
hrIHhrIHhrIHzhes dbang bskur ro :
de nas rten mi 'bral bar bcangs shing 'od dang :
sgra dang :
sa g.yos dang :
nyi zla gzas zin dus dang :
sad ser dang :
mu ge dang :
nad yams dang :
mtshon 'khrug dus dang :
rlung dang :
shwa dang :
char drag dang :
me chen po la sogs pa 'byung ba'i ltas chen po byung ba'i tshe :
mthong grol la tshogs dang gtor ma 'bul zhing :
'byung ba'i ltas de phyogs dang bstun pa'i rigs lnga'i sangs rgyas su bskyed pas 'byung ltas ngan pa bzang por 'gyur zhing :
de mthong ba'i sems can thams cad sangs rgyas thob par 'gyur ro :
de dag ni gzhi smin byed brda'i mthong grol lo :
gnyis pa lam grol byed kyi mthong grol ni :
rdo rje bla mas :
slob bu de la 'di skad do :
kye rigs kyi bu :
'khor 'das kyis bsdus pa'i chos thams cad tshogs drug gi yul la ma shar ba med pas :
tshogs drug gi snang ba 'di dag lus las shar ba yin nam sems las shar ba yin ltos shig :
ces smos te :
dpe don du mas sems thang chad du gzhug go :
des ni 'khor 'das thams cad sems su grol bas gnyis 'dzin rang sar grol ba des na mthong grol zhes ngo sprad do :
de dag ni lam grol byed don gyi mthong grol lo :
gsum pa 'bras bu mngon du byed pa rtags kyi mthong grol ni :
mig gnyis btsir bas rma bya'i mdongs lta bur 'char ba de bstan te :
rang rig ye shes lnga'i rang mdangs 'od du 'char ba yin no :
rang 'chi ba'i tshe mdun gyi nam mkhar 'od 'di lta bu'i tshom bu lnga 'char te :
de la shes pa ma yengs par gtad cing :
rang snang gi ye shes su ngo shes na :
yar gyi zang thal du 'gro ba yin no :
'di lta bu'i gnad dang ldan na :
sku gsum gyi rtags la sogs pa ngo mtshar can mngon du 'byin nas sangs rgyas par 'gyur ro :
zhes ngo sprad do :
de dag ni 'bras bu mngon du 'byin pa rtags kyi mthong grol zhes bya'o :
ye shes mthong grol gyi gdams pa zhes bya ba rdzogs so :
e ma ho :
'di ltar ma bsgom sangs rgyas gnad rnams kyis :
skyes bu de nyid 'chi ba'i dus nyid du :
'chi rtags chos sku'i mtshon pa sprin med mkha':
longs sku 'ja' 'od sprul sku me tog char :
de dag skye ba lnga nas rigs lnga yi :
zhing du skyes nas sangs rgyas thob pa'i rtags :
phyi yi nang rtags chos sku sa g.yos dang :
longs sku 'od sgra dri zhim sku gsung thugs :
sprul sku nyi ma'i dkyil 'khor 'od lngas bskor :
de dag skye ba gsum nas mngon sangs rgyas :
phyi yi gsang rtags chos sku mthong rtags su :
'byung ba rang sar 'khyil zhing gnas pa dang :
longs sku'i rtags su nam mkhar 'od lnga'i sku :
sprul sku'i rtags su sprul pa sna tshogs snang :
de dag skye ba gcig gis sku gsum 'grub :
nang gi phyi rtags chos sku thob pa na :
'chi khar spyi gtsug 'od kyi rlangs pa 'byung :
longs sku'i rtags su lus mnyen 'od dang ldan :
sprul sku'i rtags su zhag mang drod mi yal :
nang gi nang rtags chos sku thob pa na :
me la bsregs pas me yis mi tshugs shing :
thugs ljags tshems spyan la sogs 'byon pa dang :
longs sku'i rtags su me lce g.yas 'khyil dang :
rigs lnga'i phyag mtshan dbyibs su byon pa dang :
sprul sku du ba g.yon 'khyil mchod pa'i dbyibs :
nang gi gsang ba'i chos sku thob rtags su :
rigs lnga'i gdung byon kha dog lnga ru gsal :
longs sku sku dang yig 'bru phyag mtshan 'byon :
sprul sku'i rtags su ring bsrel phra zhib mang :
de dag nges par bar dor mngon sangs rgyas :
gsang ba'i phyi rtags sprul sku thob rtags su :
'gro ba mang po bde zhing mos pa dang :
gsang ba'i nang rtags longs sku thob rtags su :
nye bar gnas rnams ma bsgom ting 'dzin skye :
gsang ba'i gsang rtags chos sku thob pa ni :
phung po lhag med yang dag rdzogs sangs rgyas :
chos dang gdams pa'i gnad med 'chi ba rnams :
nam mkha' sngo skya gzugs med khams su skye :
sprin 'ja' dkar po gzugs khams gnas su skye :
sprin dkar lang long 'dod khams lha gnas so :
drag po rlung 'tshubs lha min gnas su skye :
sprin dkar nyi 'od mi yi gnas su skye :
yul ngan thal 'tshubs dud 'gror skye rtags so :
kha char ser ba yi dwags gnas su ltung :
mun nag thibs na mar gyi zang thal lo :
nang rtags 'chi dus drod kyi tha ma de :
lus kyi rigs drug gnas rnams gar chad pa :
de dang der 'pho nges par 'chugs med rtags :
gsang ba me dang du ba thur du 'bar :
bsregs shul nag na nges par dmyal bar 'gro :
ring bsrel nag po dmar nag ser nag sogs :
bdud dang ru drar skye ba'i rtags nyid do :
de yi phyir na ma bsgom sangs rgyas 'di :
skal ldan dad brtson shes rab snying rje che :
'gro ba'i don la brtson dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88\u0f88 \u0f88\u0f88\u0f88 ]chos nyid thos grol gyi gdams pa bzhugs so :[ \u0f01\u0f83]:[ \u0f88\u0f88 ]bcom ldan 'das rang rig sku gsum lhun gyis grub pa la phyag 'tshal lo :
don tig 'gro ba kun grol las :
chos nyid thos grol gyi gdams pa ni :
rgyud las :
chos nyid gsung mchog zab mo'i don :
'di nyid thos pa tsam gyis ni :
ye shes 'gag med don rtogs shing :
ma bsgom par yang thos grol lo :
zhes pa 'di la gsum ste :
gzhi smin byed brda'i mthong grol ltar byas la :
'khor lo bri ba'i rgyu des rgyud bzhengs la 'khor lo dang lhan cig tu sbrags te :
rab gnas dang smon lam yang gong ltar gdab bo :
de nas rang gi lce 'og tu gong gi byang sems kyi ril bu bzhag :
mgul du 'khor lo btags te :
ji skad smras pa thams cad chos nyid kyi rang sgrar gyur te :
sems can gang gis thos pa thams cad smin cing thos grol du 'gyur ro :
slob bu la thos grol gyi dbang bskur na :
mgrin par thos grol rgyud kyi po ti bzhag la :
'di skad do :
A:
zab cing spros bral chos nyid gsung :
ma bcos gnas pas gzung 'dzin med :
longs sku 'gag pa med pa yi :
mthong grol gsung gi dbang bskur ro :
hrIHhrIHhrI:
zhes dbang bskur ro :
de nas rgyud de mi 'bral bar bcang zhing :
'byung ba'i ltas dang sems kyi sdug bsngal drag po 'chi kha ma la sogs pa mthong ba'i tshe :
rang nyid thugs rje chen po la lce ni 'byung ltas kyi phyogs dang bstun la :
rigs lnga'i phyag mtshan du bskyed la :
rgyud lan ci rigs su bklags pas 'byung ltas mthong ba de dag gi 'gro ba ngan 'gro las skyob cing :
rgyud 'di gang gis thos pa'i 'gro ba mi dang mi ma yin pa dang :
dud 'gro la sogs pa thams cad kyis sangs rgyas 'thob par 'gyur ro :
de ni gzhi smin byed brda'i thos grol lo :
gnyis pa lam grol byed don gyi thos grol zhes bya ba ni :
rdo rje bla mas :
slob bu de la 'di skad du :
kye rigs kyi bu :
'khor 'das thams cad sems las byung zhing ma shar ba med pas sems gang yin de bshad rgyu ma rnyed na :
nang gi sems smra bsam brjod du med pa'o :
yang phyi rol gyi dngos po ngo mi shes pa gcig bstan la :
'di ci yin la 'ur shod cig ces pas :
sems kyi rtog dpyod ma byas pas bshad du med de :
sems stong pa'i don gyis snang ba de yang stong pa'o :
de bas na phyi snang ba nang sems la sogs pa gang yang rtog pa med par gyis shig :
de las bsgom du med de ma yengs shig :
ces dpe don du mas bshad cing thag gcad du bcug go :
de nas bla ma'i gdams ngag thos pas 'khrul snang rang sar grol ba yin no :
des na thos grol zhes bya'o :
zhes ngo sprad do :
lam grol byed don gyi thos grol lo :
gsum pa 'bras bu mngon du byed pa rtags kyi thos grol ni :
rna ba gnyis bkag pas chos kyi sgra 'u ru ru ba de bstan te :
chos nyid kyi rang sgra 'di yin no :
rang 'chi ba'i tshe :
dbugs sna sgor chad ma chad kyi mtshams su :
nam mkhar 'od kyi tshom bu'i nang nas sgra 'di lta bu 'u ru ru 'byung ngo :
de la shes pa ma yengs par gtod cing :
rang snang chos nyid kyi sgrar ngo shes na :
yar gyi zang thal du 'gro ba yin no :
sku gsum gyi rtags dngos su 'byin par 'gyur ro :
des ni 'bras bu mngon du 'byin pa rtags kyi thos grol zhes bya'o :
chos nyid thos grol gyi gdams pa zhes bya ba rdzogs so :
e ma skal ldan dad brtson shes rab blo ldan snying rje can dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88 \u0f88\u0f88 ]rig pa btags grol bzhugs so :[ \u0f01\u0f83]:[ \u0f88\u0f88\u0f88 ]bcom ldan 'das rang rig sku gsum lhun gyis rdzogs pa la phyag 'tshal lo :
don tig 'gro ba kun grol las :
rig pa btags grol gyi gdams pa ni :
rgyud las :
rig pa'i thugs mchog 'dus ma byas :
'di nyid btags pa tsam gyis ni :
rang sems 'khrul med don rtogs shing :
ma bsgom par yang btags grol lo :
zhes gsungs pas :
'di la gsum ste :
gzhi smin byed brda'i brtags grol :
lam grol byed don gyi btags grol :
'bras bu mngon du byed pa 'bras bu'i btags grol lo :
dang po ni :
bum chu :
byang sems btags grol gyi 'khor lo bsgrub pa dang :
rgyud bzhengs shing rab tu gnas pa smon lam la sogs gong ltar byas la :
'khor lo de dar sna lngas dril te :
rin po che'i za ma tog tu bcug nas sgo'i ya them du sbas na :
de'i 'og tu 'dzul ba'i mi dang dud 'gro la sogs pa'i 'gro ba thams cad smin cing sangs rgyas par 'gyur ro :
'khor lo rgyud dang bcas pa rang gi mchan khung g.yon du bcangs na :
rang gi lus kyi shig sro la sogs te phyi nang gi 'bu srin dang bcas pa sangs rgyas par 'gyur ro :
shi ba'i tshe rang gi ro dang 'grog pa gces so :
slob bu la btags grol gyi dbang bskur na :
snying gar btags grol bzhag la :
'di skad do :
hU~M:
gzung 'dzin bral ba'i rang rig thugs :
mnyam nyid gnas pa spang blang med :
sprul sku 'khrul pa med pa yi :
btags grol thugs kyi dbang bskur ro :
hrIHhrIHhrI:
zhes dbang bskur ro :
de nas btags grol mi 'bral bar bcangs shing :
'byung ltas dang sems can gyi sdug bsngal drag po dang :
dus gnyan rnams su :
'khor lo la tshogs dang mchod pa 'bul zhing rgyud bklags na :
sems can dpag tu med pa gdul bya'i zhing du smin cing sangs rgyas par 'gyur ro :
'di ni gzhi smin byed brda'i btags grol lo :
gnyis pa lam grol byed kyi btags grol ni :
rdo rje bla mas slob bu de la 'di skad du :
kye rigs kyi bu :
sems stong pa nyid la dang po byung sa 'dug gam :
bar du gnas sa 'dug gam :
tha ma 'gro sa 'dug gam :
zhes brtags pas ma rnyed do :
smra bsam brjod med du grol bas btags grol zhes bya'o :
zhes ngo sprad do :
lam grol byed don gyi btags grol lo :
gsum pa 'bras bu mngon du 'byin pa'i btags grol ni :
man shel nyi 'od la phyar ba'i 'od lnga la btags te :
de dkar po'i rgyu rkyen ci la byas :
de bzhin du ser po dmar po sngon po thams cad kha dog so sor snang yang :
man shel nyid las byung zhing :
phyi rol du med pa bzhin du rang gi sems las ci shar yang rang sems ma gtogs pa :
gang nas kyang ma byung ba ngo sprad do :
de bzhin bar do'i snang ba ci shar thams cad kyang :
rang snang du ngo shes na 'khrul pa med pas :
yar gyi zang thal du 'gro zhing :
sku gsum gyi rtags mngon du 'byin par byed do :
des na 'bras bu mngon du 'byin pa'i rtags kyi btags grol zhes bya'o :
rang rig btags grol gyi gdams pa zhes bya ba rdzogs so :
mthong grol thos grol btags grol gsum po 'di :
ma bsgom sangs rgyas kyi rtsa ba gsum yin no :
skal ldan dad brtson shes rab blo ldan snying rje can dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88\u0f88 \u0f88\u0f88\u0f88 ]tshor grol gyi gdams pa zhes bya ba bzhugs :[ \u0f01\u0f83]:[ \u0f88\u0f88\u0f88 ]bcom ldan 'das rang rig sku gsum lhun gyis rdzogs la phyag 'tshal lo :
don tig 'gro ba kun grol las :
'dod yon tshor grol gyi gdams pa zhes bya ba ni :
rgyud las :
'dod pa'i yon tan rang grol ba :
'di nyid tshor ba tsam gyis ni :
chos nyid rol pa'i don rtogs pas :
bsgom mi dgos te tshor grol lo :
zhes pas 'di la don gsum ste :
gzhi smin byed brda'i tshor grol dang :
lam grol byed don gyi tshor grol dang :
'bras bu mngon du byed pa 'bras bu'i tshor grol lo :
dang po :
bum chu :
byang sems 'khor lo bsgrub cing rab gnas dang smon lam ni gong ltar ro :
de nas byang sems dkar po dang ga bur sbyar :
dmar po dang gla rtsi sbyar :
gu gul dkar po dang li shi sbyar la :
A li kA li'i bsnyen pa rtags thon par byas te :
lus dang 'khor lo la byug :
mer bsregs cing dud pas gang du khyab pa'i de'i 'gro ba thams cad ngan song du mi 'gro zhing :
dri tshor ba thams cad myur du sangs rgyas 'thob par 'gyur ro :
gnyis pa don gyi tshor grol ni :
dbang po'i yul du legs mi legs ci lta bu tshor yang :
blang dor bral zhing 'dzin med du grol bar byed pas na tshor grol zhes bya'o :
gsum pa rtags kyi tshor grol ni :
mgrin pa'i rtsa gnyid log ltem pa la :
brgyal bas chos nyid don dam blo 'das kyi nyams 'char :
de yis tshor ba rang sar grol te :
de'i tshe shes pa chos nyid du ngos bzung bas :
bar do dang po la chos nyid kyi don ngos zin nas :
yar gyi zang thal du grol lo :
sku gsum gyi rtags ston par byed do :
'dod yon tshor grol gyi gdams pa zhes bya ba rdzogs so :
skal ldan dad brtson shes rab blo ldan snying rje can dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88\u0f88 \u0f01\u0f83]:[ \u0f88\u0f88\u0f88 ]thugs rje myong grol gyi gdams pa bzhugs so :[ \u0f01\u0f83]:[ \u0f88\u0f88\u0f88 ]bcom ldan 'das rang rig sku gsum lhun gyis rdzogs pa la phyag 'tshal lo :
don tig 'gro ba kun grol las :
thugs rje myong grol gyi gdams pa zhes bya ba ni :
rgyud las :
thugs rje'i phrin las shugs 'byung ba :
'di nyid myong ba tsam gyis ni :
blo dang bral ba'i don rtogs nas :
bsgom mi dgos te myong grol lo :
zhes pas :
'di la don gsum ste :
gzhi smin byed brda'i myong grol dang :
lam grol byed don gyi myong grol dang :
'bras bu mngon du byed pa rtags kyi myong grol lo :
dang po ni :
bum chu :
byang sems 'khor lo bsgrub pa gong ltar ro :
de ltar bum chu byang sems a mr-ita :
sin+d+hu ra rnams dbang po lag pa dang sbyar ba la gzhi blangs te :
mchog gi dam rdzas myong grol la sogs dang sbyar te :
sgrub pa rab gnas gong ltar byas te :
'gro ba mi dang dud 'gro dang 'byung po la sogs te :
sems can thams cad kyi don du 'gyed cing 'byung ba lnga la yang spel bar bya'o :
rdzas de dag gang gis thob pa ngan song du mi ltung zhing :
myur du sangs rgyas 'thob par 'gyur ro :
gnyis pa don gyi myong grol ni :
rang sems dus gsum gyi rtog pa dang phral te ma bcos par bzhag pas :
bde gsal mi rtog zhen pa med pa'i nyams myong skyes nas grol bar 'gyur te myong grol zhes bya'o :
gsum pa rtags kyi myong grol ni :
rang nyid 'chi ba'i tshe :
rang gi snying dang nam mkha'i thig le bzhi'am lnga'i bar tu 'od lnga ba thag brgyangs pa lta bu 'ong :
de la shes pa bcug ste sems gzhan du ma yengs par byas na :
zag med kyi bde ba nyams su myangs nas :
bar do med par yar gyi zang thal du 'gyur ro :
sku gsum gyi rtags ston par byed do :
thugs rje myong grol gyi gdams pa zhes bya ba rdzogs so :
e ma :
lhun grub bde chen pad+ma rgyal po ngas :
ka dag kun bzang dgongs pa'i bcud blangs nas :
ma bsgom sangs rgyas gdams pa yang zab drug :
phyi rabs 'gro ba rgya chen don du sbas :
snyigs ma'i dus su tshe thung nad mang zhing :
longs spyod dbul phongs nyon mongs rang gar spyod :
chos kyi nyan bsam sgom gsum nus pa med :
de dus tshegs chung don che'i dam rdzas 'di :
'gro don phyogs bcur skyo ngal med par spel :
'di la mchog gi dam rdzas 'di lta ste :
pad+ma bdag gis ri bo ta la'i rtser :
yi ge bcu pa dung phyur phrag brgya bzlas :
sangs rgyas bye ba phrag brgyas dngos byin brlabs :
de ltar bsgrubs pa'i gzungs kyi ril bu dang :
rgya gar so sha gling du sgrub pa'i tshe :
nub gcig mkha' 'gros skye bdun bam gcig gnang :
bam de thor cog can gyi grong du khyer :
gang gis zos pa mngon sum mkha' la spyod :
gzhan yang rgya gar tsan+dan nags tshal phug :
jo bo rang byung tsan+dan shing nyid la :
nyin mtshan 'khor yug 'od zer snang bas spras :
dri tshor tsam gyis sangs rgyas thob pa dang :
o rgyan 'dzam bu ma la'i gtsug lag tu :
grub chen pho mo brgya dang bcu gsum gyis :
dam rdzas sman la bsgrubs pa'i a mr-ita :
d+ha na ko Sha'i gling gi sin+d+hu ra :
pad+ma mtsho rgyal byang sems dkar dmar bcas :
'di nyid phra rab rdul phran tsam gyis kyang :
tshe 'dir bar chad thams cad sel ba dang :
bsam pa yid bzhin dngos grub 'byung bar nges :
bar do'i 'phrul snang 'jigs pa kun skyob ste :
phyi ma sangs rgyas sras su skye bar 'gyur :
mchog gi dam rdzas myong grol 'bum 'gyur spel :
yi ge bcu pa'i sgrub pa rgyas par mdzod :
bdud rtsi'i gzungs kyi ril bus ngan song khegs :
bram ze mchog gi sha yis thar lam ston :
tsan+dan ha ri'i tshal pas nyon mongs sel :
yon tan yongs rdzogs sman gyis bde chen bgrod :
b+ha ga gsang ba'i sin+d+hus sa lam bgrod :
pad+ma'i byang chub sems kyis 'khrul pa sang :
mtsho rgyal rak+ta nyid kyis ye shes rgyas :
mchog gi dam rdzas bdun po 'dzam gling bcud :
'dus byas rdzas kyis 'dus byas 'khrul pa sel :
'khrul pa med na mya ngan 'das zhes bya :
mtshams med lnga po byas kyang 'di 'phrad na :
ngan 'gro bzlog 'gyur the tshom yod re kan :
skal ldan sbyangs pa'i las can rnams kyis spyod :
skal med rnams kyis 'di nyid spang bar 'gyur :
de bas skal ldan skyes bu pho mo rnams :
spyan ras gzigs bsgom khyer so gsum ldan pas :
ma Ni bzlas shing ril bu hrIHra bsam bza':
de nas mtshams med lnga la ma spyad na :
cis kyang mi 'jigs byang chub skal ldan 'gyur :
skal ldan las can rnams dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88\u0f88 \u0f88\u0f88\u0f88 ]dgongs pa reg grol gyi gdams pa zhes bya bzhugs so :[ \u0f01\u0f83]:
bcom ldan 'das rang rig sku gsum lhun gyis grub pa la phyag 'tshal lo :
don tig 'gro ba kun grol las :
dgongs pa reg grol gyi gdams pa ni :
rgyud las :
dgongs pa don mchog bde ba che :
'di la reg pa tsam gyis ni :
bde chen zag med don rtogs shing :
ma bsgom par yang reg grol lo :
zhes pas :
'di la don gsum ste :
gzhi smin byed brda'i reg grol :
lam grol byed don gyi reg grol :
'bras bu mngon du byed pa rtags kyi reg grol lo :
dang po ni :
bum chu :
byang sems :
'khor lo sbrag cing rab tu gnas pa smon lam dang bcas pa gong ltar byas la :
bu mo gzhon zhing mdzes pa :
dad pa dang dam tshig che ba la bum chus khrus bya :
byang sems kyis gnas gsum du 'bru gsum bri :
'khor lo mchan khung g.yas su bcangs nas :
rgyud dang chos spyod la sogs la dad pas brtson par byed du gzhug na :
bdud kyi bu mo yang ye shes kyi DA ki mar 'gyur ro :
de la gang gis reg pa thams cad bde ba chen po'i zhing du the tshom med par skye'o :
gnyis pa don gyi reg grol ni :
rang sems ngo bo stong pa yum :
rang bzhin gsal ba yab :
gnyis su med par sbyor ba :
de'i ngang du yid la bya rgyu med pa ni sangs rgyas kyi dgongs pa la reg pa yin cing :
'khrul rtog rang sar grol bas reg grol zhes bya'o :
gsum pa rtags kyi reg grol ni :
yum dang sbyor ba'i tshe yang :
byang sems ma shor bar klod cing bde ba skyes nas thig le g.yos na 'gul bskyod bshol te :
bde ba yid la byar med stong nyid dang bsre zhing :
rig pa spyi bor gtad de yum dang bral bar bya'o :
de ltar bde stong 'dres pa'i rtsal sbyangs nas 'chi khar rlung sems 'dus pa'i bde ba stong nyid dang 'dres nas yar gyi zang thal du grol bar 'gyur ro :
sku gsum gyi rtags dngos su ston par byed do :
dgongs pa reg grol gyi gdams pa zhes bya ba rdzogs so :
skal ldan dad brtson shes rab blo ldan snying rje can dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
gnyan rgya :
g+hu h+ya rgya :[ \u0f88\u0f88\u0f88 ]ma bsgom sangs rgyas kyi gnad drug go :
tsa ri rdo rje sgom phug nas dri med lhun pos gdan drangs pa'o //

//
