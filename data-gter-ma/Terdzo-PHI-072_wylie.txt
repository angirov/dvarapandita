\u0f88
rgyal po chen po yul 'khor srung gi dmag zlog mi mthun kun sel zhes bya ba bzhugs so :
gu ru tshe brtan rgyal mtshan gyi gter ma lag len can no //
rgya gar skad du :
ma hA rA dza d+h+r-iSh+Ta rASh+TA u pa de sha nA ma :
bod skad du :
rgyal po chen po yul 'khor srung gi man ngag ces bya ba :
dpal rdo rje 'dzin pa la phyag 'tshal lo :
bdag 'dra pad+ma 'byung gnas kyis :
phyi rabs 'gro la phan gdags phyir :
rgyud sde kun gyi nang nas ni :
snying dang 'dra ba'i gdams pa phyung :
da lta spel ba'i gnas min pas :
ma 'ongs dus 'khrugs dar ba dang :
sde dgon 'thab ra 'dzug pa na :
yul 'khor srung ba'i gdams pa 'di :
las 'phro can dang 'phrad par shog :
rgya rgya rgya :
pad+ma zla ba'i gdan steng du :
d+h+r-iM las bdag nyid yul 'khor srung :
ljang gu phyag na pi waM bsnams :
gru mor mdung dmar 'dzin pa 'o :
rin chen du ma'i rgyan gyis brgyan :
spyi bo mgrin pa snying ga ru :
dkar dmar mthing ba'i 'bru gsum dgod :
mthing ba'i hU~M las 'od 'phros pas :
bsgoms pa 'dra ba'i ye shes pa :
spyan drangs bstims la snying ga ru :
zla ba'i steng du d+h+r-i yig la :
sngags 'di mgal me'i tshul du bskor :
oM d+h+r-iSh+Ta rASh+TA ya swA hA:
'bum bzlas de yis 'jigs pa sel :
de nas las la 'di ltar sbyar :
lung pa chen po srung ba dang :
gang zag sgo gcig srung ba dang :
rnal 'byor gar 'gro'i lam srung gsum :
lung pa chen po srung ba ni :
phyogs bzhir tho bzhi legs par brtsig :
de la rang rang rgyal po'i gzugs :
bris pa'i rgyab tu snying po dang :
ji ltar srung ba'i spel tshig bri :
dbus su rgyal mtshan rtse mo'i gzungs :
bris la rgyal mtshan nang du gzhug :
de yang yul 'khor srung ba gzhug :
sgo yi nang du de ltar gzhug :
gtor ma phul la rab gnas bya :
oM d+h+r-iSh+Ta rASh+TA ya swA hA:
oM bi rU D+ha kA ya swA hA:
oM bi rU pAk+ShA ya swA hA:
oM bai shra ma NA ya swA hA:
ba liM btags la bdun gyis 'bul :
gang zag sgo gcig srung ba ni :
khang pa'i dbus dang phyogs bzhi ru :
ji ltar bshad pa bzhin du gzug :
rnal 'byor gar 'gro'i lam srung la :
bsnyen dus bye ma 'jag ma la :
sngags la bye ma lus la bcang :
'jag ma'ang rtse sor bzhi pa la :
pho g.yas mo g.yon rna ltag gzer :
las rnams kun byed sngags 'di yin :
oM g+h+r-i ha rA dza g+h+r-i ha rA dza ku ma ku ma khum this swA hA:
khri yis las rnams thams cad byed :
bdag 'dra pad+ma 'byung gnas kyis :
shrI siM ha nyid la zhus :
'di 'dra'i gdams pa sus 'chang ba :
dpa' bo go mtshon thogs pa 'dra :
lus la rdo rje pha lam gyi :
pags pas g.yogs dang 'dra ba yin :
gces par zungs la nyams su longs :
sa ma ya :
rgya rgya rgya :
shAkya'i dge slong rdo rje 'dzin pa tshe brtan rgyal mtshan gyis /
rong gi rdza lhud mo nas bton pa'o ///
/
!
rgya gar skad du /
ma hA rA dza grA ma tro pA la gar+b+ha sA d+ha na /
bod skad du /
rgyal po chen po yul 'khor skyong gi snying po'i sgrub thabs /
dngos kun rang bzhin stong pa can //
snying rje'i ngang du ro gcig pa //
bla ma sangs rgyas dngos rang bzhin //
dngos po kun gyis de la 'dud //
sngags pas 'gro ba yongs gzung phyir //
dmag dang dus 'khrugs chom rkun las //
grong dang grong khyer bsrung ba'i phyir //
yul 'khor skyong gi sgrub pa bstan //
sngags pas 'gro ba dmag dang chom rkun gyis rnam par gtses pa rnams yongs su gzung ba'i phyir gnas dben par dkon mchog gsum la skyabs su 'gro ba dang tshangs pa'i gnas bzhi dran par byas te /
swa b+hA bas stong pa nyid du bsgom par bya'o //
de nas b+h+rU~M las byung ba'i gzhal yas khang pa'i dbus su sna tshogs pad+mas mdzes pa rta babs dang bcas pa'i dbus su /
zla ba la gnas pa'i hU~M yig 'bar ba dang bcas pa las byung ba'i phyag na rdo rje ku mu ta'i mdog 'dra ba /
sbrul dang nor bus brgyan cing sgeg pa /
g.yas dang cig shos kyis rdo rje dril bu snying ga dang dkur brten pa /
g.yon brkyangs shing g.yas cung zad bskums pa /
spyan gsum cung zad khro bar blta ba'o //
de nas phyogs bzhir pad+ma'i steng du zla ba la gnas pa'i d+h+r-i dang bi dang bi dang bai las byung ba'i rgyal po chen po bzhi ni /
shar du yul 'khor skyong margad kyi mdog 'dra ba /
phyag gnyis kyis pi waM sgreng ba g.yon gyi gru mor mdung dang bcas pa dri za'i tshogs kyis bskor ba'o //
lhor 'phags skyes po in+d+ra nI la ltar sngo ba ral gri 'dzin pa grul bum gyis bskor ba'o //
nub tu mig mi bzang li khri ltar dmar ba g.yas sbrul zhags dang cig shos kyis mchod rten 'dzin pa klu'i dbang phyug gis bskor ba'o //
byang du rgyal po rnam thos kyi bu 'dzam bu chu bo'i gser gyi mdog 'dra zhing /
g.yas rin po che zur drug pas mtshan pa'i dbyug to dang /
g.yon nor bu mthon ka'i mdog 'dra ba'i ne'u le 'dzin pa gnod sbyin gyi 'khor gyis bskor bar blta'o //
thams cad khro ba spyan gsum dang ldan pa /
mche ba rnam par gtsigs pa sku sbom thung lto ba 'phyang ba'o //
de rnams kyi dpral ba dang mgrin pa snying ga rnams su zla ba kho na la gnas pa'i oM dkar po dang AHdmar po dang hU~M gi yi ge mthing ga rnams bsam par bya'o //
hU~M gi 'od zer gyis phyag na rdo rje dang rgyal po bzhi rang rang gi 'khor dang bcas pa spyan drangs te /
de la me tog la sogs pas mchod nas /
dgug gzhug byas te sangs rgyas lnga spyan drangs dbang bskur dri ma dag phyag na rdo rje la rdo rje sems dpa' dang rgyal po rnams la rdo rje rin chen pad+ma sna tshogs rdo rje rnams kyis rim pa bzhin mtshan pa ni dbang rtags so //
de nas so so'i snying gar zla ba'i steng du sngags kyi yi ge 'bar zhing rab tu 'bar ba dang bcas pa la sems gtad de phyag na rdo rje'i snying po dang rang rang gi sngags bzlas par bya ste /
oM d+h+r-iSh+Ta rASh+TA ya swA hA/
oM bi rU D+ha kA ya swA hA/
oM bi rU pAk+ShA ya swA hA/
oM bai shra ma NA ya swA hA/
zhes ji ltar nus pa bzlas te /
slar yang me tog la sogs pas mchod de /
dkar gsum las grub pa'i gtor ma mngon par bshams te /
rang gi sngags kyi mthar a kA ro la sogs pa bdun gyis phul te /
ci 'dod pa'i don gsol bar bya'o //
bsnyen pa'i cho ga'o //
'dir ni rang ngam gzhan yang rung ste /
grong ngam grong khyer ram dgon pa la sogs pa rnams su rgyal pos gtses pa dang /
dmag dang chom rkun dang rkun ma phra mo'ang bsrung ba rgyud nas 'byung ba bzhin man ngag gis brgyan te 'dir bshad par bya'o //
ji ltar srung byar gyur pa'i grong khyer gyi dbus su dar dkar po dri ma med pa la byas pa'i rgyal mtshan khor yug tu mdzes pa'i nang du /
rgyal mtshan rtse mo'i dpung rgyan gyi gzungs tshar gsum legs par bris pa'i mthar rten 'brel snying po dang /
yul de'i dpon gyi ming dang nor rdzas dang rta dang glang po dang ma he la sogs pa'i ming rnams la rak+Sha zhes pa dang /
rgyal mtshan rtse mo'i g.yul las rnam par rgyal ba'i stobs kyis grong khyer che ge mo zhes bya ba'i phyogs 'dir rgyal po'i gnod pa dang dmag dang chom rkun dang dgra dang yul gzhan gyi rgyal pos kun nas 'tshe ba dang /
gnod par sems pa thams cad srungs shig rak+Sha ku ru /
zhes pa bri /
gzhan yang shing shun la sogs la yul 'khor srung gi gzugs khro zhing rgyan la sogs pa ji ltar mdzes pa bris pa'i rgyab tu snying po dang las sngags rten 'brel snying po dang bcas pa'i mthar /
rgyal po chen po yul 'khor srung zhes bya ba sras dang btsun mo dang g.yog dang dpung gi tshogs dang bcas pa'i mthu dang /
stobs dang /
dbang phyug dang /
gzi brjid kyis grong khyer che ge mo'i dpon che ge mo 'khor dang bcas pa la rgyal po'i gnod pa la sogs pa rak+Sha ku ru'i bar bris /
rgyal mtshan gyi nang gzhug tu gzhug
/khang pa'i phyogs bzhir yang rgyal po chen po'i gzugs kyi rgyab tu rang rang gi snying po dang /
rten 'brel snying po la sogs pa bri bar bya'o //
sgo'i ya glegs kyi nang du'ang yul 'khor srung gi sku la yang de ltar ro //
de rnams la dri bzang gis byugs te /
rab tu gnas pa'i man ngag gis rang rang gi gzugs lan mang du bstims te /
ji ltar bshad pa'i gnas rnams su bzhugs pa la me tog la sogs pa'i mchod gtor mang du phul nas phrin las ji ltar 'os pa bcol te /
de rnams kyi rang rang phyogs gsal bar mthong la gzhan gyis mi mngon par bya'o //
de rnams ni gsher ba la sogs pa'i 'jigs pa dang bral bar bya ste /
lo'i dus su rab tu gnas pa brtan par sngags dang mnga' gsol dang so so'i phrin las gzhol ba ni man ngag gi mchog dam pa'o //
'dir ni yul 'khor srung kho na gtso bor smros pa'i phyag na rdo rje dang grogs po gsum pa'i sngags ji ltar nus pa dang 'di'i sngags 'bum phrag gsum mam /
bdun la sogs pa'i mthar /
oM g+h+r-i ha rA dza g+h+r-i ha rA dza ku ma ku ma khuM this swA hA/
khri phrag lnga'am gsum la sogs pa bzlas te /
'bab chu'i rgyun shol ba'i bye ma gtsang ma la mngon par bsngags te ras gtsang mar bcings pa rgyal mtshan gyi nang du'ang bcing /
'jigs pa ji ltar che na yang mtshan mo re re zhing grong khyer gyi mtha' ma yang bskor bar bya'o //
ma 'byor pa dang /
dregs pas 'jigs pa dang /
rgya mtsho la sogs par song ba'i tshong pa rnams la'ang bskur /
nyung zad nyung zad gtums la bcang zhing mtshan mo gnas pa'i ldum rwa yang nye bar bskor te bde bar gnas par bya'o //
de dag gis de'i gzugs dang snying po yang yid la dran zhing bzlas par bya'o //
'di ni 'jigs pa srung ba'i mchog dam par kho bos rig go
/yul 'khor srung gi rgyal mtshan gang gnas pa //
grong khyer mchog de 'jigs pa kun bral te //
rdo rje 'bar ba'i sa gzhi ltar gyur nas //
phyogs de g.yul las rnam par rgyal ba yin //
'di brtsams pa yi dge ba yis //
'gro kun byang chub sems dpa' yi //
rlabs chen spyod pa la gnas te //
rgya chen sems can don byed shog
/rgyal po yul 'khor srung sgrub pa'i man ngag grub pa 7paN+Di ta chen po mi tra dzo ki'i zhal snga nas lo tsA ba byams pa'i dpal la bal po'i grong khyer ya gal gyi gtsug lag khang du gnang nas bsgyur ba'o //
mang+ga laM//
oM d+h+r-iSh+Ta rASh+TA ya swA hA/
oM bi rU D+ha kA ya swA hA/
oM bi rU pAk+ShA ya swA hA/
oM bai shra ma NA ya swA hA/
rgyal chen bzhi'i sngags la 'dra min mang po 'dug na'ang /
'di blo gros brtan pa gsum pa'i zhu dag mdzad pa las bris so ///
/
@#//
yul 'khor srung gi dmag zlog mi mthun kun sel gyi lag len rgyas par bstan pa bzhugs so //
na mo gu ra be /
sangs rgyas bstan pa dar rgyas su bya ba dang /
mtha' yi dmag dpung bzlog pa'i phyir du /
man ngag gi gnad bdun yod pa'i /
1)rin po che'i nyi zla'i gnad ni /
zangs la nyi zla'i gzugs byas te /
gser gsol nas pha shing gis rgyal mtshan gyi srog shing byas te rtse la gzug
/sangs rgyas stong gi mtshan dang /
sangs rgyas kyi rta gnas kyi gzungs dang /
rig sngags kyi rgyal mo rgyal ba can dang /
gser can dang /
rgyal mtshan rtse mo'i dpung rgyan dang /
gzhan gyis mi thub pa'i gzungs rnams rgyal mtshan gyi rtse la gzhug
/srog shing sum cha gsum du byas pa'i stod la pha rol gyi dpung tshogs zhi bar gyur cig pa'i ming spel gzhug
/bar pa la /
pha rol gyi rgyal blon gyi ming dug chus bris la bsam sbyor ngan pa zhi bar gyur cig bri /
de'i 'og tu 'chang ba po la srungs shig ces pa'i skul tshig gis bskor la /
smad kyi cha la pha rol gyi dmag tshogs zlog
/mA ra ya dzaHdzaHu tsaT+TA ya phaT ces bri /
2)rtsa bar mnan sreg bcing ldog gnad ni /
ma shing la dgra bo'i ling+ga ming rus sa bon bris la /
srog shing gi 'og tu gan rkyal du mnan /
gza' skar bzang ba la gzug
/ling ga la dgug gzhug drag tu bya'o //
3)skul tshig dam la brdar ba'i gnad ni /
mchod gtor rgya chen bshams la /
bla ma yi dam mkha' 'gro chos skyong sangs rgyas byang sems sprin phung ltar spyan drangs la /
dge slong bzhi sde nas brgya'i bar gang lcogs kyis /
dkon mchog la blo khel nges kyis zhe thag pa nas /
na mo /
bla ma rdo rje 'dzin dang bcas //
mkha' spyod rdzu 'phrul ldan rnams dang //
lha klu gnod sbyin thams cad dang //
mdor na dkar po'i phyogs rnams kun //
bdag la nye bar dgongs su gsol //
bdag cag yul khams bde ba dang //
bstan pa phyogs bcur rgyas pa dang //
thams cad bde skyid ldan pa dang //
dkar phyogs yon tan rgyas pa dang //
nag phyogs thams cad zhi ba dang //
mtha' yi dmag dpung zlog pa dang //
de dag mthu stobs brlag par mdzod //
mtshan ma nye bar zhi ba dang //
myur du zlog pa'i phrin las mdzod //
'gro la thugs rjes bskyab tu gsol //
sangs rgyas dang byang chub sems dpa' thams cad kyi byin gyis brlabs pa dang /
gsang sngags dang rig sngags rnams kyi bden pa dang /
drang srong rnams kyi bden tshig dang /
chos skyong zhing skyong rnams kyi nus mthu yis /
pha rol gyi gnod pa thams cad gzi brjid nyams par bgyi'o //
rig sngags bcing bar bgyi'o //
mthu brlag par gyur cig
/stobs brlag par gyur cig
/mA ra ya dza dzaH

4)sangs rgyas thams cad 'dus pa'i rta gnas kyi gnad ni /
rang phyag rdor du gsal bas /
ngag tu /
tad+ya thA/
it+t+ra ta ta ta /
tri shU la ha she
/sarba pA sha b+han+d+ha ne /
ni tsin+d+ha d+ha ne /
tra tra tra tra /
dza dza dza dza /
bud+d+hi ri ni tsin+te /
ha la ha le /
a sha se ne /
ni ni ni ni /
su su su su /
in+t+ra mu gi ni /
bi sha bi sha bi sha bi sha swA hA/
zhes brgya rtsa sogs mang du bzlas la /
bye ma yungs dkar thal chen la btab ste phyogs su brdeg mtshams su bskor ro //
gi gu bco brgyad lcags kyus 'gug
/'greng bu brgyad kyis mdung ltar 'bigs //
ra btags brgyad kyis gri ltar gcod //
zhabs kyu bdun gyis zhags pa 'dra ste 'dren /
5)mi phyugs srung ba chu gtsang gi gnad ni /
gong gi sngags kyi sham bur /
oM bud+d+ha sa t+ya na /
d+harma sa t+ya na /
sang+g+ha sa t+ya na /
ba ta sa t+ya na /
sa t+ya b+ha t+ya na /
sarba srad na b+ha /
ha ra yA na swA hA/
zhes bzlas te gong gi rdzas gsum po dang /
rgyug chu gtsang ma la bsngags te dgra phyogs su gtor /
6)mi phyugs srung ba sgrib shing gi gnad ni /
chu shing gi phur pa sor bzhi la rab gnas byas te /
dar tshon lnga btags la /
oM a ti ta thib mun mun pra thibs /
sUr+Ya thibs /
ces khri phrag bzlas te btab ste /
rang gi mchan khung g.yon du gdags /
skya ga
/'ug pa /
khwa ta gsum gyi sgro dang /
lung thang nag po la sngags gong ltar btab ste /
sgro gong ma rna ltag g.yas su /
bar ma g.yon du /
'og ma ltag par gzug
/ngag tu /
oM sUr+Ya tsakra mu du ru ka
/pra mo thibs /
a ti ta tsa ya rbad ces bzlas so //
yang na smyag shad sor bzhi la gong gi sngags btab /
mis ma mthong bar thod kha g.yon du gzug
7)/grub pa rtags kyi gnad ni /
rang nyid go cha btsan po gyon pa /
mkhar bzang por 'dug pa /
pha rol rnams char chen pos gsher ba /
mig long ba /
'bros pa'i rmi nyams 'byung ngo //
shin tu zab pas gsang la bsgrub bo //
gu ru tshe brtan rgyal mtshan gyi gter ma'i man ngag \u0f80atsha /
!
de bzhin gshegs pa chos 'dzin la phyag 'tshal lo //
de bzhin gshegs pa dbang po rig la phyag 'tshal lo //
de bzhin gshegs pa chos snang la phyag 'tshal lo //
de bzhin gshegs pa chos dgyes la phyag 'tshal lo //
de bzhin gshegs pa chos gnas la phyag 'tshal lo //
de bzhin gshegs pa chos kyi tog la phyag 'tshal lo //
de bzhin gshegs pa chos gzi brjid la phyag 'tshal lo //
de bzhin gshegs pa chos dbang la phyag 'tshal lo //
de bzhin gshegs pa chos brtan la phyag 'tshal lo //
de bzhin gshegs pa chos brtsegs la phyag 'tshal lo //
tad+ya thA/
phu phu phu phu /
d+harma i te phu //
bi bi bi phu /
sa sa sa sa phu /
ko ko ko ko phu /
ha ha ha phu swA hA/
zhes pa rgyal mtshan gyi rtser gdags so //
lag len gyi dus su /
rab byung rnams kyis sangs rgyas kyis gsungs pa'i bka' la li yul lung bstan nas gsungs pa'i 'od zer brgya pa dang /
yang snying rta gnas kyi gzungs kyang blo la bzung /
don zhags dang /
sman bla'i mchod pa la sogs pa dang /
rnam rgyal 'joms sogs bka' rgyud lung man ngag las ji ltar 'byung ba thams cad nyams su blang /
rnying ma ba kun gyis rta gnas kyi sgrub pa dang /
sgrub pa bka' brgyad la sogs pa bsgrub /
pad+ma'i sgrub pa chen po la sogs pa /
sngags sgrub byin rlabs can thams cad nyams su blang /
khyad par rgyal ba'i bka' yang dag par bsgrags na bzlog che /
bon po rnams kyis sde brgyad sor 'jug la sogs pa 'bad par bya /
skye bo rnams kyis dkar phyogs la 'bad /
kun gyis dkon mchog la mos gus bya /
dge las la 'bad /
o rgyan la gsol ba gdab bo //
rgyal po yul 'khor skyong gis dmag dpung srung ba'i man ngag \u0f80atsha /
mang+ga laM///
/
