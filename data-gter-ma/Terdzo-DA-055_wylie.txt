grub thob chen po'i thugs tig las :
tshe sgrub 'chi med snying po bzhugs :
skye 'chi'i 'dzin pa rnam dag pa'i :
'chi med rig 'dzin chen por 'dud :
gang de'i go 'phang bsnyen 'dod na :
dben pa'i gnas su stegs bu'i khar :
tshe dar bum pa ril bu dang :
tshe chang mchod gtor bcas pa bsham :
sngon 'gro phrin las gzhung bsrangs nas :
bstod pa'i mjug tu dzapa? khang dbye :
a :
thugs kar ye shes sems dpa' pad+ma 'byung :
dkar dmar mdangs ldan rdo rje thod bum bsnams :
de yi thugs dbus 'od lnga'i drwa ba'i klong :
nyi zla kha sbyor dbus su yi ge hrI:
mtha' mar rtsa ba'i sngags kyi phreng bas bskor :
'od zer 'phro 'dus srid zhi'i tshe bcud bsdus :
zung 'jug dbu ma'i mkha' ru thim pa las :
'chi med ye shes rdo rje'i srog 'grub gyur :
oM gu ru a mA ra Ni dzI ban+ti ye swA hA:
skabs su yang gsang hrIHgcig bzla :
thun mtshams tshe bcud bsdu ba'i slad :
oM AHhU~M hrIHhrIHbadzra gu ru pad+ma sid+d+hi puN+ye dz+nyA na A yur sid+d+hi dza :
ting 'dzin dmigs pa'i 'phro 'du dang :
gdung ba drag po'i dbyangs kyis bsnyen :
bdun phrag gsum du 'bad gyur na :
bar chad sel zhing byin gyis brlab :
dngos grub ma lus thob par 'gyur :
sa ma ya :
thun mthar tshe 'gugs bskul ba ni :
a :
ka dag 'gyur med pho brang nas :
thog ma'i mgon po'i thugs dam bskul :
gzhon nu bum sku'i tshe bcud sdus :
'pho 'gyur med pa'i dngos grub stsol :
rang shar lhun grub pho brang nas :
tshe bdag rigs lnga'i thugs dam bskul :
ye shes lnga yi tshe bcud sdus :
bde chen rdo rje'i dngos grub stsol :
ma nges 'gro 'dul pho brang nas :
tshe dbang rig 'dzin thugs dam bskul :
srid dang zhi ba'i tshe bcud sdus :
skye 'chi med pa'i dngos grub stsol :
sku gsum kun 'dus pho brang nas :
thang stong rgyal po'i thugs dam bskul :
'od gsal chen po'i tshe bcud sdus :
'ja' lus rdo rje'i dngos grub stsol :
rnam kun mchog ldan pho brang nas :
ye shes mkha' 'gro'i thugs dam bskul :
brtan g.yo 'byung bzhi'i tshe bcud sdus :
sgo gsum dwangs mar smin par mdzod :
gsang chen rdo rje'i dkyil 'khor 'dir :
tshe mda' 'di la tshad cig ston :
sgrub rdzas ye shes bdud rtsir sgyur :
mchog dang thun mong dngos grub stsol :
oM AHhU~M hrIHhrIHbadzra gu ru pad+ma sid+d+hi puN+ye dz+nyA na A yur sid+d+hi dza :
a :
spros pas snang srid gang ba'i tshe :
bsdus pas thig le nyag gcig klong :
'pho 'gyur med par rgyas gdab bo :
rnam kun mchog ldan dbyings su a :
rjes su mchod bstod nongs pa bshags :
sa ma ya :
grub nas dngos grub blang ba'i phyir :
bdag nyid 'jug pa'i phrin las ni :
khrus byas bgegs bskrad srung 'khor bsgom :
maN+Dal 'bul zhing gsol ba gdab :
rdo rje snying po'i dkyil 'khor nas :
skye 'chi med pa'i tshe yi dbang :
sgo gsum rdo rjer smin bya'i phyir :
skal ldan bdag la bstsal du gsol :
ye shes dbab cing brtan par bya :
mdun bskyed bla ma dbyer med pas :
dbang gi bya ba mdzad par mos :
thog mar bum pa spyi bor blang :
a :
blo bral bum pa'i dkyil 'khor du :
zung 'jug 'chi med mgon po bzhugs :
skal ldan khyod la dbang bskur bas :
'gyur med rdo rje'i tshe thob shog :
oM AHhU~M hrIHhrIHbadzra gu ru pad+ma sid+d+hi puN+ye dz+nyA na A yur sid+d+hi dza :
ka la sha kA ya a b+hi Shiny+tsa oM:
b+han+d+ha'i bdud rtsi mgrin par bzhag :
a :
dbyings rig dbyer med ka pA lar :
bde chen yum lnga'i bdud rtsi bskyil :
skal ldan khyod la sbyin pa yis :
srog rtsol dbu mar thim par shog :
ma hA su kha wA ka a b+hi Shiny+tsa AH
tshe yi ril bu snying gar bzhag :
a :
srid zhi'i dwangs ma 'dus pa'i bcud :
snang stong zung 'jug bde ba che :
skal ldan khyod la sbyin pa yis :
skye 'chi'i 'dzin pa rang grol shog :
dz+nyA na badzra tsit+ta a b+hi Shiny+tsa hU~M:
shel dang me long brdas mtshon te :
a :
ka dag gzhi yi ye shes la :
lhun grub lam gyi snang ba shar :
zung 'jug blo bral chen po'i ngang :
'pho 'gyur med pa'i dbang thob shog :
a a a dz+nyA na a b+hi Shiny+tsa a :
zhes brjod blo 'das ngang du bzhag :
rjes la tshe 'gugs rgya yis gdab :
dam tshig khas blang maN+Dal 'bul :
zab mo'i lam 'dir brtson pa kun :
'chi med rig 'dzin tshe 'dir thob :
dpa' bo DA kis byin brlabs shing :
yul snang sku gsum rol par sad :
sa ma ya :
dgongs brda snyan brgyud gsum rdzogs pa'i :
rang byung gsang ba'i brda ris las :
'od gsal sprul pa'i rdo rje yis :
brda don gab sbas med par bkod :
grub thob chen po'i byin rlabs dang :
chos nyid bsam mi khyab pa'i mthus :
'gro kun 'chi med gnyug ma'i klong :
gdod ma'i gtan srid zin par shog :
rgya rgya rgya :
brda thim :
zhes pa'ang rje grub thob chen po'i gsang ba gsum gyi byin rlabs dngos su thob pa la brten nas 'od gsal sprul pa'i rdo rjes skad cig gis gtan la phab pa dge //
/
