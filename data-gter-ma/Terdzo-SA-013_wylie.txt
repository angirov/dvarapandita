@#:
gu ru seng ge sgra sgrog gi sgos sgrub phyag na rdo rje gtum po'i gzhung me lce phreng ba bzhugs so :
bla ma gsang ba 'dus pa'i them med yin gsungs /
bcom ldan 'das rdo rje gtum po shin tu khros pa la phyag 'tshal lo :   mchod brjod /
dpa' bo 'jig rten gsum las rgyal :
gtum po chen po'i gsang sgrub ni :
sems bskyed pa dang ldan pas   skad cig ma yi ting 'dzin gyis :
bdag nyid lha ru bskyed pa ni :   dam bca'/
sngon po zhal gcig phyag gnyis pa :
phyag g.yas   gnam lcags kyi   rdo rje rtse lnga gdengs :
g.yon pa   dril bu   sdigs mdzub thugs kar brten :
mi ro'i gdan la bzhugs pa ni :
zhabs   g.yas bskum g.yon brkyang tshul gyis 'gying :
stag gi pags pas sham thabs byas :
zhal   khro zhing gtum pa   gdangs mche ba rab tu gtsigs :
spyan gsum spyan rtsa shin tu dmar :
snyan cha dang ni do shal dang :
phyag dang zhabs kyi gdu bu rnams :
zhe sdang sbrul gyis rab tu brgyan :
bskal pa'i me phung   'bar ba'i klong   nang na bzhugs :
rnal 'byor bdag gis de ltar bsgom :
oM   bsnyen sngags yin no //
badzra tsaN+Da ma hA ro Sha Na hU~M phaT:
de la grangs bsnyen   'di grangs kyis chog   'bum du bskyal :
de rjes sgrub pa'i sngags 'di   grangs kyis mi phan par rtags thon dgos   bzla :
oM nyi ma pA la nan :
klad pa nan :
gu na zhing :
tsit+ta gu ling nan :
yak+sha tsit+ta mu tra   dgra 'dre gang la byed pa de'i ming gzhug go   zlog byer :
nA ga shig :
nA ga   zlog dus gdab bo /  zlog :
nA ga byer :
nA ga'i snying la nan :
nA ga'i mgo la nan :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]ga ru Da tsa le tsa le hU~M phaT:
nA ga rA tsa mA ra ya   b+ha ri sha ya btags   phaT:
b+ha ri sha ya :
de bzlas sgrub pa'i rtags mchog   lha   ni :
rab ni   rtags    mkha' 'gro thang la lhung :
byas gtad na /
'bring ni srog chags   rbod gtong   myos pa yin :
tha ma rmi ltas    ngan pa thams cad bzang por ston pa 'ong /
klu rigs zos pa yang gsum po gang rung gcig   zlog sogs ston :
rtags byung las la sbyar bya ste :
glo bur ser ba 'beb pa   man ngag tu gsal   na :
chu mig dngos su dkrug par bya :
gzhan gyi rig sngags zlog byed na :
sngags kyi sgra ni bsgyur bar bya :
ser ba srung ba'i las byed na :
tho thun phur pa'i sbyor ba brtsam :
tsi tsi dz+wa la srung ba'i tshe :
ting nge 'dzin dang   sngags dang rdzas su spel bar bya :
rnal 'byor   gang 'dod pa'i   don grub the tshom med :
rdzogs rim skad cig stong gsal du :
rang la rang nyid thim par bsgom :
bskyed rdzogs bzlas pa yang yang bya :
mchod pa 'bul na rtsa sngags la :
gang yin pU dza'i ming spel sbrel :
kha kha khA hi zhes pas 'bul :
drag po la sogs phrin las bzhi :
gang ltar sgrub kyang rtsa sngags la :
shAn+tiM puSh+TiM pA shaM dang :
mA ra ya sogs   dpe lugs gcig na 'dug   btags la bzla :
gsang bdag sgrub thabs   rigs mi gcig pa   sum brgya las :
'di ni snying por phyung pa 'o :
rno myur   khyad par du   dregs pa tshar gcod pa'i :
gsang bdag drag sngags 'dus pa rdzogs so :
@:
gsang bdag che la phyag 'tshal lo :
man ngag gi dam pa 'di'o :
gsang bdag bsgrubs nas :
rtags byung las la sbyar bya ste :
zhes gsungs pa'i las la bzhi ste :
bstan pa bsrung phyir ser ba'i las sbyor dang :
byad kha srung ba mthu zlog gi las sbyor dang :
lo tog bsrung ba'i phyir ser ba'i las sbyor dang :
mdze nad bsrung phyir klu zlog gi las sbyor dang bzhi'o :
de bzhi'i man ngag gud du bkol ba 'di kho na'o :
glo bur skyin thang 'beb pa na :
chu mig dngos su dkrug par bya :
zhes pas :
nyungs dkar :
til nag :
mi khrag :
sha chen :
ra dug :
re lcag pa :
spyang tsher :
dur khrod sol ba rnams :
bdud rtsi lnga dang :
chang phud dang sbyar la khyi thod nang du blugs :
yugs mo'i zhabs mas dril te :
yul de'i chu mig gi dngo ru gzhug go :
de ma phyung gi bar du thog dang ser ba 'babs par 'gyur ro :
sngags kyi sham bu yang :
nA ga shed raM hril shar sil phob ya b+h+yo :
b+ha ri sha ya drag tu phob ya :
zhes nyungs dkar la bsnyen pa zhag bdun byas te :
chu mig dang po 'ong ba'i gseb tu gtor ro :
chu mig med na ri chen po'i khar song la :
rdzas de rnams bsregs la thal ba yul phyogs su gtor zhing :
drag sngags mang du bzlas so :
des nges par pheb bo :
las grub nas sems bskyed dang ldan pas :
klu gso ba'i phyir :
klu sman sna tshogs la sngags 'di mang du bzlas so :
nA ga de ba pa ho :
zhes chu mig tu blugs la :
bdag la gnod sems ma 'cha' bar bcol ba'i las rnams grub par gyis shig :
ces brjod do :
gong gi rdzas rnams ma 'tshogs na :
chu mig tu khrag blugs te :
nyungs dkar la sngags btab pas brabs shing :
klu gzir na yang ser ba 'ong bar 'gyur ro :
gzhan gyi rig sngags zlog byed na :
sngags kyi sgra ni bsgyur bar bya :
zhes pa ni :
nyi nir bsgyur :
gu kur bsgyur :
nA ga rbod gtong du bsgyur ro :
the tshom med do :
ser ba srung ba'i las byed na :
tho thun phur pa'i sbyor ba brtsam :
zhes pa ni :
yul ci tsam bsrung ba'i mtshams tho yis bskor ba :
gsang bdag tu mnga' gsol lo :
khrag skam nyungs dkar gyi thun la gong du bsnyen pa bskyal ba   thun mong du bya ba ci la yang dgos   tshags bya :
ser ba   zhing rgya gang che   gar che sar seng ldeng phur pa sor brgyad pa'i mgul du thum thum gdags :
rtse mo dug khrag byugs pa bstan la bzhag go :
de nas ser rkang byung tsa na :
re phyar nag po gon la :
sngags kyi nA ga b+ha ri sha ya zlog tu bsgyur ba drag tu zlos shing gong gi thun brdeg go :
mi zlog mi srid do :
tsi tsi dz+wa la srung ba'i tshe :
sngags dang rdzas su spel bar bya :
zhes pa de la :
sngags la nA ga bcug ste :
rmis ltas ngan bzlog   rtags phyin par bsgrub bo :
rdzas la bzhi ste :
lus la   bcang dang   kha ru   btung dang   lus la   byugs bdug bya :
gdon la   brab pa 'o de la dang po ni :
tshil chen gla rtsi   grub thob   thal chen dang :
chos sman   a mr-ita   nyungs dkar dom gyi stan :   dum dum gyis chog
/dred kyi sha dang rnam pa bdun :
rtag tu lus la bcang bar bya :
gu gul   nag po   gla rtsi chu dag dang :
nya mkhris nyungs dkar rnam pa lnga :
rtag tu rdzas su longs spyod do :
sdong ros bab la shing kun dang :
mu zi sgog skya sha chen dang :
btsan dug khrag sna khyi lud dang :
phag tshil mi tshil bcu gcig go :   ma bde ba'i sar tshil chen gyis rta byas te   byug cing   nad pa'i sna bug tu   bdug pa'i rdzas yin no :
rma bya   sgro skam tshom pa gcig   phur pa   seng ldeng phur pa sor brgyad   nyungs dkar gsum :
khung bu'i rdzas su    'brub khung gong du ling ga la dgos pas   shes par bya :
rma byas nad pa'i lus la   byab dang   phur pas ling+ga la   gdab dang   nyungs dkar gyis nad pa dang ling+ga la   brab pas ste :
bzlog pa'i rtags ni   rmi lam ngan pa   byung ba'i tshe :
kham sa la dpe'u chung bzhin   thab khung gru gsum gsum brtsegs pa :
dbus ma   dpangs   mgo gang tshad du brtsigs :
dug shing   tsher ma can gyi shing brtsigs la :
me sbar   ngan pa'i me bsangs   sbyin sreg bya ba'i rdzas :
'brub khung du   ke tshe shang tshe zangs phye dang :
lcags phye khrag sna ling+ga rnams :   lha'i nga rgyal gyis sbyin   bsreg   byas   na klu rnams 'chi bar 'gyur :
de ni las kyi mtha' ru bshad :
drag po klu zlog man ngag go :
gsang bdag sgrub thabs thun mong ma yin pa khyad par can gyi skor :
gzhung man ngag dang bcas pa 'di :
shin tu zab phyir klu bdud lto bar brubs :
shes rab blo ldan snying rje can dang 'phrad par shog :
'di la yi dam du byas na ni :
'jig rten gyi dregs pa can thul bar the tshom med do :
rdzogs so :
rgya :rgya :rgya :
klu bdud kyi gong non :
gdams pa thugs la gab pa yin no :
o rgyan pad+ma sku gcig la mtshan brgyad yod pa las seng ge sgra sgrog ces pa'i drag sgrub man+t+ra gu h+ya :
sa ma ya zab rgya :
lho brag gnam skas can nas gu ru chos dbang rin po ches phyungs te nyang sman lung pa mi bskyod rdo rje la bka' babs gtad pa sangs rgyas dwags ston chos kyi spyan ldan gyi thugs dam yang dag pa'o //
!
badzra pA Ni u pa d+he sha dkar lam dmar gyis gcod thabs so :
gsang bdag gtum po che la phyag 'tshal lo :
ser ba srung ba'i las byed na :
tho thun phur pa'i sbyor ba brtsam :
khrag mdangs thun la gong du bsnyen :
zhes pa ni :
thod pa gcig tu phur pa dang :
dug sna rnyed tshad bsags nas su :
dug gi ngar bskyed pa'i sngags ni :
dug ni dug ni :
ra shan :
lam lam :
shag shag :
rbad rbad :
dug tsar tsar rbad :
ces sngags so :
g.yag ru'i nang du mdze khrag rta khrag lug khrag gsum po ma gtogs pa :
gri khrag gtso byas pa'i khrag rnyed tshad bsags la sngags 'dis ngar blud do :
su ru su ru breng shag rbad b+h+yo :
rang gsang bdag tu gsal bas rtsa sngags la dug gi ngar btags gdags :
de nas bsres la yungs dkar dang bcas pa'i thun 'phang :
ser ba srung dka' na :
brag rdo mis ma 'gom pa'am :
sbud sna   shwa sbud 'ong ba'i mtshams   yod na de'i sa rdo nag po 'ga':
de la thun yungs :
dug khrag bsres la yugs sa'i skra'am sngo dmar gyi 'ur rdo la mtshon sna'i lcag byas nas :
bden pa brdar :
lha'i nga rgyal dang bcas 'phangs pas mi thub mi srid do :
ser ba srung ba'i man ngag zab mo 'di kho na'o :
zab rgya rgya rgya :
man+t+ra gu h+ya :
!
gsang bdag gtum po'i las mdel khyad par can no :
gsang bdag che la phyag 'tshal lo :
gsang bdag gtum po'i las mdel la :
rnam pa gsum du 'dod pa yin :
bsnyen pa sgrub pa las sbyor ro :
de la 'dir las la sbyor ba ni :
char dbab pa dang :
chu dbab pa las yul gzhan gyi chu mig brku bar 'dod na :
chu mig kha nub tu bltas pa lkug pa gcig gi nub phyogs nas sa sbar gang blangs la :
de gang yin pa de'i chu mig gi chus sbrus pa :
de la klu rgyal rigs sbrul mgo bdun pa klu mo dang bcas pa byas la :
de'i lag pa g.yas pa na nya ha la zlum po :
g.yon pa rang gi btsun mo la 'khyud pa gcig byas la de bdag gi chu mig der thod pa gcig gi nang du bcug la :
chu mig dong phugs su dong mtho gang ba gcig brus la :
der dgug gzhug byas la gzhug go :
de nas khyi dkar po'i grod par klu sman 'byor tshad blugs la :
grod pa de'i zhabs la khab kyi bug pa nyi shu rtsa gcig phug ste :
de nas chu mig bzang po yod pa de'i sar phyin la :
chu skyogs re bcus gyin sngags 'di lan gsum bzlas so :
oM badzra tsaN+Da ma hA ro Sha Na nA ga u li ka su ru na su te :
nA ga rA tsa sa ma ya hU~M dza dza :
zhes bzlas te grod pa chus khengs pa dang :
kha legs par bcings la :
rta mtshal lu gcig gi yan lag la dar sna lnga tshang bar btags la :
rang rta la zhon grod pa rta'i ske la btags nas :
rang gtum po'i nga rgyal gyis rtsa sngags las sngags dang bcas pa zlos shing :
phyi mig mi blta bar klu rnams rang gi rjes la yong bar bsam zhing :
rta 'dur kyin chu tsa re yong la :
yul gyi chu mig der phyin la :
sngar gyi thod pa de'i nang du blug go :
de'i dus ni tho rengs la mi skad ma phog pa la bya'o :
zhag brgyad nas chu mig bzang po skye bar nges so :
chu rku ba'i las sbyor khyad par can :
klu rgyal rigs ldan gyi gdams pa \u0f80atsha :
yang chu mig la chu yong ba'i thabs la :
chu rnying yod pa'i sar phyin nas :
bdag nyid dbus su 'dug ste :
de'i phyogs bzhir tho bzhi brtsigs pa'i 'og tu dong khru gang pa re bru :
bdag langs pa'i shul du yang dong khru gang gcig brus la :
de nas sbal sbrul gyi sha khrag dang :
bag phye bsres la :
klu chen gnas pa'i chus sbrus la :
de'i bag zan la klu'i rgyal po dung skyong sbrul mgo bdun pa'am dgu pa :
phyag gnyis kyis rang gi btsun mo la 'khyud pa gcig byas la :
dbus kyi dong du sing ma rlon pa'i sgrom legs par byas nas gzhug :
lu ma'i chu dang :
chu mig lkug pa'i chu dang :
khron pa rnying pa dang :
rdzing bu rnying pa dang :
klu gnas pa'i chu dang :
ra dkar 'o ma la klu sman blugs la :
rtsa sngags la sngags 'di btags nas bzlas so :
sa ma ya shang kha pA la sarba nA ga phu lo na phu ru ye yaM:
zhes brgya rtsa brgyad bzlas nas :
klu gzugs de'i thog na mar blug go :
de ltar lan stong rtsa brgyad bzlas shing :
phyogs bzhi dbus dang lnga yi dong nas chu 'ong bar bsgoms pas chu 'byung ngo :
chu bag tsam byung ba dang :
dong lnga po'i kha g.yam pas bcad la :
g.yam pa'i steng du rdo rje rgya gram bris nas de'i steng du tho lnga btsugs te :
dbus kyi tho phyag rdor du bskyed :
phyogs bzhi'i tho rgyal chen bzhir bskyed la mchod bstod bya :
de nas phar bcal ba'i 'dom lnga bcu tsam du dong khru do brus la :   man ngag tu dang po'i dong lnga gang rigs bya ste sa skam la byas pas chog
/dong phyi ma chu rlan yod sar byed pa gnad yin no //
de yang gong gi klu sman dang sbyor ba'i chu thigs pa 'ga' blugs nas kha gsing mas bcad nas :
de nas phyag rdor dang rgyal po bzhi :
phyogs skyong ba'i srung ma rnams dang :
yul de'i lha klu rnams la gtor ma btang nas :
klu mchod rgyas par byas shing gsol ba btab na :
gong gi chu rnams dong gcig po der 'byung ngo :
lung par chu dbab pa'i man ngag klu'i rgyal po dung skyong gi las sbyor sa ma ya \u0f80atsha :
yang las kha cig la shwa zlog par 'dod na :
tsan+dan gyi phur pa sor brgyad pa gcig la :
dar ljang gu btags te :
de klu'i rgyal po mtha' yas ljang gu sbrul mgo dgu pa :
stod mi la smad sbrul du 'dug pa :
zhal gcig phyag gnyis rang dang 'dra ba'i btsun mo la 'khyud par bsam la :
de chu dgra'i mtshams su btsugs te :
zhi ba'i sbyin sreg byas pa'i thal ba la sngags 'di sum brgya rtsa sngags dang sbrel te bzlas nas gtor bas chu dmag bzlog go :
nA ga A nan+ta su sha ru tsa :
tshin+d+ha sbyi nan d+ha hU~M phaT:
chu dgra zlog pa'i gdams pa'o :
oM ba su kI   nor rgyas   hU~M phaT:
oM shang kha pA la   dung skyong   hU~M phaT:
oM a nan+ta   dga' bo   hU~M phaT:
oM ku lu ka   rigs ldan /   hU~M phaT:
oM pad+ma   pad+ma dngos   hU~M phaT:
oM tak+Sha ka   'jog po   hU~M phaT:
oM ma hA pad+ma   pad chen   hU~M phaT:
oM karko Ta ya   stobs kyis rgyu   hU~M phaT:
oM wa ru NaHye   chu bdag go   hU~M phaT:
klu chen brgyad kyi snying po la :
gong du gsungs pa'i rim pa yis :
rang ming snying po phu yi bar :
las sbyor dus su spel la gzhug :   snying ga'i yig 'bru la bskor cing dmigs /
klu'i nang nas chu bdag wA ru Na kho na'o //
bye brag tu gang la byed pa de gzhug go
/chu bdag kun gyi gtso bo ni :
rang ming kun la   rtsa sngags kyi   snying po dang :
zhi   shAn+tiM   rgyas    puSh+TiM   dbang   pA shaM   drag   mA ra ya   dgug pa'i las :
tha mar bsgyur gyin spel la bzla :
man+t+ra gu h+ya :
sa ma ya :
rgya rgya rgya :
dpal phyag na rdo rje gtum po me 'bar gyi sgrub thabs :
las kha tshar dang bcas pa :
yang zab kyi mthar thug :
slob dpon dpal phyag na rdo rjer sgrub pa'o :
lho brag gnam skas can gyi brag nas gter ston chos kyi dbang phyug gis phyungs pa \u0f80atsha /
nyang sman lung pa mi bskyod rdo rje la gnang ba'o //

//
