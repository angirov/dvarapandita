@#//
rigs gsum snying thig las /
dbang bskur spyi dang bye brag so so'i gshom dang dbang sgrub phyogs gcig tu bkod pa ye shes rdo rje'i bum bzang zhes bya ba bzhugs so //
na mo gu ru tri ku la nA tha ya /
rgyal kun gsang gsum gcig bsdus rigs gsum mgon //
gangs can bstan 'gro'i dpal shar mkhan slob chos //
gdul bya'i snang ngor bla ma'i skur ston pa /
snying gi dbus bzhugs sgo gsum byin gyis rlobs //
zab chos rdzogs chen sde gsum gyi //
cha lag rigs gsum snying thig gi
/theg dgu'i smin byed gshom bkod dang //
sgrub thabs cho ga'i rim pa bshad //
de'ang zab chos 'di nyid spyir man ngag a ti yo ga'i chos sde yin pa gzhir byas /
de nyid la'ang nang gses rgyud lung man ngag gsum du dbye ba'i /
rgyud 'jam dpal snying thig
/lung gar dbang snying thig
/man ngag gsang bdag snying thig gis gtso bor bstan cing /
de gsum ka la'ang theg pa rim dgu'i rnam gzhag 'byung bas /
smin
byed la'ang shin tu rgyas par byed na re re bzhin theg rim dgu'i dbang so sor bskur ba dang /
bsdus par gter gzhung gi bzhugs tshul ltar /
lha mi nyan rang gsum /
byang sems rnams 'jam dpal kho na la sbyar /
kri ya rigs gsum spyi'i bum pa dang cod pan /
yo ga 'jam dpal ye shes sems dpas sku gsung thugs dbang /
bla med ma hA 'jam dpal zhi bas gsang dbang /
khro bos sher dbang /
zung 'jug ngo sprod rnams kyis 'jam dpal snying thig grub nas /
gar dbang snying thig dkyil 'khor gnyis la dbang gnyis /
gsang bdag snying thig dkyil 'khor gnyis la dbang gsum /
rigs gsum gcig dril sgrub khog dkyil 'khor dang 'brel ba'i dbang /
'jam dpal dpa' bo gcig pa /
'gro 'dul dang tshe dbang /
bka' srung bka' gtad bcas kyis tshang bar grub pa'i phyag bzhes 'byung ba las /
rgyas pa'i lugs ni ha cang spros pa rgyas drags pas 'chad nyan tshegs che bas 'dir ma smros la /
bsdus par lha mi sogs 'jam dpal kho na las gzhan gnyis la ma tshang ngam snyam pa lta bu'i the tshom 'byung srid na /
'dir phyag len 'bring po'i lugs ltar 'chad pa la /
!
dang po lha mi'i theg pa skyabs sdom 'bogs pa la /
gnas khang byi dor bya /
dri bzang chus chag chag gdab /
stegs gtsang mar me tog sil ma bkram pa'i dbus su thub pa'i dbang po'i sku brnyan /
g.yas su gsung rab kyi glegs bam /
g.yon du mchod rten rnams snod gcig tu bzhugs /
mdun du phyi mchod phreng tshar du bsham /
nyan rang byang sems yan bskur bsgrub dus gcig byed na 'og nas so so'i skabs 'byung ba'i gshom rnams kyang stegs bu gcig gi steng gral thabs sam phyogs bzhi lta bur bkod /
slob dpon gyis rjes dran drug gi rnal 'byor bya bar gsungs pas don zhags las 'byung ba'i theg chen gso sbyong blangs la tshul khrims rnam dag gi sngags bzla /
sbyin pa la chab gtor rgyas bsdus gang 'grub gtang /
dkon mchog rjes dran 'don /
rten la phyag mchod bskor ba dngos sam yid kyis bya /
lha rjes dran la rigs gsum mgon po'i rgyun khyer bsgom bzlas bya ba'i phyag len snang ngo //
!
//gnyis pa nyan thos theg pa la /
'og nas gsal ba ltar 'jam dpal sogs nyan thos tshul bzung ba'i 'bur sku'am tsakli gsum /
so thar mdo lta bu'i glegs bam /
mchod rten rnams so sor bzhugs /
chu gnyis nyer spyod phreng tshar du bsham /
thog mar skyabs su 'gro ba ni /
na mo :
bla ma dkon mchog gsum gyi dngos :
'phags pa rigs gsum mgon po la :
bdag dang mtha' yas sems can rnams :
byang chub bar du skyabs su mchi :
gus pas phyag 'tshal mchod pa 'bul :
khams gsum 'gro ba thams cad kyi :
'jigs pa ma lus bsal ba dang :
thar pa'i gnas su drang du gsol :
lan gsum /
gnas yo byin brlab ni /
dkon mchog gsum gyi bden pa dang /
sangs rgyas dang byang chub sems dpa' thams cad kyi byin gyis rlabs dang /
tshogs gnyis yongs su rdzogs pa'i mnga' thang chen po dang /
chos kyi dbyings rnam par dag cing bsam gyis mi khyab pa'i stobs kyis deng 'dir khor yug gi sa gzhi 'di dag bde ba can gyi zhing gi bkod pa lta bu phun sum tshogs pa'i rgyan thams cad kyis rnam par brgyan pas mdzes shing yid du 'ong ba bsam gyis mi khyab par gyur /
thams cad du ni sa gzhi dag
/gseg ma la sogs med pa dang //
lag mthil ltar mnyam bai DUr+Ya'i //
rang bzhin 'jam por gnas gyur cig
/phun sum tshogs pa'i zhing 'di dag tu lha dang mi'i yo byad dam pa gzugs dang /
sgra dang /
dri dang /
ro dang /
reg bya la sogs pa rnam par dag cing yid du 'ong ba'i mchod pa'i sprin rgya mtsho bsam gyis mi khyab pas nam mkha'i khams thams cad gang bar gyur /
mchod sprin gzungs brjod /
gzhung las /
spyan drangs bzhugs gsol phyag 'tshal mchod :
ces pa'i don ni /
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
bcom ldan 'dir ni byon pa legs //
bdag cag bsod nams skal bar ldan //
bdag gi mchod yon bzhes slad du //
'di nyid du ni bzhugs su gsol //
gsal gdab pa ni /
bkod legs gdan la sangs rgyas dang //
'phags mchog rigs gsum mgon po ni //
nyan thos tshul bzung shA ri'i bu //
rin po che bsnams kun dga' bo //
bsil g.yab g.yob pa mau gal bu //
pad+ma 'dzin pa la sogs pa //
'phags tshogs 'dus pa rgya mtsho rnams //
dgyes pas dgongs te bzhugs par gyur /

/mgon po thugs rje che ldan pa //
thams cad mkhyen pa ston pa po //
bsod nams yon tan rgya mtsho'i zhing //
de bzhin gshegs la phyag 'tshal lo //
dag pa 'dod chags bral ba'i rgyu //
dge bas ngan song las grol zhing //
gcig tu don dam mchog gyur pa //
zhi gyur chos la phyag 'tshal lo //
grol nas grol ba'i lam yang ston //
bslab pa dag la rab tu gus //
zhing gi dam pa yon tan zhing //
dge 'dun la yang phyag 'tshal lo //
shA ri'i bu dang maung+gal gyi bu //
kun dga' nye bar 'khor dang ma 'gags pa //
gang po rab 'byor 'od srung chen po sogs //
'phags pa nyan thos rnams la phyag 'tshal lo //
rgyun zhugs phyir 'ong phyir mi 'ong ba dang //
dgra bcom rigs gyur skyes bu zung bzhi pa //
ya brgyad ces grags bsod nams zhing gi phul //
tshogs mchog dge 'dun rnams la phyag 'tshal lo //
phyag byar 'os pa sogs kyis phyag bya /
me tog dam pa phreng ba dam pa dang sogs sh+lo ka gsum gyis mchod /
oM a mo g+ha shI la /
sam+b+ha ra sam+b+ha ra /
b+ha ra b+ha ra /
ma hA shud+d+ha satwa /
pad+ma bi b+hu Shi ta b+hu dza /
d+ha ra d+ha ra /
sa man+ta a ba lo ki te hU~M phaT swA hA/
zhes tshul khrims rnam dag gi gzungs ci 'grub bzla /
de nas dbang grub pa'i rjes /
ma rnyed yongs su sogs kyis bzod par gsol /
oM/
khyed kyis sems can sogs kyis gshegs su gsol /
dge ba 'di yis skye bo kun //
bsod nams ye shes sogs bsngo smon shis brjod bya'o //
!
//gsum pa rang rgyal theg pa la /
tsan+dan dkar pos byugs pa'i maN+Dal gyi steng du 'og nas bshad pa ltar rigs gsum rang rgyal gyi sku bris 'bur gang rung dang /
phyi mchod bsham /
skyabs 'gro /
byin rlabs /
spyan 'dren bzhugs gsol yan gong ltar byas la /
gsal gdab pa ni /
ljon pa'i shing mchog mdzes pa'i drung :
ku sha bkram pa'i gdan steng du :
rigs gsum rang rgyal tshul bstan pa //
dge slong zhi zhing 'dzum pa'i nyams :
dbu yi gtsug tor phyed dang ldan :
phyag gnyis 'khar gsil lhung bzed bsnams :
zhabs gnyis tsog pu'i tshul du bzhugs :
rang rgyal tshogs kyis bskor bar gyur :
dkon mchog gsum gyi phyag gong ltar gtang /
shA ri'i bu sogs sh+loka gnyis bskyur /
bsod nams zhing rab phul gyur pa //
lha dang mi yis mchod pa'i gnas //
tshogs spyod bse ru lta bu yi //
'phags pa rang rgyal la phyag 'tshal //
rten 'brel lugs 'byung tshul la legs rtogs nas //
lugs ldog 'phags pa'i bden pa mngon du gyur //
zad dang mi skye shes pa'i ye shes kyis //
zhi bsil bdud rtsi brnyes la phyag 'tshal lo //
phyag byar 'os pa sogs /
mchod pa sngar bzhin /
rten 'brel snying po'i gzungs oM ye d+harmA he tu pra b+ha bAH
he tun+te ShAn+ta thA ga te h+ya ba data?/
te ShAny+tsa yo ni ro d+ha /
e waM bA dI ma hA shra ma NaHswA hA ci 'grub bzla /
dbang gi rjes chog sngar ltar bya'o //
!
//bzhi pa byang sems theg pa la /
dkyil 'khor rta babs med pa'i sgo rkyang khrus rdzing skyed tshal rin po che'i lcags ris bskor ba'i dbus su pad gdan sum bsgrigs la rigs gsum byang sems 'og nas bshad pa lta bu'i sku brnyan nam tsakli dang /
phyi mchod bsham /
gong smros skyabs 'gro /
gnas yo byin rlabs dang mchod pa'i sprin gyi gzungs sngags brjod /
spyan 'dren dang byon legs /
khrus khang bskyed /
ji ltar bltams pa\u0f8e
'di ni khrus mchog\u0f8e
de dag sku la\u0f8e
de nas de la sogs kyis khrus sku phyi gos zung 'bul ba rnams bya /
bdag dang 'gro la sogs kyis bzhugs su gsol la /
gsal gdab pa ni /
rin chen khang bzang yid 'ong ba :
seng khri pad+ma zla ba'i steng :
dbus su 'jam dpal byang sems tshul :
gser mdog mchog sbyin ut+pal bsnams :
zur phud lnga dang ldan par bzhugs :
g.yas su spyan ras gzigs dbang dkar //
g.yas pa mchog sbyin g.yon ut+pal //
g.yon du phyag na rdo rje sngo //
g.yas pa skyabs sbyin g.yon ut+pal //
zhi 'dzum dar dang rin chen brgyan :
sems dpa'i skyil mo krung gis bzhugs :
rgyal sras rgya mtshos bskor bar gyur :

ji snyed su dag phyogs bcu'i 'jig rten na //
sogs tshang bar brjod la yan lag bdun pa 'bul zhing phyag 'tshal /
de nas byang sdom len pa ni /
rgyal sras rigs gsum mgon po yis :
byang chub thugs ni bskyed pa ltar :
bdag gis 'gro la phan don du :
byang chub mchog tu sems bskyed do :
tshad med bzhi yis kun bslangs te :
pha rol phyin pa drug dang ni :
bsdu ba'i dngos po bzhi la sogs :
bslab bya kun la bslab par bgyi :
lan gsum brjod la kun rdzob sems bskyed /
gang zhig rkyen las skyes pa de ma skyes //
de la skye ba'i rang bzhin yod ma yin //
rkyen la rag las gang de stong pa ste //
gang gis stong nyid shes de bag yod yin //
zhes pas don dam byang sems bsgom /
na mo rat+na yA ya :
na mo many+dzu shrI ye :
ku mA ra b+hu tA ya :
bo d+hi satwA ya :
ma hA satwA ya :
ma hA ka ru Ni ka ya :
tad+ya thA:
oM ma hA ka ru Ni ka war+d+ha ni :
bo d+hi satwA war+d+ha ni :
ma hA satwA war+d+ha ni :
bo d+hi bo d+hi ma hA bo d+hi swA hA:
zhes byang sems 'phel ba'i sngags bzla /
dbang gi rjes rim snga ma dang 'dra'o //
!
//lnga pa kri yA ste bya ba'i rgyud las /
dkyil 'khor rgyud sde 'og ma ltar ram gshom bkod dngos bstan ltar na /
tsan+dan dkar po la sogs pa'i dri ldan shing leb kyi gzhi la pad+ma 'dab brgyad sum bsgrigs kyi steng du /
yod na dbus su 'jam dbyangs /
g.yas su spyan ras gzigs /
g.yon du phyag rdor rnams tsan dkar las byas pa'i sku gzugs bzhag
/med na tsakli bkod /
g.yas g.yon du rnam bum nyer lnga'i bcud ldan kha rgyan gzungs rdor bcas pa /
nor bu'i cod pan /
stod g.yogs smad g.yogs dar dpyang bcas dngos sam ri mor bris pa /
rdzas rtags rgyal srid bcas kyi tsakli /
nyer spyod rnam bdun g.yas skor du bsham /
slob dpon gyi mdun du khrus bum sogs nyer mkho'i yo byad rnams 'du bya'o //
de nas spro na spros bral bde chen lta bu'i gsol 'debs bya /
gong du 'byung ba'i /
na mo :
bla ma dkon mchog sogs dang /
rgyal sras rigs gsum mgon po sogs kyi skyabs sems lan gsum /
tshogs gsag pa ni /
rigs gsum mgon po'i lha tshogs la :
gus pas phyag 'tshal skyabs su mchi :
mchod cing sdig pa thams cad bshags :
yi rangs bskul zhing mi 'da' gsol :
dge tshogs 'gro ba yongs la bsngo :
mchod pa byin rlabs ni /
sangs rgyas byang sems byin rlabs dang //
bdag gi bsod nams smon lam stobs //
rigs sngags mthu yis mchod rdzas rnams //
kun bzang spyod las mngon mtho ba'i //
mchod sprin rgya chen 'phro gyur cig
/na maHsarba bud+d+ha bo d+hi satwa b+h+yaH
sarba thA khaM ut+ga te s+pha ra Na i maM ga ga na khaM sa man+ta swA hA/
sngags lan brgyad brjod /
mdun rten bskyed pa ni /
oM swa b+hA ba bi shud+d+haHsarba d+harmAHswa b+hA wa bi shud+d+ho\u0f85 haM:
stong pa'i ngang las mdun gyi gzhir :
mtsho gling gser gyi bye ma brdal :
de dbus byang chub sems dpa' yi :
nor bu'i gzhal med khang chen dbus :
pad+ma zla ba'i gdan gsum steng :
d+hIHhrIHhU~M yig yongs gyur las :
dbus su 'jam dpal gser gyi mdog :
g.yas su spyan ras gzigs dbang dkar :
g.yon du gsang ba'i bdag po sngo :
gsum ka mdzes shing 'dzum pa'i nyams :
phyag g.yas mchog sbyin phyag rgya mdzad :
phyag g.yon chos 'khor phyag rgya yis :
rnam par bkra ba'i ut+pal bsnams :
me tog snyan thad kha bye bar :
ral gri dang ni pusti dang :
nor bu rdo rje rtse lngas mtshan :
dar dang rin chen rgyan gyis mdzes :
zhabs gnyis bzhengs pa'i stabs kyis bzhugs :
'od kyi phung po 'bar bar gyur :
spos btul la /
ma lus sems mgon sogs dang /
oM a ra pa tsa na d+hI:
oM ma Ni pad+me hU~M:
oM badzra pA Ni hU~M:
e h+ye hiH
dzaHhU~M baM hoH
bcom ldan 'dir ni sogs dang /
pad+ma ka ma lA ya satwaM/
zhes pas spyan drangs shing bstim /
slar yang thugs ka'i sa bon las //
'od 'phros dbang lha spyan drangs nas //
dbang bskur rigs kyi bdag po ni :
rnam par snang mdzad 'od dpag med :
mi bskyod pa yis dbur brgyan gyur :
ces dbang bskur zhing rgyas gdab /
mchod pa ni /
'jig rten khams ni dpag med na //
mchod yon ji snyed yod pa dang //
bdag gis gus pas bshams pa 'dis //
rigs gsum mgon po 'khor bcas mchod //
oM sarba ta thA ga ta ar+g+haM pra tIts+tsha swA hA/
de bzhin du /
zhabs bsil nas rol mo'i bar tshig dang sngags kha bsgyur /
bstod pa ni /
d+hI:
rgyal ba kun gyi mkhyen rab ye shes nyid :
ma lus 'dus pa'i bdag nyid dkyil 'khor gtso :
nyi ma'i dkyil 'khor 'od stong 'bar ba yi :
'jam dpal ral gri can la phyag 'tshal bstod :
hrI:
rgyal kun gsung gi mnga' bdag snying rje'i gter :
kai lA sha yi lhun po 'od 'bar ba :
chags med 'gro don mdzad pa'i pad+ma 'dzin :
'phags mchog spyan ras gzigs la phyag 'tshal bstod :
hU~M:
rgyal ba kun gyi phrin las rol pa'i thabs :
in+d+ra nI la'i lhun po nyi 'od 'bar :
rdo rje theg pa'i gsang ba kun 'dzin pa'i :
phyag na rdo rje bsnams la phyag 'tshal bstod :
bstod par 'os pa sogs kyis bstod /
bzlas pa ni /
thugs kar zla ba'i gdan steng du :
sa bon d+hIHhrIHhU~M yig gsal :
zhes pa la sems rtse gcig gtad nas yid bzlas bya /
mthar /
sngags phreng g.yon bkod g.yas su 'khor :
'od 'phros rgyal mchod byin rlabs bsdus :
'gro ba'i las sgrib kun sbyangs nas :
snang srid rigs gsum zhing du gyur :
oM a ra pa tsa na d+hI:
oM ma Ni pad+me hU~M hrI:
oM badzra pA Ni hU~M:
ces bzla /
bum bzlas ni /
b+h+rU~M:
rnam rgyal bum nang bdud rtsi'i steng :
rigs gsum mgon po'i sngags phreng gsal :
de las bdud rtsi'i rgyun babs pas :
bum pa yongs su gang bar gyur :
ces gsal btab /
gzungs thag blangs la bum bzlas byas mthar /
sngags phreng 'od zhu bdud rtsir gyur :
ces dmigs /
las bum gyi chu rdo rje'i sngags kyi rang bzhin du gyur /
oM a mr-ite hU~M phaTaH
ci nus bzlas /
de nas dbang bskur grub pa'i rjes mchod kha gsos la sngags lan gsum gyis byin brlabs /
sngags tsam gyis mchod /
gzhon nu'i sku lus 'chang ba po //
ye shes sgron mes rab brgyan cing //
'jig rten gsum gyi mun sel ba //
'jam pa'i dbyangs la phyag 'tshal bstod //
sangs rgyas kun gyis rab tu bsngags //
yon tan dam pa kun gyis brgyan //
spyan ras gzigs zhes mtshan gsol ba //
rtag par brtse la phyag 'tshal bstod //
stobs po che la drag shul che //
rig sngags rgyal po dge ba po //
gdul dka' mtha' dag 'dul mdzad pa //
rdo rje bsnams la phyag 'tshal bstod //
ces bstod /
nongs bshags gshegs gsol snga ma rnams ltar dang /
dge ba 'di yis myur du bdag
/rigs gsum mgon po 'grub gyur nas //
'gro ba gcig kyang ma lus pa //
de yi sa la 'god par shog
/sogs bsngo smon /
bcom ldan gser mdog ri yi rgyal po 'dra //
'jig rten gsum na 'jam dpal dbyangs kyi sku //
bde gshegs sku yi bkra shis gang lags pa //
bkra shis dam pa des kyang bde legs shog
/bcom ldan dung mdog ri yi rgyal po 'dra //
'jig rten gsum na spyan ras gzigs kyi gsung //
bde gshegs gsung gi bkra shis gang lags pa //
bkra shis dam pa des kyang bde legs shog
/bcom ldan mthing mdog ri yi rgyal po 'dra //
'jig rten gsum na phyag na rdo rje'i thugs //
bde gshegs thugs kyi bkra shis gang lags pa //
bkra shis dam pa des kyang bde legs shog
/ces shis pa brjod do //
!
//spyod rgyud ni gong 'og gnyis kyi khongs su 'du bas logs su dbye bar ma mdzad do //
!
//drug pa yo ga la rigs gsum lha nyer gcig pa'i dkyil 'khor gsum du 'byung ba las /
dang por 'jam dpal ye shes sems dpa' ni /
rgyas par na sa chog thig tshon gyi bya ba 'byung yang dkyus tsam ras bris kyi dkyil 'khor rta babs snam bzhi ma /
'jig rten pa'i khor yug rdor ra 'od zer dang bcas pa /
nang pad+ma 'dab brgyad /
gru chad phyi nang dang /
sgo bzhi rnams la sku'am lha mtshan bkod pa bkram pa'i dbus su 'jam dpal ye shes sems dpa'i sku brnyan bris 'bur gang rung bzhugs /
sngags byang ngam phreng ba dang phyag mtshan bzhag
/'di'i dbang bskur sger du byed na rnam bum bkod /
phyi mchod bsham /
thog mar sngon 'gro dkar gtor spyi ltar gtang /
skyabs 'gro ni /
na mo :
bla ma dkon mchog gsum gyi dngos :
dpal ldan 'jam pa'i rdo rje la :
bdag dang mtha' yas sems can rnams :
byang chub bar du skyabs su mchi :
lan gsum /
sems bskyed pa ni /
rgyal sras 'jam dpal dpa' bo yis :
byang chub thugs ni bskyed pa ltar :
bdag gis 'gro la phan don du :
byang chub mchog tu sems bskyed do :
lan gsum /
sum+b+ha ni dang rol mo sogs kyis bgegs bskrad /
oM badzra rak+Sha rak+Sha hU~M:
zhes lan gsum gyis srung 'khor bsgom /
mchod rdzas byin rlabs ni /
oM badzra yak+Sha hU~M gis bsang /
swa b+hA was sbyang /
stong pa'i ngang las oM yig las //
rin chen snod mchog rgya che'i nang //
oM las byung ba'i mchod pa'i rdzas //
dwangs shing thogs med kun bzang gi
/rnam thar las lhag mchod sprin gyur //
oM sarba bid pU ra pU ra su ra su ra A warta ya A wArta ya hoH
oM badzra s+pha ra Na khaM/
oM badzra ar+g+haM AHhU~M sogs nas /
shab+da'i bar brjod /
bdag bskyed ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM:
chos rnams thams cad stong pa'i ngang :
snying rje chen po'i rang gdangs las :
zla ba'i steng du d+hIHyig ser :
de las 'od 'phros srung 'khor dbus :
rnam par snang mdzad zhing gi gzhir :
thar pa chen po'i gzhal med khang :
tshad dang mtshan nyid yongs su rdzogs :
rgyan gyis stug por byas pa'i nang :
gser gyi pad+ma 'dab brgyad la :
dbus su nyi ma zla ba'i steng :
d+hIHlas ral gri 'od 'bar bas :
'phags mchod 'gro ba'i sgrib gnyis sbyangs :
tshur 'dus yongs su gyur pa las :
'jam dpal ye shes sems dpa'i sku :
zhal gcig phyag bzhi mtshan dpe rdzogs :
nyi ma 'char ka'i dkyil ltar mdzes :
shes rab ral gri mda' gzhu thogs :
zhabs zung rdzogs pa'i skyil krung bzhugs :
dar dang rin chen rgyan gyis spras :
'od dang 'od zer rab tu 'bar :
thugs nas las kyi sems dpa' spros :
ji snyed sangs rgyas thams cad kyi :
lhun gyis grub pa'i sprul pa mdzad :
don gnyis bsam gyis mi khyab pa :
da lta nyid du mngon par mdzod :
ces gsol thugs kar thim ma thag :
sa bon phyag mtshan phyir spros pas :
shar du shes rab mchog gi dpal :
zla ba'i mdog can g.yas mchog sbyin :
g.yon pas skyabs sbyin phyag rgya mdzad :
lho ru smra ba'i seng ge ni :
gur gum gsar pa'i mdangs ltar mdzes :
phyag gnyis chos 'khor phyag rgya mdzad :
nub tu gsung gi dbang phyug ni :
rin chen pad+ma rA ga'i mdog :
phyag gnyis ting 'dzin phyag rgya mdzad :
byang du rdo rje rnon po ni :
in+d+ra nI la'i mdog tu 'bar :
phyag g.yas skyabs sbyin g.yon mnyam gzhag :
kun kyang ut+pal rgyas pa'i dbus :
glegs bam ral gris mtshan pa 'dzin :
shar lhor rdo rje'i dbyangs can dkar :
lho nub rin chen dbyangs can ser :
nub byang pad+ma'i dbyangs can dmar :
byang shar las kyi dbyangs can ljang :
kun kyang rin chen pi wang sgreng :
khyams la mchod pa'i lha mo brgyad :
sgo bzhir phyag rgya bzhi 'dzin pa'i :
lha mo dkar ser dmar ljang bcas :
thams cad dar dang rin chen brgyan :
phyi nang mchod pa'i lha mo dang :
'khor yug dpal mgon 'khor dang bcas :
ma lus sprin bzhin gtibs par gsal :
rdo rje'i glus snyan gsan dbab pa ni /
yod med stong pa shin tu rnal 'byor mthus //
nam mkha' bzhin du dam tshig nye bar gnas //
bde gshegs bde bar gshegs pa dgongs su gsol //
many+dzu shrI skal bzang dpal khyod bdag
/dzaHhU~M baM hoH
spyan drangs shing bstim pa ni /
e h+ye hi ma hA ka ru Ni ka dr-i sh+ya hoH
sa ma ya hoH
sa ma ya satwaMH
oM badzra aM ku sha dzaH
oM badzra pA sha hU~M/
oM badzra s+pho Ta baM/
oM badzra g+haN+De hoH
dbang bskur rgyas gdab ni /
slar yang dbang lha spyan drangs nas :
ye shes bdud rtsis dbang bskur pas :
so so'i rigs bdag gtsor gyur pa'i :
bde gshegs rigs lngas dbur brgyan gyur :
mchod pa ni /
rab 'byams rgya mtsho dpag med na //
mchod yon zhabs bsil me tog dang //
bdug spos snang gsal dri chab dang //
zhal zas rol mo la sogs pa'i //
mchod rdzas ji snyed yod pa dang //
bdag gis gus pas bshams pa 'di //
ji snyed rgyal ba sras dang bcas //
de snyed rnams la bdag 'bul na //
thugs rje mnga' ba khyed rnams kyis //
ci bde bar ni bzhes nas kyang //
sems can don kun mdzad du gsol //
oM sarba ta thA ga ta ar+g+haM pra tIts+tsha pU dza me g+ha sa mu dra s+pha ra Na sa ma ye hU~M:
de bzhin du pA d+yaM nas shab+da'i bar bcug la so so'i phyag rgyas 'bul lo //
oM badzra lA s+yai hU~M/
oM badzra mA l+ye trAM/
oM badzra gIrtI hrIH
oM badzra nirtI AH
oM badzra d+hU pe hU~M/
oM badzra puSh+pe trAM/
oM badzra A lo ke hrIH
oM badzra gan+d+he AH
bstod pa ni /
mchog sbyin rdo rje mchog khyod 'dud //
yang dag mthar gyur khyod la 'dud //
stong nyid las byung khyod la 'dud //
sangs rgyas byang chub khyod la 'dud //
sangs rgyas chags pa khyod la 'dud //
sangs rgyas 'dod la phyag 'tshal 'dud //
sangs rgyas dgyes pa khyod la 'dud //
sangs rgyas rol la phyag 'tshal 'dud //
sangs rgyas 'dzum pa khyod la 'dud //
sangs rgyas bzhad la phyag 'tshal 'dud //
sangs rgyas gsung nyid khyod la 'dud //
sangs rgyas thugs la phyag 'tshal 'dud //
med pa las byung khyod la 'dud //
sangs rgyas 'byung ba khyod la 'dud //
nam mkha' las byung khyod la 'dud //
ye shes las byung khyod la 'dud //
sgyu 'phrul drwa ba khyod la 'dud //
sangs rgyas rol ston khyod la 'dud //
thams cad thams cad khyod la 'dud //
ye shes sku nyid khyod la 'dud //
bzlas pa ni /
thugs kar zla steng d+hIHyig las :
sgyu 'phrul drwa ba'i gzugs sku 'phros :
'phags pa mchod cing 'gro ba la :
sangs rgyas mdzad pa rab tu sgrub :
tshur 'dus d+hIHla thim pa yis :
byin rlabs dngos grub stsol bar gyur :
oM a ra pa tsa na d+hI:
zhes gtso bor bzla /
snying po'i sngags ni /
oM hU~M hrIH
b+ha ga wAn dz+nyA na mur+t+ti wA gI shwa ra /
ma hA wA tsa sarba d+harmA/
ga ga nA ma la su pa ri shud+d+ha /
d+harma d+hA tu dz+nyA na gar+b+ha AH
zhes pa'ang ji ltar rigs pa bzla /
mthar sngags tsam gyis mchod /
gzhon nu'i cha lugs 'chang ba po //
ye shes sgron mes rab brgyan cing //
'jig rten gsum gyi mun sel ba //
'jam pa'i dbyangs la phyag 'tshal bstod //
ces bstod /
bcom ldan 'jam dpal 'khor bcas kyis //
bdag dang mtha' yas sems can kun //
sgrib pa'i dri ma bsal ba dang //
ye shes snang ba rgyas par mdzod //
ces gsol ba gdab /
yig brgyas nongs pa bshags /
oM badzra muHzhes pas ye shes pa gshegs /
rten dang brten par bcas pa'i dkyil 'khor pa thams cad 'od du zhu nas gtso bo la thim par gyur /
de nas mdun bskyed /
oM badzra yak+Shas bsang /
oM ma hA shUn+ya tAs sbyang /
chos rnams thams cad sogs nas /
dbur brgyan gyur :
bar bdag bskyed ltar /
lha sku phyag rgya chen po la //
sa bon chos kyi phyag rgyas mtshan //
dam tshig phyag rgyas rab bcings nas //
las kyi phyag rgyas phrin las gzhol //
pad kor bcas thal mo sbyar la /
snying po brjod /
bcom ldan 'jam dpal 'khor bcas sogs phrin las bcol ba sngar ltar byas pas phyag rgya bzhi'i don mdor bsdus tshang ngo //
nyer spyod dang sgeg sogs sngar ltar /
spro na rin chen bdun dang 'dod yon lngas mchod /
mchog sbyin rdo rje sogs kyis bstod pa dang bzlas pa mchod bstod bcas sngar bzhin bya ba dang /
'di'i dbang khol 'don skabs bum sgrub spyi ltar byas la bdag 'jug blang /
oM many+dzu shrI sarba maN+Da la d+hA ra sa ma ya ma ti kra ma ta thA ga ta sa ma ya d+hA ra At+ma ko\u0f85 haMH
zhes nga rgyal gzung /
bzlas pa brtan par byas la gsol ba gdab /
yig brgya brjod /
las bum la rdo rje gnod sbyin sngags kyis byin brlab /
de nas dbang bskur grub pa'i rjes mchod pa kha gsos la byin brlabs /
mchod bstod rgyas par bya /
yig brgya dang /
ma 'byor pa dang sogs kyis bzod par gsol /
oM/
khyed kyis sems can don kun sogs kyis ye shes pa gshegs /
dam tshig pa rten la bstim /
rnam par snang mdzad ye shes dam pa mtsho chen ldan //
sogs bkra shis gang shes brjod do //
7
//gnyis pa spyan ras gzigs 'khor ba dong sprug la /
dkyil 'khor snga ma dang mtshungs pa las sku'am thig le sogs rang gzhung ltar bkod pa'i dbus su bum pa nyer lnga'i bcud ldan dang /
sku gzugs bris 'bur gang rung /
sngags byang ngam /
phreng ba /
phyag mtshan bzhag
/phyi mchod bsham /
phyi ma gnyis ka snga ma dang dbang sgrub sbrel na /
skyabs sems dang mchod rlabs phyin gyis 'thus /
zur du byed na sngon 'gro dkar gtor yang btang /
skyabs 'gro ni /
na mo :
bla ma dkon mchog gsum gyi dngos :
dpal ldan pad+ma gar dbang la :
zhes sogs dang /
rgyal sras spyan ras gzigs dbang gis :
sogs kyis sems bskyed /
bgegs bskrad srung 'khor yang snga phyi sbrel na mi dgos /
mchod pa byin rlabs gong ltar bya /
bdag bskyed ni /
oM ma hA shUn+ya tA dz+nyA na badzra swa b+hA ba At+ma ko\u0f85 haM:
chos rnams stong pa nyid du gyur :
stong pa'i ngang las nyi zla'i steng :
hrIHyig 'od las srung ba'i gur :
zhing khams chen por dag pa'i dbus :
ye shes las grub gzhal yas khang :
gru bzhi sgo bzhi rgyan rnams rdzogs :
'dab brgyad ge sar yangs pa'i dbus :
pad+ma nyi zla'i gdan steng du :
hrIHlas pad+ma hrIHsa mtshan pa :
'od 'bar 'phags mchod byin rlabs bsdus :
'gro ba'i sgrib pa ma lus sbyangs :
tshur 'dus yongs su gyur pa las :
thugs rje chen po spyan ras gzigs :
'khor ba dong sprug sku mdog dmar :
khye 'u mtshan dpe rdzogs pa'i tshul :
me tog phreng ba du mas brgyan :
ral pa'i thor tshugs dar gyis bcings :
phyag g.yas pad+ma'i phreng ba 'dzin :
g.yon pas khrus kyi bum pa bsnams :
dar dang rin chen rgyan gyis mdzes :
zhabs gnyis mnyam par bzhengs pa'i tshul :
'od phung dmar po kun tu 'bar :
spyi bor rigs bdag 'od dpag med :
dmar ser sprul sku'i cha lugs can :
chos gos gsum gsol skyil krung bzhugs :
mnyam gzhag phyag rgyas lhung bzed 'dzin :
pad+ma zla ba'i gdan du gsal :
shar du kha sar pA Ni dkar :
mchog sbyin phyag rgyas pad dkar 'dzin :
lho ru don yod zhags pa ser :
yid bzhin nor bu zhags pa 'dzin :
nub tu pad+ma gtsug tor dmar :
phyag gnyis thugs kar thal mo sbyar :
byang du rdo rje snying po sngo :
phyag gnyis rdo rje zhags pa 'dzin :
mtshams bzhir rigs bzhi'i sgrol ma bzhi :
dkar ser dmar ljang ut+pal 'dzin :
khyams la mchod pa'i lha mo brgyad :
bde ba'i nyams ldan mchod sprin spro :
sgo bzhir lha mo dkar ser dmar :
ljang khu phyag rgya bzhi 'dzin gsal :
gnas gsum oM AHhU~M gis mtshan :
thugs ka'i hrIHlas 'od 'phros pas :
ye shes lha tshogs spyan drangs gyur :
snyan gsan dbab pa gong ltar la /
many+dzu shrI'i mal du /
'jig rten dbang phyug ces bsgyur la mchod pa'i rjes bar gtang /
bstod pa ni /
oM/
mtshan dang dpe byad brgyan pa'i sku //
'jig rten 'jig rten 'das pa yi //
chos kyi longs spyod ji snyed pa //
rdzogs par longs spyod mdzad phyag 'tshal //
gang la mkho ba de'i gtso bo //
'dren pa gzugs brnyan du ma 'chang //
sna tshogs rdzu 'phrul mdzad pa'i sku //
bde ba che la phyag 'tshal lo //
mi 'gyur rnam dag byang chub lam //
phyogs chos byang chub sum cu bdun //
stobs dang mi 'jigs brtson mdzad pa //
chos rnams lhun grub skur phyag 'tshal //
rnam dag rgya mtshor ldan rnams la //
thugs rje rgya mtsho rgyun byung nas //
zhing khams rgya mtsho spyod mdzad pa //
mgon po spyan ras gzigs phyag 'tshal //
bzlas pa ni /
thugs kar pad+ma zla ba'i steng :
hrIHla sngags kyi phreng bas bskor :
'od 'phros rgyal ba thams cad mchod :
sku gsung thugs kyi byin rlabs bsdus :
slar yang 'gro ba'i sgrib pa sbyangs :
thams cad 'phags pa'i sa ru bkod :
oM ma Ni pad+me hU~M:
zhes pa ci grub bzla /
spro na 'khor ba dong sprug gi gzungs ni /
oM bi pu la gar+b+he :
ma Ni pra b+he :
ta thA ga ta nirde sha ni :
ma Ni ma Ni su pra b+he :
bi ma le :
sA ga ra gam+b+hi re hU~M hU~M:
dz+wA la dz+wA la :
bud+d+ha bi lo ki te :
gu h+ya a d+hiSh+Thi te gar+b+he swA hA:
oM pad+ma d+hA ra a mo g+ha dza ya te tsu ru tsu ru swA hA:
zhes pa'ang ci 'grub bzlas /
mthar sngags tsam gyis mchod /
sangs rgyas kun gyis rab tu bsngags //
yon tan dam pa kun gyis brgyan //
spyan ras gzigs zhes mtshan gsol ba //
rtag par brtse la phyag 'tshal bstod //
ces bstod /
spyan ras gzigs dbang 'khor bcas kyis //
bdag dang mtha' yas sems can kun //
sgrib pa'i dri ma bsal ba dang //
byang chub sems gnyis rgyas par mdzod //
ces gsol ba gdab /
nongs bshags /
gshegs bstim rnams gong ltar bya /
de nas mdun bskyed bsang sbyang /
bskyed bstim phyag rgya bzhi ldan /
mchod bstod /
bzlas pa'i bar snga mas rigs 'gres /
bum pa sngags kyis byin rlabs tsam byas kyang chog mod /
spro na bsang sbyang /
stong pa'i ngang las b+h+rU~M yig las //
rin chen bum pa mtshan rdzogs nang //
'dab brgyad ge sar yangs pa'i dbus :
sogs nas bskyed bstim mchod bstod bar bya /
gzungs thag blangs la dmigs pa spyi mthun bcas yig drug dang gzungs bzla /
mthar mchod bstod bya /
yig brgya brjod /
ye shes pa gshegs /
dam tshig pa 'od zhu bya /
bdag 'jug blang /
nga rgyal gzung ba'i sngags /
oM lo ke shwa ra sarba maN+Da la sogs brjod pa dang /
dbang bskur ba'i rjes chog ni 'jam dbyangs skabs su bshad pa ltar bya'o //
7
//gsum pa gsang bdag ngan song kun 'dren la /
dkyil 'khor snga ma dang mtshungs pa la sku'am lha mtshan rang gzhung ltar bkod pa'i dbus su bum pa nyer lnga'i bcud ldan dang /
sku gzugs bris 'bur gang rnyed /
sngags byang ngam phreng ba /
phyag mtshan tsakli bkod /
phyi mchod bsham /
phrin las spyi khog snga ma rnams ltar la /
skyabs sems skabs /
na mo :
bla ma dkon mchog gsum gyi dngos :
dpal ldan gsang ba'i bdag po la :
zhes dang /
rgyal sras gsang ba'i bdag po yis :
zhes bsgyur /
mchod pa byin brlabs /
shUn+ya tA'i sngags kyis stong par sbyang /
stong pa'i ngang las hU~M yig las :
'bar ba'i 'od 'phros snod bcud sbyangs :
mi 'gyur srung ba'i 'khor lo'i dbus :
zhing gi bkod pa phun sum tshogs :
ye shes rang bzhin gzhal yas khang :
'dab brgyad brdal ba'i lte ba la :
pad+ma nyi zla'i gdan steng du :
hU~M las rdo rje hU~M gis mtshan :
'od 'phros 'phags mchod byin rlabs bsdus :
'gro ba'i sgrib sbyangs bde la bkod :
yongs gyur bcom ldan gsang ba'i bdag :
sngon po rdo rje dril bu 'dzin :
phyogs bzhir bde gshegs rin po che :
pad+ma las kyi gsang ba'i bdag :
dkar ser dmar ljang rang rtags 'dzin :
mtshams bzhir sgrol ma dkar ser dmar :
ljang ba'i mdangs ldan ut+pal bsnams :
khyams la sgeg phreng glu gar ma :
bdug spos me tog mar me dang :
dri chab ma rnams dkar ser dmar :
g.yu yi mdog ldan mchod sprin spro :
sgo bzhir tshad med bzhi yi dngos :
lcags kyu ma dkar zhags pa ser :
lcags sgrog ma dmar dril bu ljang :
gar bsgyur rang mdangs 'od zer 'bar :
kun kyang dar dang rin chen brgyan :
gnas gsum oM AHhU~M yig las :
'od 'bar ye shes spyan drangs gyur :
snyan gsan dbab pa'i many+dzu shrI la /
rdo rje 'dzin pa zhes bsgyur la mchod pa'i bar gtang /
bstod pa ni /
sangs rgyas kun bas sngar sangs rgyas //
mi shes dri ma kun bcom pa //
phyag na rdo rje rgyal dbang la //
dga' ba'i bsam pas bstod par bgyi /
khyod ni glang po'i rna ba can /
khyod ni seng ge'i lta stangs can /
khyod ni me lce 'bar ba can /
khyod ni bden pa'i sprin yin te /
khyod ni pha ltar slob pa yin /
khyod ni ma ltar slob pa yin /
khyod ni brtan pa'i sa yang yin /
khyod ni chu bo'i gzhung yang yin /
khyod ni 'thor byed rlung yang yin /
khyod ni rin chen 'byung gnas mdzod //
bcom ldan rdo rje 'dzin la bstod //
bzlas pa ni /
thugs kar zla steng hU~M yig la :
sngags kyi phreng bas bskor ba las :
'od 'phros phyogs bcu'i zhing khams khyab :
sras bcas rgyal ba thams cad mchod :
byin rlabs dngos grub thams cad bsdus :
'gro ba'i sgrib pa ma lus sbyangs :
thams cad sangs rgyas sa la bkod :
oM badzra pA Ni hU~M:
zhes ci 'grub bzla /
nus na ngan song kun 'dren gzungs ni /
oM badzra pA Ni s+pho Ta ya :
sarba a pA ya b+han+d+ha ni pra mok+Sha ya :
sarba a pA ya ga ti b+h+ya :
sarba satwa nAM ta thA ga ta badzra sa ma ya traTa?:
ces pa'ang ci 'grub bzla /
mthar sngags tsam gyis mchod /
stobs po che la drag shul che //
rigs sngags rgyal po dge ba po //
gdul dka' ma lus 'dul mdzad pa //
rdo rje 'dzin la phyag 'tshal bstod //
ces bstod /
gsang ba'i bdag po 'khor bcas kyis //
bdag dang mtha' yas sems can rnams //
sgrib pa'i dri ma bsal ba dang //
'jigs pa kun las skyob par mdzod //
ces gsol ba gdab /
nongs bshags /
gshegs bstim rnams gong ltar bya /
de nas mdun bskyed bsang sbyang /
bskyed bstim phyag rgya bzhi ldan /
mchod bstod bzlas pa'i bar snga mas rigs 'gre /
bum pa sngags kyis byin rlabs tsam byas kyang chog mod /
spro na bsang sbyang /
stong pa'i ngang las b+h+rU~M yig las //
rin chen bum pa mtshan rdzogs nang //
'dab brgyad brdal ba'i lte ba la :
sogs nas bskyed bstim mchod bstod bar bya /
gzungs thag blangs la dmigs pa spyi mthun bcas snying po dang gzungs bzla /
mthar mchod bstod bya /
yig brgya brjod /
ye shes pa gshegs /
dam tshig pa 'od zhu bya /
bdag 'jug blang /
nga rgyal gzung ba'i sngags /
oM badzra pA Ni sarba maN+Da la sogs brjod pa dang /
dbang bskur ba'i rjes chog ni 'jam dbyangs skabs su bshad pa ltar bya'o //[ <!TCC Tibetan character 4,37 undefined in unicode!> ]//'dir zhar byung rgyun khyer nyams len sogs la mkho ba'i 'jam dpal phyag rgya gcig pa'i dbang 'di kho na zur phyung chog pa'i don gyis phyag rgyun mdzad pas /
maN+Dal tshom bu gcig pa'i steng rnam bum dang sku brnyan nam tsakli bzhag
/sngags byang ngam phreng ba dang /
me long /
phyi mchod bsham /
skyabs sems dang mchod pa byin rlabs sngon du 'gro bas bdag bskyed ni /
a :
ma bcos stong pa nyid kyi ngang :
ma rtogs 'gro la snying rje'i rtsal :
sa bon phyag mtshan 'od 'bar ba :
de las 'jam dpal rdo rje'i sku :
gser mdog mtshan dang dpe byad rdzogs :
ral gri dang ni pusti 'dzin :
dar dang rin chen rgyan gyis spras :
skyil krung pad zla'i gdan la bzhugs :
'od zer bye ba bsam yas 'phro :
gnas gsum oM AHhU~M gis mtshan :
thugs kar pad+ma zla ba'i steng :
ral gri d+hIHyig sngags kyis bskor :
'od 'phros rgyal ba sras bcas mchod :
tshur 'dus dngos grub bdag la thim :
phar 'phros 'gro ba'i sgrib gnyis sbyangs :
snod bcud sku dang zhing du dag :
sku gsung thugs kyi dkyil 'khor rdzogs :
oM a ra pa tsa na d+hI:
zhes bzlas pa ci 'grub bya /
mdun bum lhan cig tu gsal gdab pa ni /
a :
ma bcos stong pa sogs nas /
oM AHhU~M gis mtshan :
'od 'phros ye shes spyan drangs gyur /
badzra sa mA dzaH
hU~M hrI:
rnam dag chos dbyings sogs spyan 'dren nas bstod pa'i bar 'og nas 'byung ba'i las byang ltar gtang /
mdun bum la dmigs pa'i 'phro 'du spyi mthun bcas bzlas pa /
mchod bstod /
bum lha 'od zhu /
ting nge 'dzin gyi dbang len nam rig me dor la gsol gdab bya /
dbang bskur grub nas rjes mchod bstod nas shis brjod bar las byang snga ma'i 'gros ltar bya'o //
!
//bdun pa rgyud ma hA yo ga 'jam dpal rdo rje la nang gses rgyud lung man ngag gsum du 'byung ba las /
dang po rgyud \u0f35lugs ni /
gzhung gi bzhugs tshul ltar na kri yog gis phan nus kyi dbang grub /
'dir zab dbang gsum kho na bskur ba yin yang /
dbang rdzogs par mi bskur bar 'di nyid khol 'don du bskur ba lta bu'i tshe zhi ba la dbang tshang ba med du mi rung bas bla ma'i phyag bzhes ltar dgod pa la /
zhi dkyil bla med spyi 'gro nang 'khor lo rtsibs bzhi pa'i lte ba dang rtsibs bzhi rtsibs mchan khyams bzhi sgo rdzogs bcas gtso 'khor nyer gcig gi lha mtshan ci rigs bkod pa'i ras bris sam /
ma 'byor na maN+Dal la tshom bu lha grangs bkod pa'i dbus su rnam bum so lnga'i bcud ldan mgul chings ser po kha rgyan gyis spras pa /
g.yas su gsang dbang thod pa mtshan ldan dang /
g.yon du khro bo'i gsang thod khye'u dang bu mo bcu drug lon pa'i thod pa kha sbyor dgos par gsungs kyang 'byor dka' bas pho mo'i thod pa kha sbyor /
gnyis ka'i nang chang dang chos sman mngar gsum sbyar bas bkang ba /
rgyab tu khro bo'i dpal gtor sku tsaka dar gdugs mthing gas spras pa /
rig ma dang sgrol ging las gshin gyi tsakli /
'ja' shel /
mdun du sman raka gtor gsum /
nyer spyod bskor bsham /
las bum dang tshogs kyi yo byad /
bka' srung 'bul gtor sogs phrin las la dgos pa rnams tshogs par bya'o //
de nas dbang don sgrub mchod kyi rim pa ni /
tshig bdun sogs gsol 'debs sngon du 'gro bas phrin las sbyor dngos rjes gsum gyi sbyor ba la drug las /
dang po skyabs 'gro dang /
gnyis pa sems bskyed gong smros 'jam dpal ltar bya /
gsum pa bgegs bskrad pa ni /
rang nyid skad cig gis 'jam dpal khro bo'i skur gyur /
bgegs gtor bsang sbyang byin rlabs 'gugs bsngo sogs spyi ltar la /
hU~M:
yang dag gsang ba'i dkyil 'khor 'dir :
gnyis 'dzin log par 'dren pa'i bdud :
'jam dpal rdo rje'i bka' byung bas :
brlag par 'gyur gyis gzhan du song :
drag sngags thun dang rol mos bskrad /
bzhi pa mtshams gcod pa ni /
hU~M:
kun kyang rdo rje'i rang bzhin la :
ye shes me phung kun tu 'bar :
snang srid sku gsung thugs kyi ngang :
gnyis med ye shes lhun gyis grub :
badzra rak+Sha rak+Sha b+h+rU~M:
lnga pa byin 'beb pa ni /
hU~M:
mkha' mnyam sgyu 'phrul drwa ba'i zhing :
yongs rdzogs rgyal ba sras bcas dang :
rig 'dzin yi dam mkha' 'gro'i tshogs :
sku bzhengs gnas 'dir byin chen phob :
dz+nyA na A be sha ya A:
drug pa mchod pa byin rlabs ni /
hU~M:
ye shes lnga yi rang rtsal las :
nam mkha' mdzod kyi longs spyod sprin :
kun tu bzang po'i smon lam bzhin :
mkha' dbyings yongs su gang bar gyur :
oM AHhU~M badzra s+pha ra Na khaM:
na maHsarba ta thA ga te b+h+yo bi shwa mu She b+h+yaHsarba thA khaM ut+ga te s+pha ra Na i maM ga ga na khaM swA hA:
gnyis pa dngos gzhi la'ang drug gi dang po dam tshig pa bskyed pa ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM:
ma skyes stong pa chen po las :
snying rje sgyu ma'i rnam rol ni :
cho 'phrul chen po'i ye ger shar :
'byung ba rim brtsegs gzhal med khang :
'ja' tshon bres pa lta bu'i nang :
'khor lo rtsibs bzhi gdan dang bcas :
de dbus thugs srog d+hIHdang hrI:
yongs gyur ral gri pi wang ni :
sa bon mtshan pa 'od du zhu :
'jam dpal rdo rje sku mdog ser :
zhal gcig phyag bzhi skyil krung bzhugs :
ut+pal ral gri glegs bam 'dzin :
thabs shes dbyer med mda' gzhu 'geng :
gsang ba'i yum mchog dbyangs can ma :
lang tsho rab rgyas gser gyi mdog :
rin chen pi wang 'dzin pa 'khril :
rdo rje pad+ma bde chen rol :
byang sems yi ge'i sprin phung ni :
d+hIHdang hrIHyig rigs kyi mdangs :
phyogs mtshams so so'i gnas su 'phros :
shar du rdo rje'i 'jam dpal dkar :
lho ru rin chen 'jam dpal ser :
nub tu pad+ma'i 'jam dpal dmar :
byang du las kyi 'jam dpal nag :
ral gri dang ni pusti 'dzin :
rigs bzhi'i yum 'khril 'od zer 'bar :
mtshams bzhir gsang ba'i yum bzhi dang :
khyams la mchod pa'i lha mo'i tshogs :
sgo bzhir phyag rgya bzhi 'dzin pa'i :
sgo srung lha mo chen mo bzhi :
kun kyang dar dang rin chen brgyan :
sgyu 'phrul drwa ba'i tshul du gsal :
sku gsung thugs ni rdo rje'i bdag :
ye shes lnga bdag cod pan 'chang :
oM AHhU~M:
oM hU~M trAM hrIHA:
gnyis pa ye shes pa spyan drangs shing bstim pa ni /
badzra sa mA dza :
hrI:
rnam dag chos dbyings 'od gsal las :
ye shes thugs rje'i skur snang ba :
sgyu 'phrul drwa ba 'jam pa'i dbyangs :
ma lus 'khor bcas gshegs su gsol :
oM Ar+ya many+dzu shrI sa pa ri wA ra e h+ye hi :
ma hA ka ru NI ka dr-i sh+ya ho :
sa ma ya tiSh+Tha lhan :
gsum pa phyag mchod 'bul ba ni /
hoH
sangs rgyas kun gyi sku che ba //
sangs rgyas kun gyi gsung yang yin //
sangs rgyas kun gyi thugs la gnas //
'jam pa'i dbyangs la phyag 'tshal lo //
a ti pU ho :
pra tIts+tsha ho :
oM:
rnam dag lha rdzas phyi yi mchod pa dang :
rang byung ye shes sman raka gtor ma'i tshogs :
gnyis med zung 'jug bde stong gsang mchod rnams :
'bul lo dgyes par bzhes la dngos grub stsol :
oM badzra ar+g+haM nas /
shab+da a mr-ita rak+ta ba liM ta ma hA pU dza ho :
bzhi pa bstod pa ni /
hrI:
mi g.yo mnyam nyid bde chen dag pa'i sku :
brjod bral 'gag med tshangs pa'i gsung dang ldan :
spros pa kun bral mkhyen gnyis rgyas pa'i thugs :
rgyal ba 'khor dang bcas la phyag 'tshal bstod :
lnga pa dzapa? khang dbye ba ni /
sngags mthar phaT dzaHbtags pa brjod pas phyes te dzapa? la bskul ba ni /
hrI:
snang srid rnam par dag pa'i dkyil 'khor du :
sku dang ye shes 'du 'bral med pa'i lha :
sngon gyi thugs dam gnyan po 'dir dgongs la :
dngos grub rnam gnyis myur du 'grub par mdzod :
drug pa dzapa? bzla ba ni /
thugs kar pad+ma zla ba'i gdan :
de dbus d+hIHla sngags kyis bskor :
'od 'phros rgyal ba sras bcas mchod :
tshur 'dus dngos grub bdag la thim :
phar 'phros 'gro ba'i sgrib gnyis sbyangs :
snod bcud sku dang zhing du dag :
sku gsung thugs kyi dkyil 'khor rdzogs :
oM a ra pa tsa na d+hI:
zhes ting 'dzin rtse gcig pas bzla /
bum pa gsal 'debs spyi ltar bya /
gzungs thag blangs la snying po ci 'grub bzla /
las bum las gshin nam spyi 'gro 'khyil pa bskyed pas kyang chog cing de'i sngags bzla /
mthar mchod bstod dang bum lha 'od zhu bya'o /

/gnyis pa lung \u0f35lugs khro bor sgrub pa'ang /
gsang bum dang gtor ma la dmigs te /
chos rnams byang chub sems kyi ngang :
sngags kyi rkyen gyis bskyed pa yi :
'jam dpal rol pa'i zhing khams ni :
rten dang brten par bcas pa gsal :
e yaM ra suM keM raM b+h+rU~M:
hU~M hU~M:
rdo rje srung ba'i gur khang dbus :
dur khrod chen po'i sa gzhi la :
rngam brjid rol pa'i gzhal yas khang :
'khor lo rtsibs bzhi me rlung 'tshubs :
ru dra chu glang gdan steng du :
'jigs byed dpal chen gshin rje'i gshed :
mun pa ltar gnag ma he'i zhal :
'khor lo dang ni thun khrag 'dzin :
dur khrod rol pa'i chas kyis brgyan :
yum ni gtum mo dug hrul ma :
dmar nag be con thod khrag 'dzin :
gnyis med rol pa'i sras mchog las :
rigs bzhi'i gshed chen sde bzhi ni :
dkar ser dmar ljang rngam pa'i sku :
chu glang khros pa'i zhal dang ldan :
sgrol ba'i yum mchog rnams dang sbyor :
sgo bzhir sgo ba dregs pa bzhi :
phyi rol phyogs skyong 'khor bcas gsal :
sku gsung thugs ldan ye shes lha :
'bar ba'i dkyil 'khor chen por rdzogs :
dam tshig ye shes gnyis med pa :
de ltar gsal btab rab bsgoms nas :
snang srid sku yi rol pas gang :
sngags ni grags stong 'brug ltar sgrog :
'od gsal ngo bo'i thugs kyi ngang :
mchod sprin rgya mtshos rgyal ba dgyes :
phrin las drag po'i 'od zer las :
ta na ga Na'i mngon spyod mthus :
'gro rnams bla med sa la bsgral :
snang srid gzhir bzhengs bde ba che :
'jigs byed khrag 'thung 'khor lor rdzogs :
oM hrIHSh+Ti wi kr-i tA na na hU~M phaT:
ces snying po ci 'grub bzlas mthar /
oM sarba ta thA ga ta a nu rA gA Na badzra swa b+hA ba At+ma ko\u0f85 haMHgis gsang mchod 'bul /
slar mchod bstod spyi ltar byas la /
dngos grub bskul ba ni /
hU~M:
ma bcos dbyings las thugs rje'i rtsal shar ba :
'jigs byed rol pa khrag 'thung dkyil 'khor lha :
mkha' mnyam sku mnga' rdo rje'i gsung gdangs can :
mi g.yo rtse gcig dgongs pa'i thugs dang ldan :
mkhyen pa'i ye shes brtse ba'i thugs rje dang :
mdzad pa'i phrin las 'gro ba'i don brtson pa :
rnal 'byor bdag gis rtse gcig sgrub lags pas :
dngos grub rnam gnyis deng 'dir myur du stsol :
sid+d+hi pha la ho :
zhes dang yig brgya brjod do /

/gsum pa ma~Xn ngag a ti'i dkyil 'khor ni /
slob dpon nyid rang bzhin rdzogs pa chen po ka dag gi dgongs pa las ma g.yos pa'i ngang /
a ci 'grub brjod la /
dbyings ka dag gi ngang las ma g.yos bzhin du rig rtsal lhun grub snang srid gzhir rdzogs kyi dkyil 'khor du byin gyis brlab /
bka' srung la gtor ma 'bul /
rig pa'i me tog dor zhing slob ma gzhug par gsol ba gdab /
de nas dbang bskur grub nas /

gsum pa rjes kyi bya ba la drug gi dang po tshogs mchod 'bul ba ni /
thabs shes su 'os pa'i dam tshig gi rdzas bsham la bsang chu dang bdud rtsis bran te byin gyis brlab pa ni /
hU~M:
dngos 'dzin 'khrul rtog thams cad kun :
snang stong rig stong tshor stong gi :
ngo bo nyid du gdod nas dag :
cir yang 'byung zhing 'char ba las :
shes rab chen po'i snod yangs su :
dga' ba bzhi yi tshogs gtor bshams :
'dod yon lnga yis rab brgyan pa'i :
bla na med pa'i mchod sprin gtibs :
oM AHhU~M:
zhes mang du brjod /
tshogs zhing spyan 'dren pa ni /
hU~M:
'khor 'das pha mtha' bral ba'i dbyings :
gzhon nu bum sku'i zhing khams nas :
longs spyod rdzogs sku'i lha tshogs rnams :
dgyes mchod bzhes phyir gshegs su gsol :
e h+ye hi badzra sa mA dza :
tshogs phud cha gsum du spros la /
dang po mchod pa ni /
hU~M:
gdod ma'i dbyings kyi b+han+d+ha ru :
rig pa bde chen 'dod yon bshams :
dbyings rig gnyis med tshogs mchod 'di :
rdzogs pa chen po'i lha la 'bul :
ma hA dz+nyA na ga Na tsakra pU dza ho :
bar pa bshags pa ni /
hoH
gsal ba'i ngang du 'dzin pa bshags :
mi rtog phyal chad min par bskang :
bde ba chen po'i dngos grub stsol :
dbyer med ngang du lhun grub shog :
sa ma ya shud+d+he a :
zhes dang yi ge brgya pa brjod /
tha ma bsgral mchod ni /
hU~M/
yul gyi drwa bar tshud pa'i bdud :
dbang po'i drwa bar gcig tu bsdus :
rnam shes dag pa'i mtshon gyis bsgral :
kun gzhi'i klong du zhal du bstab :
mA ra ya phaT:
skabs 'dir spro zhing nus na skong bshags kyi cho ga rgyas pa ji ltar rigs pa'ang bya /
snang srid chos kun ma lus pa :
bde ba chen po'i tshogs su rol :
sems nyid rnam par dag gyur te :
dbyings rig zung 'jug rtogs par shog :
a la la ho :
zhes dam tshig gi rdzas nang gi sbyin sreg gi tshul du tshims par rol /
gnyis pa lhag ma bdud rtsi bran la /
pany+tsa a mr-ita hU~M ha ho hrIHsa brlab /
hU~M:
rnam rtog dag pa'i lhag sdud rnams :
'dzin med rang gsal lhag gtor bzhes :
dran snang so ma'i bar chad sol :
rang grol klong du phrin las sgrubs :
uts+tshiSh+Ta ba liM ta khA hi :
zhes bsngos la phyi rol du dor /
gsal stong bde chen dbyer med pa'i :
snang sems gnyis med klong yangs su :
yul dbang shes bzhi dag pa'i tshogs :
phul pas dbyings rig zung 'jug shog :
ces chos nyid bsam gyis mi khyab pa'i bden pas smon lam gdab bo //
gsum pa gong bzhin mchod bstod dang nongs bshags bya /
dngos grub gsol ba ni /
hU~M:
'jam dpal dpa' bo 'khor dang bcas :
gnyis med byang chub sems kyi rgyun :
bde ba chen po'i dngos grub rnams :
bdag la bstsal zhing brtan par mdzod :
sid+d+hi pha la hU~M:
bzhi pa bsdu rim ni /
hU~M:
snang srid snod bcud ma lus pa :
sku gsung thugs kyi dkyil 'khor che :
mtha' klas nam mkha'i mtha' mnyam pa :
bde chen thig le gcig tu bsdu :
lnga pa bsngo smon ni /
hU~M:
kun kyang sems nyid 'od gsal ba :
'gro ba'i ye shes mar me yis :
nyon mongs ma rig kun bsal nas :
ye shes bla ma'i sa non shog :
drug pa bkra shis ni /
oM:
mi 'gyur sku dang 'gag med gsung :
'khrul med thugs kyi dkyil 'khor du :
'jam dpal rdo rje'i snang bas khyab :
brgyud gsum bla ma'i bkra shis shog :
ces brjod pa rnams kyis grub /
'og ma rnams la'ang mngon rtogs kha bsgyur ba las phrin las spyi khog 'di ltar sbyar chog go /
!
//brgyad pa lung a nu yo ga gar dbang snying thig la nang gses rgyud lung man ngag gsum du dbye zhing dbang snga ma'i 'gros sbyar ba dang /
gsang bdag la'ang de mtshungs gter chen nyid kyi phyag srol bzhugs pa ltar na /
dkyil 'khor lha mtshan rang gzhung mthun pa dang /
gtor tsaka pad+ma he ru ka dar gdugs dmar po /
sgrol ging dmar po ral gri dang phur pa thogs pa brje ba las bsham bkod gzhan rnams 'jam dpal rdo rje ji lta ba bya'o //
dang po rgyud \u0f35lugs zhi ba'i sgrub mchod phrin las kyang de kho na ltar la /
mtshams lha /
rang nyid skad cig gis pad+ma he ru ka'i skur gyur /
ces dang bgegs bskrad la /
'jam dpal rdo rje'i zhes pa /
rdo rje khro bo'i zhes sgyur /
dngos gzhi'i dam tshig pa bskyed pa ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM:
de bzhin nyid las kun tu snang :
rgyu yi hrIHlas 'od 'phros pas :
snang srid pad+ma drwa ba'i zhing :
rin chen pho brang nyams re dga':
pad+ma rin chen 'bar ba'i dbus :
hrIHlas spyan ras gzigs dbang phyug :
dmar gsal khro 'dzum spyan gsum ldan :
pad+ma dang ni tshe bum 'dzin :
gsang ba ye shes dmar mo 'khril :
phyag gnyis gri gug thod khrag 'dzin :
rus pa'i rgyan gsol gar gyis bzhengs :
rtsibs la rigs bzhi'i gar gyi dbang :
dkar ser dmar ljang gtso dang mtshungs :
gnyis med yum 'khril 'od zer 'bar :
'dab bzhir gsang ba'i yum chen bzhi :
khyams sgor mchod pa'i lha mo dang :
sgo srung rgyal ba sras dang bcas :
ma lus nyi dang 'od bzhin gsal :
rdo rje gsang ba gsum ldan pa :
ye shes lnga yi bdag nyid che :
oM AHhU~M:
hrIHhU~M trAM oM AHa b+hi Shiny+tsa hU~M:
zhes bskyed /
spyan 'dren skabs /
sgyu 'phrul drwa ba gar gyi dbang :
zhes dang sngags /
oM lo ke shwa ra sa pa ri sogs dang /
phyag gi gsham /
spyan ras gzigs la phyag 'tshal lo :
zhes bsgyur /
bstod pa ni /
hU~M:
chos sku mchog mnga' longs spyod rdzogs :
thugs rje'i bdag nyid gar gyi dbang :
sprul pas 'khor ba dong nas sprugs :
'jig rten dbang phyug khyod la bstod :
gsang ba ye shes bde ba mchog :
phrin las rol pas 'khor ba sgrol :
kun bzang rnam thar sprin spro ba :
'khor tshogs rgya mtshor bcas la bstod :
dzapa? khang dbye /
dzapa? bskul byas la bzlas pa ni /
yab yum bde chen byang chub sems :
mgal me bzhin du 'khor ba yis :
mkha' khyab rgyal ba thams cad dgyes :
dngos grub kun gyi dbyig tu 'khyil :
'gro kun rgyal ba'i sras po ru :
dbang mchog dam pa bskur bar gyur :
oM ma Ni pad+me hU~M:
zhes ci nus bzla /
rnam bum bskyed bzlas dang las bum rta mgrin bskyed bzlas sogs snga mas 'gre'o /

/gnyis pa lung \u0f35lugs khro bor sgrub pa ni /
gsang bum dang gtor ma la dmigs te /
chos rnams byang chub sems kyi ngang :
sngags kyi rkyen gyis bskyed pa yi :
pad+ma rol pa'i zhing khams ni :
rten dang brten par bcas pa gsal :
e yaM ra suM keM raM b+h+rUM:
hU~M hU~M:
rdo rje srung ba'i gur khang dbus :
dur khrod chen po'i sa gzhi la :
rngams brjid rol pa'i gzhal yas khang :
'khor lo rtsibs bzhi me rlung 'tshub :
klu dbang pho mo'i gdan steng du :
dbang mchog dpal chen rta mgrin rgyal :
bskal pa'i me 'bar rta gdong bzhad :
gri gug dang ni thod khrag 'dzin :
dur khrod rol pa'i chas kyis brgyan :
yum ni gsang ba ye shes ma :
dmar nag gri gug thod khrag 'dzin :
gnyis med rol pa'i sras mchog las :
rigs bzhi'i dbang chen sde bzhi ni :
dkar ser dmar ljang rngam pa'i sku :
rta mchog khros pa'i zhal dang ldan :
gsang ba'i yum mchog rnams dang sbyor :
sgo bzhir dbang gi khro mo bzhi :
phyi rol bka' srung tshogs bcas gsal :
sku gsung thugs ldan ye shes lha :
'bar ba'i dkyil 'khor chen por rdzogs :
dam tshig ye shes gnyis med pa :
de ltar gsal btab rab bsgoms nas :
snang srid sku yi rol pas gang :
sngags ni grags stong 'brug ltar sgrog :
'od gsal ngo bo'i thugs kyi ngang :
mchod sprin rgya mtshos rgyal ba dgyes :
phrin las drag po'i 'od zer las :
ta na ga Na'i mngon spyod mthus :
'gro rnams bla med sa la bsgral :
snang srid gzhir bzhengs bde ba che :
dbang chen khrag 'thung dkyil 'khor rdzogs :
oM hrIHpad+mAn+ta kr-ita badzra kro d+ha h+ya gr-i wa hU~M phaT:
ces snying po ci 'grub bzlas /
gsang mchod phyin dang /
gsum pa ma~Xn ngag dgongs rlabs /
dbang dang rjes chog rnams snga ma ltar la 'jam dpal dpa' bo sogs la /
pad+ma gar dbang zhes bsgyur ba rnams khyad par ro //
!
//dgu pa man ngag rdzogs pa chen po gsang bdag snying thig la'ang rgyud lung man ngag gsum du yod pa las /
rgyud lung gnyis kyi bsham bkod snga ma dang 'dra ba las dkyil 'khor lha mtshan rang gzhung ltar /
gtor tsaka badzra he ru ka dang dar gdugs mthing nag
/sgrol ging mthing nag ral gri dang phur pa thogs pa bkod /
man ngag la thig le lnga tshom dbus mthing shar dkar sogs phyogs mdog can gyi lte bar hU~M sngon po /
shar du oM dkar po /
lhor trAM ser po /
nub tu hrIHdmar po /
byang du AHljang gu /
mthar 'od lnga'i mu khyud kyis bskor ba'i dkyil 'khor steng rnam bum mgul chings sngon po /
kha rgyan gseb tu mda' dar shel phreng me long btags pa dang /
rig ma'i mtshon byed pad+ma dmar po rdo rje dkar pos mtshan pa rnams bkod /
dang po rgyud \u0f35lugs zhi ba'i phrin las snga ma ltar las mtshams lha /
rang nyid skad cig gis badzra he ru ka'i skur gyur /
ces bsgyur /
dngos gzhi'i dam tshig pa bskyed pa ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM:
chos nyid dbyings las snying rje'i rtsal :
rgyu yi sa bon hU~M yig las :
'od 'bar yum lnga'i mkha' klong du :
mi phyed rdo rje srung ba'i gur :
rang snang rin chen gzhal yas khang :
sna tshogs rgyan gyis stug por bkod :
'khor lo rtsibs bzhi'i lte ba ru :
pad+ma nyi zla'i gdan steng du :
hU~M las rdo rje hU~M gis mtshan :
yongs gyur bcom ldan gsang ba'i bdag :
mthing gsal rdo rje dril bu 'dzin :
dbyings phyug yum dang gnyis med 'khril :
phyogs bzhir rigs bzhi yab dang yum :
mchod pa'i lha mo sgo ma bzhi :
sangs rgyas byang sems rtsa ba gsum :
nyi zer rdul bzhin dkrig par gsal :
spyan 'dren skabs /
sgyu 'phrul drwa ba gsang ba'i bdag :
ces dang sngags /
oM badzra pA Ni sa pa ri sogs dang /
phyag gi mtha'/
rdo rje 'dzin la phyag 'tshal lo //
zhes bsgyur /
mchod bstod grub nas dzapa? khang dbye zhing dzapa? bskul bya /
bzlas dmigs yab yum bde chen byang chub sems :
mgal me bzhin du 'khor ba yis :
mkha' khyab rgyal ba thams cad dgyes :
dngos grub kun gyi dbyig tu 'khyil :
'gro kun rgyal ba'i sras po ru :
dbang mchog dam pa bskur bar gyur :
ces dang snying po /
oM badzra pA Ni hU~M:
zhes bzla /
rnam bum bskyed bzlas sogs 'jam dpal gyis rigs 'gre'o /   las sngags 'khyil pa /mchan /

gnyis pa lung \u0f35lugs khro bor sgrub pa ni /
gsang bum dang gtor ma la dmigs te /
chos rnams byang chub sems kyi ngang :
sngags kyi rkyen gyis bskyed pa yi :
khrag 'thung rol pa'i zhing khams ni :
rten dang brten par bcas pa gsal :
e yaM ra su keM raM b+h+rU~M:
hU~M hU~M:
rdo rje srung ba'i gur khang dbus :
dur khrod chen po'i sa gzhi la :
rngam brjid rol pa'i gzhal yas khang :
'khor lo rtsibs bzhi me rlung 'tshub :
ru tra pho mo'i gdan steng du :
'jigs byed dpal chen khrag 'thung rgyal :
bai DUr sngon po dwangs pa'i mdog :
rdo rje dang ni dung khrag 'dzin :
dur khrod rol pa'i chas kyis brgyan :
yum ni rdo rje phag mo ni :
mthing nag gri gug thod khrag 'dzin :
gnyis med rol pa'i sras mchog las :
rigs bzhi'i gsang ba'i bdag po ni :
dkar ser dmar ljang rngam pa'i sku :
mi bzad khro gtum 'bar ba'i zhal :
gsang ba'i yum mchog rnams dang sbyor :
sgo bzhir rta gdong sgo ma bzhi :
phyi rol bka' srung tshogs bcas gsal :
sku gsung thugs ldan ye shes lha :
'bar ba'i dkyil 'khor chen por rdzogs :
dam tshig ye shes gnyis med pa :
de ltar gsal btab rab bsgoms nas :
snang srid sku yi rol pas gang :
sngags ni grags stong 'brug ltar sgrog :
'od gsal ngo bo'i thugs kyi ngang :
mchod sprin rgya mtshos rgyal ba dgyes :
phrin las drag po'i 'od zer las :
ta na ga Na'i mngon spyod mthus :
'gro rnams bla med sa la bsgral :
snang srid gzhir bzhengs bde ba che :
khrag 'thung rol pa'i 'khor lor rdzogs :
oM badzra tsaN+Da ma hA ro Sha Na hU~M phaT:
ces bzlas mthar /
gsang mchod sogs dang /

gsum pa ma~Xn ngag dkyil 'khor yang dgongs pas byin rlabs gong song de ltar bya /
dbang bskur grub pa'i rjes chog tshogs mchod nas bkra shis kyi bar yang 'jam dpal phrin las ltar las /
'jam dpal dpa' bo sogs kyi mal du /
gsang ba'i bdag po zhes bsgyur ba tsam gyi khyad par ro //
!
//bcu pa rigs gsum 'dus pa la /
zhi dkyil bla med spyi 'gro'i nang 'khor lo rtsibs bzhi pa'i lte ba dang rtsibs sgo bzhi rnams la lha gtso 'khor dgu'i lha mtshan bkod pa'i ras bris sam tshom bu grangs de ltar bkod pa'i maN+Dal gyi dbus su rnam rgyal bum pa /
g.yas g.yon du gsang thod /
rig tsaka gam rdor pad /
rang byung 'ja' shel rnams dang /
'gro 'dul skor las phrin las kyi dbang gi chas /
rigs gsum mchod rten rtse lnga pa bris 'bur gang rung 'dzom na dang /
med na mchod rten rab gnas ldan pa /
sangs rgyas kyi ring bsrel dngos dang de nyid phabs gtar sbyar nas dril ba'i ril bu /
shes rab ril bu gzhung gsal bsdu sgrub byas pa bcas so sor rin po che'i za ma tog la sogs pa'i snod du bzhag pa /
tshe dkyil rin chen zur bzhi'i dbus su bum pa nyer lnga'i bcud ldan mgul chings dmar po can /
tshe ril tshe chang bcas phyogs gang bder bkod /
bka' srung dud sol ma'i rjes gnang 'dir sbrel na bde bas 'og nas bshad pa'i chas rnams mdun phyogs lta bur bsgrigs /
sman raka gtor gsum /
nyer spyod kyis mtshon bsham bkod dang nyer mkho snga ma rnams ltar bya /
phrin las sngon rjes spyir gong gsal 'jam pa'i rdo rje ltar la /
dngos gzhi lha bskyed ni /
hU~M:
chos rnams ma lus byang chub sems :
hU~M gi sgra yis sad pa las :
phung khams rnam dag yum lnga'i klong :
bde chen thabs kyi gzhal yas khang :
'ja' tshon bres pa lta bu'i nang :
'khor lo rtsibs bzhi'i lte ba la :
khri mchog pad+ma nyi zla'i steng :
bde gshegs 'jam dpal rdo rje'i sku :
mtshan dpe'i dpal 'bar gser gyi mdog :
g.yas dkar g.yon dmar dbus ser zhal :
phyag drug dang po'i phyag gnyis kyis //
thabs shes rdo rje dril bu dang //
bar pas ral gri glegs bam bsnams //
'og ma gnyis kyis mda' gzhu 'gengs //
sgra dbyangs lha mo gnyis med 'khril :
phyag gnyis rin chen pi wang sgreng :
shar du sa snying rnam rgyal dkar :
rin chen snye ma 'khor lo 'dzin :
lho ru byams pa tshe 'phel ser :
dpag bsam shing dang tshe bum 'dzin :
nub tu gar dbang spyan ras gzigs :
gsang ba ye shes sku mdog dmar :
pad+ma dmar po tshe bum 'dzin :
byang du gsang bdag phag mo mthing :
rdo rje gri gug 'bar ba 'dzin :
yab rnams g.yon pas dril bu 'khrol :
rigs kyi yum rnams phyag g.yon na :
DA ru dril bu kha T+wAM ga :
thod pa bdud rtsis gang ba bsnams :
kun kyang dar dang rin po che :
rus pa'i rgyan ldan 'od zer 'bar :
sgo bzhir gshin rje stobs po che :
rta mgrin bdud rtsi 'khyil pa rnams :
dbyug to thod pa khrag bkang 'dzin :
phyag rgya bzhi 'dzin yum dang 'khril :
mthing ser dmar ljang khro bo'i chas :
bdud bzhi brdzis pa'i gdan la rol :
'bar ba'i me phung kun tu 'khrigs :
rtsa gsum chos srung sprin ltar gtibs :
sku gsung thugs ni rdo rje'i bdag :
sogs las byang ltar gtang /
spyan 'dren skabs /
sgyu 'phrul drwa ba'i dkyil 'khor pa :
zhes dang /
phyag gi gsham /
dkyil 'khor lha la phyag 'tshal lo //
zhes bsgyur /
bzlas pa gtso bo 'jam dpal gyi snying po /
'grub na /
oM hU~M hrIHsogs kyang bzla /
spyan ras gzigs dang phyag rdor gzhung ltar /
sa snying la /
oM k+Shi ti gar+b+ha swA hA/
byams pa /
oM Ar+Ya mai tri swA hA/
zhes pa'ang bzla /
rnam bum bskyed bzlas spyi ltar grub nas /
mchod rten la dmigs te /
ji snyed zhing khams rab 'byams rnams :
gser sbyangs las grub mchod rten gyi :
bum pa gzhal yas khang chen dbus :
'jam dpal rdo rje'i lha tshogs bzhugs :
de las sku gdung grangs med spros :
sangs rgyas mdzad pa sgrub par gyur :
ces pa'i ting 'dzin bcas grub nas mtshan brjod bklag
/gzungs dang snying po ci 'grub bzla /
ring bsrel la dmigs te /
thugs ka'i 'od kyis bskul ba yis :
ring bsrel 'od kyi gong bu'i tshogs :
nam mkha'i mtha' khyab spro zhing bsdu :
sangs rgyas mdzad pa sgrub par bsam :
oM ma hA sha rI raM gi li gi li hU~M phaT:
ces bzla /
shes rab ril bu la dmigs te /
za ma tog ni gzhal yas khang :
ril bu 'jam dpal yab dang yum :
gnyis med sbyor ba'i mkha' gsang nas :
sras kyi tshogs rnams rab spros pas :
rang rig yum dang snyoms par zhugs :
byang chub sems kyis rgyal ba mchod :
mkhyen rab ye shes thams cad bsdus :
'gro ba kun la dbang bskur pas :
ye shes sems dpa'i sa la bkod :
snod bcud kun gyi dwangs ma bsdus :
ril bu'i lha la thim pa yis :
gsang sngags gzi byin 'bar ba dang :
dngos grub bcud du 'khyil bar gyur :
'jam dbyangs snying po'i gsham du /
pra dz+nyA dz+nyA na sid+d+hi pheM pheM hrIM hrIM hU~M hU~M:
zhes pa ci 'grub dang /
mthar de'i gsham du /
oM hU~M trAM hrIHA:
mUM lAM mAM pAM tAM:
sarba ta thA ga ta A yur+dz+nyA na ma hA puN+ye tiSh+Tha A+o~M:
zhes dngos grub blangs sngags btags pa'ang nyer gcig tsam bzla /
tshe bum sogs skad cig gis lhar gsal btab la /
thugs nyid dpal gyi be 'u ru :
nyi zla'i gwa 'u b+h+rU~M gyis mtshan :
de las 'od zer rab 'bar bas :
'khor 'das tshe bcud bsdus par gyur :
ces dmigs la /
snying po rnams kyi gsham du /
A yur+dz+nyA na tshe b+h+rU~M:
zhes btags pa ci 'grub bzlas /
las bum du 'khyil pa bskyed bzlas dang /
mchod bstod /
bum lha 'od zhu spyi ltar /
shes rab ril bu'i lha rnams 'od du zhu nas dngos grub rnam gnyis thogs med du stsol ba'i bdud rtsi'i gong bur gyur /
ces mos /
bka' srung srog gtad ched du 'og nas smros pa ltar bsgrub /
rig me dor la rjes 'dzin gsol ba gdab /
dbang rdzogs par bskur /
(spro na gter gzhung phrin las nang ltar skong ba dang /
zur byang phyag 'tshal dang smre klong bshags pa rnams bya'o /mchan /)
rjes kyi bya ba tshogs mchod nas shis brjod kyi bar phrin las dkyus ltar btang bas 'grub bo //
!
//bcu gcig pa bka' srung dud sol ma'i srog gtad la /
'bru nag gi tshom bu'i steng du /
thod pa'am zangs lcags kyi snod du sha khrag gis sbags pa'i gtor ma zur gsum me ri dang gdugs kyis spras pa bkod /
g.yas g.yon du sku tsaka
/sngags byang /
dri bzang gi chu /
phyag mtshan bzhi dngos sam bris pa rnams dang /
sman raka nyer spyod spyi ltar bsham /
khrag chang gi skyems /
'bul gtor sogs kyang bsdog
/bdag bskyed rigs gsum khro bo gang yang rung bas chog mod /
gshin rje 'jigs byed rol pa'i bsgom bzlas gtang na 'brel che /
rigs gsum dkyil 'khor gyi zhar byung yin na /
skabs 'dir de'i nga rgyal 'phros pas chog
/gtor ma /
raM yaM khaM gis bsang /
stong pa'i ngang las yaM las rlung sogs smin lugs dam can spyi gtor las 'byung ba lta bu dang /
oM AHhU~M ho :
lan gsum gyis byin brlabs /
gtor ma dur khrod rol pa'i pho brang chen po'i nang du khrag 'thung rgyal mo dud pa'i sol ba ma 'khor ma gshin dregs byed 'bum sde'i tshogs dang bcas pa gsal bar gyur /
bdag gi thugs ka'i 'od zer gyis rang bzhin gyis gnas nas dpal lha mo nag mo 'khor dang bcas pa spyan drangs gnyis med du thim par gyur /
ces gsal btab la /
gter gzhung ltar spyan 'dren nas bstod phrin bar gtang /
dmigs pa gzhung gsal ltar la snying po brgya rtsa las mi nyung ba dang /
mthar shAn+tiM sogs sham bu btags pa'ang cung zad bzla /
thun gtor mar pa'i snyan brgyud shog dril ltar shes na legs /
mi shes na spyi ltar 'bul la /
mchod sbyin gtor ma sogs kyis phrin las bcol /
srog gtad grub pa'i rjes mchod bstod nongs bshags bzod gsol /
bris sku yod na brtan bzhugs sam gshegs gsol gang 'os /
shis brjod rnams gsang ba spyi ltar bya'o ///
/de dag rnams kyis rigs gsum snying thig gi dbang bskur spyi dang bye brag pa yongs su rdzogs pa'i gshom dang dbang sgrub tshang ba yin no //
sgyu 'phrul drwa ba rgyud \u0f35kyi rgyal po las //
snying por phyung dang dgongs pa bkral ba'i lung \u0f35//
ma~Xn ngag nges pa'i tshul gyis legs phyes pa //
zab chos khyad 'phags rigs gsum snying thig gi
/phrin las rgyas shing skal mnyam 'jug bde'i ched //
dbang gi sgrub thabs bklag chog bkod pa'i dges //
rigs gsum gsang ba'i dbyings su byang chub nas //
srid gsum ngang rdzogs chen por 'god nus shog
/ces rigs gsum snying thig rtsa ba bsdus ches pas rtogs dka' zhing phyag len 'dra min 'ga' zhig 'dug kyang /
gtso bor gter gzhung nyid la zhib mor dpyad /
kun mkhyen bla ma rdo rje gzi brjid kyi phyag bzhes rtsa bar gzung /
gter chen nyid kyi phyag len dang mi 'gal zhing 'thad 'os rnams kyis kha bskangs te /
ku sA li pad+ma gar dbang blo gros mtha' yas pa'i sdes rdzong shod bde gshegs 'dus pa'i sgrub gnas chen por bkod pa dge legs 'phel ///
/
