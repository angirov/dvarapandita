@#//
nor lha spyi'i sgab 'dre mnan pa'i man ngag bzhugs so //
dngos grub nor lha sgrub pa la //
bar chad gnod byed ma mnan na //
dngos grub mi thob bkra mi shis //
de yi mnan thabs pad+ma bdag gis bstan //
phung 'dre bse rag ri bong gzugs //
mi la bla rkun byis pa'i gzugs //
god 'dre gnod byed dom gyi gzugs //
za 'dre bsen mo bud med gzugs //
'di bzhi bsnol mar bris la sngags kyis bskor /
mi la ku ru nan /
bse rag shan tri nan /
god 'dre tsan+t+ri nan /
bse mo ru tri nan /
ka la sha trUM nan /
gnod byed sgab 'dre mA ra ya nan /
ces so //
god mnan byed na /
gnod byed god 'dre mA ra ya nan //
dang po zhag gsum bzlas la mnan /
rang gi them pa'i zhabs su mnan no //
bskal pa stong du mi gtang bar bsam //
phyis kyang nyi ma thal kha brgya re bzlas //
bkra shis bsod nams don grub 'phel /
god 'dre gnod byed zhi bar 'gyur ro //
'di'ang man ngag rtsa ba yin pas zungs su zungs /
bzhi bsgril cing 'byung po 'dul bya ba yin pas gnad shin tu che ba yin /
rang yi dam lha'i nga rgyal gyis 'gugs gzhug byed /
thun gyis brab bo //
sgab 'dre mnan pa rdzogs so //
mi la ku ru mA ra ya nan /
bse rag shan+ti nan /
god 'dre tsa tri nan /
bse mo ru tri nan /
ka la shan tri nan /
ra tri ru tri nan /
bya tri nan /
byi tri nan /
god 'dre mA ra ya nan /
god sri mA ra ya nan /
dgra 'dre nan /
dgra sri nan /
phung 'dre nan /
phung sri nan /
brlag 'dre nan /
brlag sri nan /
gnod byed gdug pa can gyi bdag po bdag mo thams cad mA ra ya nan /
sgrub pa 'di la bar chad byed mi sgab 'dre sgab sri gnod byed thams cad mA ra ya nan /
satwaM b+ha ya nan /
nr-i dza gnod byed sgab 'dre sgab sri pho mo khug dza dzaH
pad+ma gling pa'i rta mgrin nas so //
!
mtshon 'khrug phung sri mnan pa'i man ngag gshin rje gsal shing nag po'i rgyud las btus pa bzhugs so //
dus snyigs mar mtshon cha'i rigs byed sngar ma grags pa mang po dar /
de la brten nas mi rnams kyi rgyud 'gyur nas 'khrug pa la dga'/
tha ma rang gzhan thams cad phung thal chen por 'gro
/lo /
zla ba /
zhag
/za ma /
dus tshod la sri ngan yang yang ldang /
steng nas lha 'khrug
/bar nas mi 'khrug
/'og nas klu 'khrug
/yul thams cad stong la nye ba 'byung ba'i dus su /
byang chub sems dang dam tshig ldan pa yi //
sngags pas las kyi sbyor ka 'di //
mtshon 'khrug phung sri dar ba'i dus su 'bad par bya //
de yis rang gzhan mang po bde bar 'gyur //
ces rgyud las gsungs so //
dang po mtshon byung gang nas byung //
mtshon byung lha min yul du byung //
lha ma yin gyi rgyal po des //
phung ba'i mtshon cha mang po bzos //
brgya byin lha dang g.yul sprad tshe //
gsang ba'i bdag po dregs pa kun 'dul gyis //
dpal chen gshin rje gshed kyi thugs dam bskul /
khro rgyal gnyis kyi mthu stobs kyis //
mtshon cha bcag cing 'khrug sri mnan //
phung sri'i rgyun bcad de nas srid //
ces sogs sngon byung mang po gsungs so //
gdams pa 'di'i bya thabs ni /
ru sbal nag po mi zan gyi lto bar mtshon sri la sha ba'i mgo /
'khrug sri la spre'u'i mgo
/phung sri la rnga mong gi mgo can gyi ling+ga bri /
ling+ga'i khog par dgu gling bri /
dgu gling gi dbus su yaM/
phyogs mtshams brgyad du /
ya /
sa /
ya /
Na /
ya /
ra /
ya /
ni /
bri /
de rgyab mtshon cha'i 'khor lo rtsibs brgyad la /
gshin rje gshed kyi sngags   oM ya ma rA dza sa do me ya sogs /
mchan /sde tshan brgyad du bri /
rtsibs mchan la /
mtshon sri tsa tri ni dzaHhU~M baM hoH
de rgyab mu khyud la /
oM a kro te ka ya mAn+ta ka ya ma rA dza kA la rU pa ya b+h+yo dza hU~M phaT/
lo rgyal po'i mtshon sri thams cad tsa tri ni dzaHhU~M baM hoHsatwaM b+ha ya nan chings brubs /
de bzhin du /
zla ba blon po'i\u0f8e
zhag dmag mi'i\u0f8e
dus tshod mtshon cha'i\u0f8e
skyes pa'i\u0f8e
bud med kyi\u0f8e
byis pa'i\u0f8e
zhes sogs /
de ltar /
'khrug sri rA dza haM shaM dzaHhU~M baM hoHsogs 'gre
/phung sri tri'u shaM rA tsa dzaHhU~M baM hoHsogs /
bri gzhi ni /
grir shi ba'i ro ras sam /
phung re'am dug shog
/bri rdzas ni bla rtags sha ba sogs so so'i khrag dang /
gzhan yang gri khrag
/dug sna /
ro sol /
dus nyi ma nag po'i srod la /
bri ba'i gnas mgar ba'i tshang sgo /
g.yul 'khrugs pa'i gnas dang /
phung ba'i shul la'o //
gzhan yang ling+ga spyi ltar du bri rdzas ni /
mtshon sri la mtshon cha mang po'i dreg pa /
btsan rgod nag phyogs gnas pa'i brag gi rdo /
sha ba'i rwa rtse bcas lte bar gzhug go
/'khrug sri la /
g.yul 'khrug chen po byung ba'i sa /
spre'u'i snying khrag
/lha khang gog po'i yag shing /
phung sri la phung shul gyi sa rdo /
rnga mong gi spu /
lam srang bzhi mdo dang gnas gzhi gog po'i sa bcas so //
spyir mtshon cha mang po dar ba ni nag phyogs kyi btsan gyi cho 'phrul yin /
'khrug pa langs pa ni rgyal po'i cho 'phrul yin /
phung thal du 'gro ba ni 'gong po'i cho 'phrul yin pas de rnams gzir mnan la 'bad dgos so //
de la sngags pa gshin rje gshed kyi sa mA d+hi shin tu brtan po bsgrub /
dgug gzhug mang du bya /
mtshon sri btsan sha ba dmar po'i rnam pa /
'khrug sri rgyal po spre'u sngon po'i rnam pa /
phung sri 'gong po rnga mong thal skya'i rnam par 'gugs 'dren drag tu bya zhing bstim /
rtags ni thog 'tshed pa /
ling+ga 'phar ba /
'od so so'i mdog can 'khrigs pa byung na khug rtags yin pas blangs nas gzhan gyis ma mthong bar shi bltab bya /
'di dus sngags pa ya mAn+ta ka'i nga rgyal brtan pos 'od kyi drwa ba dmar nag zangs skud lcags skud lta bus 'dre rnams dbang med du bcings par bsam la tshon skud sngo dmar gyis bcing /
sha ba'i thod pa sogs so so'i nang du brub /
phung res dkri
/yugs ma'i skra skud kyis tshem /
dug shing gi rtsang dmar pos gzer /
ro sol gyi hom nag por bcug
/steng nas ri rab kyis mnan par bsam la /
sAts+tsha nag pos mnan /
ting nge 'dzin gsal la ling+ga la bkod pa'i sngags brgya stong khri 'bum rtags ma byung bar bzla'o //
rtags ni bla bsad pa /
mnan pa /
bcings pa sogs nyams dang rmi lam 'byung ngo //
rtags byung nas mtshon sri la btsas kyi 'og gam mgar ba nag po'i khang 'og
/'khrug sri 'thab ra'am lha khang gog po'i 'og
/phung sri grog po phug rdugs sam phung shul gyi 'dabs su mnan /
grub na de'i steng du mchod rten nag po bzhengs /
mchod rten gyi bum par gshin rje'i pho brang bya /
khyad par gyi rten 'brel ni /
mtshon sri la yul tha dad kyi mtshon cha'i rigs thams cad bsdus la dum bu mang por bcags pa ling ga'i gdan bya'o //
'khrug sri la g.yul 'khrug chen po byung ba'i sa rdo chu shing /
phung sri la phung shul chen po dgu'i sa rdo chu shing tshe zad rnams dang lhan cig tu mnan no //
gzhan yang btsun pas sher phyin klog cing bdud zlog bya /
sngags pas gtor ma dang mdos chen 'phang zhing hom sbar /
mi skya pho mos dmod mo 'ur /
mthar thams cad tshogs dang 'brang rgyas la rol zhing bkra shis dga' ston bya /
skyid pa'i glu len zhing bro brdung ba sogs bya'o //
sngon bal po'i yul du gnod sbyin phung byed nag po 'khor dang bcas pa mi la zhugs /
mtshon cha'i rigs mi gcig pa stong dang rtsa brgyad bzos /
lo gsum du 'khrug pa zla dus su langs /
yul khams thams cad phung ba la thug pa'i tshe /
slob dpon ba su d+hA ras 'di mdzad pas /
mtshon cha'i ngar chag
/'khrug pa chu bcad pa bzhin gyur /
yul khams thams cad bde skyid lha yul dang mnyam par gyur to //
des gnubs sangs rgyas rin po che la gnang ngo //
mtshon 'khrug phung sri mnan pa rgyal khams bde byed kyi shog dril mgul khug ma i thi /
'di las rgyas pa gcig kyang yod de /
sngags 'chang mgar ston 'bum mes phyag len 'di la mdzad gsungs /
sarba dA ka l+yA NaM b+ha ba tu ///
/
