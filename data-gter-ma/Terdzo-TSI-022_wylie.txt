\u0f01\u0f83:
rdzogs pa chen po rtsol bral rang byung nyag gcig las :
gsang ba'i bdag po rdo rje rnam par 'joms pa'i sgrub pa bzhugs so :
\u0f88\u0f88\u0f88\u0f88\u0f88\u0f88
rgyud sde bzhi yi dang po 'am :
bya ba'i rgyud du grags pa yi :
rdo rje rnam par 'joms pa ni :
dus ni bskal pa rdzogs ldan nas :
rim bzhin mi rigs bram ze dang :
rje'u rigs rgyal rigs gdol pa bzhi :
bya ba spyod dang rnal 'byor rgyud :
bla med nyan par dbang bar byed :
'on kyang ston pa thabs mkhas kyis :
ting 'dzin rnam gsum dag pa'i cha :
de bzhin nyid las gang byung ba :
kun tu snang bar gang bzhengs pa :
thams cad sngags kyi rnal 'byor yin :
lha la khyad par med mod kyang :
gang 'dul phyir du mngon par blta :
de phyir thabs kyi lam du bstan :
nyon mongs bkru ba'i chu rgyun dang :
sdig sgrib 'ded pa'i phyags shing dang :
byin gyis rlob pa'i bdud rtsi ste :
lnga brgya tha ma'i dug bcom slad :
shin tu zab pa'i gdams pa bstan :
sa ma ya :
rgya rgya rgya :
dkyil 'khor dang ni bum pa dang :
chu bzhi nyer spyod lnga la sogs :
mchod pa'i yo byad gtsang mar bsham :
rang nyid khrus dang gtsang sbra yis :
skyabs su 'gro dang sems mchog bskyed :
srung ba rdo rje'i bla gur dang :
ra ba sa gzhi bcas pa bsgom :
de dbus bdag nyid dam tshig pa :
rdo rje 'dzin pa sku mdog dkar :
rin chen dar brgyan rdor dril 'dzin :
sems dpa'i skyil mo krung bcas bzhugs :
ye shes sems dpas dbang bskur zhing :
dbang lha rigs kyi bdag pos brgyan :
de nas rigs 'dus rtsa ba'i sngags :
A+o~M badzra pA Ni hU~M phaT:
na maHtsaN+Da badzra kro d+ha ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
nus pa thon par rab tu bsgrub :
bum mdun rang 'dra'i lha bskyed cing :
de la ye shes sems dpa' bstim :
A+o~M badzra sa ma ya dzaHdza :
dzaHhU~M baM ho :
ar+g+haM sogs kyis mchod :
bstod pa ni :
hU~M:
gsang chen rigs rnams yongs 'dus kyi :
bcom ldan rdo rje 'dzin pa la :
mchod do bstod do byin gyis rlobs :
mchog thun grub pa'i dngos grub stsol :
nyon mongs bkru ba'i chu rgyun ni :
las kyi bum par rab g.yos te :
hU~M:
gsang chen rigs rnams 'dus pa yi :
ye shes bdud rtsi'i chu rgyun gyis :
dri ma dri med mdzad pa des :
khyod la bde legs mdzad par gyur :
rtsa sngags sham du :
nad dang gdon dang sdig sgrib thams cad shAn+tiM ku ru ye swA hA:
ye shes thugs rje'i rang bzhin ni :
'gro ba'i don la rjes chags nas :
ye shes bdud rtsi dbab mdzad des :
khyod la bde legs mdzad par gyur :
rtsa sngags sham du :
nad dang gdon dang sdig sgrib thams cad shAn+tiM ku ru ye swA hA:
hU~M:
thugs rjes rnam par grol ba yi :
byang chub lam bzang ston mdzad cing :
yang dag smin par mdzad pa des :
khyod la bde legs mdzad par gyur :
rtsa sngags sham du :
nad dang gdon dang sdig sgrib thams cad shAn+tiM ku ru ye swA hA:
hU~M:
ye shes chen po'i rang bzhin gyi :
byams pa'i rang bzhin thugs rje'i chu :
mkhyen brtse'i mdzad pa phrin las kyis :
rnam par grol bar mdzad pa des :
khyod la bde legs mdzad par gyur :
rtsa sngags sham du :
nad dang gdon dang sdig sgrib thams cad shAn+tiM ku ru ye swA hA:
me tog 'thor la :
sangs rgyas bsod nams mthu dag dang :
lha rnams kun gyi bden pa yis :
khyod kyi 'dod don gang yin pa :
don de de ring 'grub gyur cig :
sdig sgrib 'dag pa'i phyags shing ni :
rma bya'i mdongs kyis byabs nas ni :
a pa na ye swA hA:
ces pa tshig gzhug sham bu gdags :
byin gyis brlabs pa'i bdud rtsi ni :
bum pa spyi bo'i gtsug bzhag ste :
hU~M:
mtshan bzang lus kyi bum pa las :
legs bshad sngags kyi rgyun myong ba'i :
rnam par grol ba'i lam ji bzhin :
mtshon pa bum pa'i bdud rtsi 'dis :
byin rlabs myur du smin gyur cig :
rtsa sngags :
kA ya a b+hi Shiny+tsa A+o~M:
ljags kyi pad+ma'i snod kyi bcud :
legs par bshad pa'i bdud rtsi yis :
don gyi myong ba grub pa yi :
byin rlabs nus pa'i bden grub shog :
rtsa sngags :
wA ka a b+hi Shiny+tsa A:
ye shes dpal gyi be 'u las :
ting nge 'dzin gyi bcud phyung ste :
dgongs pas byin gyis brlabs pa yis :
byin rlabs mngon du gyur par shog :
rtsa sngags :
tsit+ta a b+hi Shiny+tsa hU~M:
gtor ma spyi bor 'dzin te :
hU~M:
bya ba'i rgyud du gang grags pa'i :
dbyangs dang gsal byed las byung ba'i :
chos rnams kun gyi bka' gtad lung :
ma lus khyod kyis thob par shog :
A+o~M a A:
i I:
u U:
r-i r-I:
l-i l-I:
e A+e :
o A+o :
aM a :
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :
maN+Dal 'bul :
rjes kyi bya ba bya'o :
sa ma ya :
rgya rgya rgya :
dpal sngags kyi bdag mos srungs shig :
sa ma ya :
gter rgya :
sbas rgya :
zab rgya :
gsang rgya :
rgya rgya rgya :
zhes khe nang 'od gsal 'ja' lus gsang phug dang nye ba nas :
klong gsal snying pos spyan drangs pa'i shog ser las dag par phab pa'i yi ge pa ni kun bzang stobs chen gyis byas so ///
/
