\u0f01\u0f83:
tshe sgrub rdo rje'i phreng ba las :
tshe bdag yab yum sras gsum gyi :
nang sgrub lung gi byang bu bzhugs :
\u0f88\u0f88\u0f88\u0f88
bde chen 'gyur med sku la 'dud :
bdag 'dra pad+ma 'byung gnas kyis :
tshe sgrub gdams pa mtha' yas shes :
kun gyis yang dril khyer bde ni :
tshe bdag yab yum sras gsum gyi :
nang sgrub spros med rlung sems de :
sngon dngos rjes kyis nyams su blangs :
sa ma ya :
sngon 'gro dben pa'i gnas su 'dug :
tho rangs rang nyid lus gnad bsrang :
rlung ro bsal zhing rig pa bsgrim :
dkon mchog gsum la skyabs su 'gro :
'gro phan byang chub mchog sems bskyed :
tshogs gsag yan lag bdun pa bya :
sgrib sbyong maN+Dal spyi dang mthun :
bla ma'i rnal 'byor rtse gcig bsgom :
rang mdun nam mkha' 'od lnga'i klong :
gu ru pad+ma tshe dpag med :
yab yum bde chen gzi brjid 'bar :
mngon sum bzhugs bsam mos gus bskyed :
hrI:
rje btsun o rgyan rin po che :
rgyal ba'i dbang po tshe dpag med :
'gro ba kun gyi gnyen gcig po :
mgon med bdag la thugs rjes zungs :
bdag la re sa gzhan na med :
skyid sdug re ltos khyed shes pas :
sku gsung thugs kyi byin gyis rlobs :
'chi med tshe yi dngos grub stsol :
gsol ba rtse gcig btab pa yis :
sbyor mtshams byang sems dkar dmar rgyun :
gnas bzhir babs pas sgrib bzhi dag :
dbang thob sku bzhi'i sa bon thebs :
bla ma 'od zhu rang la thim :
dbyer med gyur bsam ngang la bzhag :
sa ma ya :
dngos gzhi chos kun stong par blta :
oM las tshe dpag med du bsgom :
oM dkar spro bsdus tshe bcud bsdu :
yab la bsten pa'i tshe sgrub kyis :
rdo rje'i sku ru bsgrub pa 'o :
AMHlas lha mo tsan+Da bsgom :
AMHdmar 'od zer spro bsdu bya :
yum la bsten pa'i tshe sgrub ste :
rdo rje'i srog tu bsgrub pa 'o :
hU~M las thugs rje chen por bsgom :
hU~M mthing 'od spros tshe bcud bsdu :
sras la bsten nas tshe sgrub pas :
'chi med rdo rje'i thugs 'grub bo :
ting 'dzin me nyid ma gsal na :
bzlas brjod rlung gi 'khrul 'khor bya :
rlung gi 'byung 'jug gnas gsum po :
so so'i sngags kyi rang bzhin bsam :
sngags gsum yid kyi bzlas pa bya :
lto ba brgyangs la bar rlung bzung :
sa ma ya :
rjes ni dbyings dang rig pa bsre :
dmigs med rang gsal sang nger bzhag :
skye 'chi'i rtog pa dbyings su bcad :
rig rtsal brtul zhugs thogs med kyis :
'chi bdag 'jigs pa zil gyis mnan :
mi 'gyur 'pho med lta ba'i rgya :
sa ma ya :
de gsum dril te bsgrub 'dod na :
lam khyer lung gi byang bu yang :
sngon dngos rjes kyi rim pas bstan :
sngon 'gro gsum las mtshams gcod ni :
hU~M:
rnam dag chos dbyings ngang nyid la :
bgegs zhes bya ba'i ming yang med :
rdo rje me yi 'khor lo 'bar :
mtshams kyi dkyil 'khor lhun gyis grub :
hU~M hU~M badzra rak+Sha b+h+rU~M:
glo bur 'khrul rtogs dbyings su bshags :
hU~M hrI:
snang srid rnam dag rgyal ba'i zhing :
phung khams sku dang ye shes nyid :
ma rtogs 'khrul pa'i las bgyis pa :
gnyis med blo 'das ngang du bshags :
sa ma ya shud+d+he a :
snang yul ye shes mchod par brlab :
hU~M hrI:
snod bcud kun tu bzang po'i sprin :
ye nas phyi nang gsang bar gnas :
bde ba chen po'i longs spyod rnams :
chos dbyings gang bar rgya cher spel :
oM AHhU~M:
dngos gzhi bskyed bzlas sgrub gsum las :
dang po dam tshig dkyil 'khor bskyed :
hU~M hrI:
chos rnams sems nyid stong pa nyid :
thams cad ye shes lhun gyis grub :
gnyis med byang chub sems kyi dbyings :
'chi med rdo rje'i dkyil 'khor gsal :
b+h+rU~M badzra a yu She b+h+rU~M:
gzhom med zla gam 'bar ba ru :
pad nyi'i steng du hrIHdkar las :
dbang chen rta mgrin shel gyi mdog :
phyag gnyis thal sbyar tshe bum bsnams :
hU~M las rta mgo steng phyogs su :
bzhad sgra'i khroM las khyung nag pos :
zla gam gnam sgo srung bar gyur :
spyi bor oM las tshe dpag med :
dkar po mnyam gzhag tshe bum 'dzin :
dar dang rin chen rgyan gyis brgyan :
zla ba'i gdan la skyil krung bzhugs :
mgrin par AMHlas tsan+Da lI:
me tog dmar po'i rgyan phreng can :
zhi 'dzum g.yas pas rdo rje dang :
g.yon pas dril bu tshe bum 'dzin :
bcu drug lang tsho bde nyams can :
pad+ma'i gdan la sems skyil bzhugs :
thugs kar hU~M yig mthing ga las :
sras mchog thugs rje chen po ni :
mthing ga pad phreng bum pa 'dzin :
dar dang rin chen rgyan gyis brgyan :
nyi ma'i gdan la sems skyil bzhugs :
hU~M hrI:
lus ngag yid gsum ma bcos pa :
rgyal ba'i sku gsung thugs su gsal :
dug lnga ma spang rang sar dag :
ye shes lnga ru lhun gyis grub :
oM AHhU~M:
oM hU~M hrIHswA hA:
ye shes 'khor lo dgug cing bstim :
hU~M hrI:
ye nas gnyis su med pa'i dbyings :
gzugs kyi skur bzhengs longs spyod rdzogs :
'chi med rdo rje'i dkyil 'khor rnams :
nye bar dgongs te gshegs su gsol :
badzra sa mA dza :
dzaHhU~M baM ho :
sa ma ya tiSh+Tha lhan :
cir snang ye shes rol pas mchod :
hU~M hrI:
bde chen ye shes 'bar ba'i dpyid :
ra sa yA na las byung ba'i :
phyi nang gsang ba'i mchod pa'i sprin :
ji ltar 'char ba de ltar rol :
sarba pU dza ho :
rdo rje'i glu yis bstod pa ni :
hU~M hrI:
bcom ldan mgon po tshe dpag med :
sgrib pa'i dri ma ma lus sel :
mkha' dang mnyam pa'i sku mnga' ba :
rdo rje'i sku la phyag 'tshal bstod :
mchog tu rnam par dag pa'i gsung :
gsung rab dam pa yi ge med :
brjod du med cing spros bral ba :
rdo rje'i gsung la phyag 'tshal bstod :
shin tu rnam par dag pa'i thugs :
chags med ye shes gnyis mkhyen pa :
stong pa nyid kyi ye shes kyi :
rdo rje'i thugs la phyag 'tshal bstod :
sgo gsum gus pas brda don dran :
snyan pa'i dbyangs dang rol mo yis :
bstod pas rdo rje'i tshe 'grub bo :
sa ma ya :
gnyis pa bzlas pa'i rnal 'byor ni :
spyi bo'i tshe dpag med pa yi :
thugs kar zla ba'i khang bu la :
oM yig gnas pa'i 'od zer gyis :
'khor 'das tshe bcud oM du bsdus :
oM la thim pas 'od zer 'bar :
lo brgya thub pa'i tshe thob bsam :
oM a mA ra Ni dzI ban+ti ye swA hA A yur+dz+nyA na tshe b+h+rU~M:
mgrin pa'i lha mo tsan+Da lI'i :
thugs kar pad+ma kha sprod du :
AMHlas 'od zer dmar po 'phros :
'khor 'das tshe bcud AMHdu bsdus :
snying ga'i AMHla sib sib thim :
'chi med rdo rje'i srog 'grub bsam :
oM d+hA ki tsan+Da lI A yur+dz+nyA na tshe b+h+rU~M:
snying ga'i thugs rje chen po yi :
thugs kar nyi ma'i gur khyim du :
hU~M mthing las ni 'od zer 'phros :
'khor 'das tshe bcud hU~M du bsdus :
srog gi yi ger thim pa yis :
'chi med rdo rje'i tshe thob bsam :
oM ma Ni pad+me hU~M a yur+dz+nyA na tshe b+h+rU~M:
rang las sprul pa'i khro chung tshogs :
nam mkha' gang ba spros nas su :
tshe bdud thams cad thal bar brlags :
bla tshe 'khyams yar phrogs kun bsdus :
nr-i yi rnam par rang la thim :
tshe srog nyams pa sor chud nas :
tshe dbang rig 'dzin 'grub par bsam :
oM badzra kro d+ha ha ya grI ba hU~M phaT:
tshe b+h+rU~M dzaH
g.yu b+h+rU~M dzaH
a yur+dz+nyA na tiSh+Tha oM:
zhes pa'i dmigs bzlas tshad du bskyal :
nges par 'chi med 'grub par 'gyur :
sa ma ya :
gsum pa tshe 'brang sgrub pa ni :
tshe dang gal gyis bum gzugs bya :
lung gi byang bu'i gzhung bsrang la :
b+h+rU~M las zla gam dmar po'i nang :
tshe bdag zhi khro gang rung ngam :
dril sgrub lha bzhi rdzogs par bsgom :
bzlas pas 'od zer spro bsdu bya :
mda' dar g.yab cing tshe bcud bsdu :
b+h+rU~M:
tshe yi zla gam gzhal yas nas :
'chi med lha mchog thugs dam bskul :
sems kyi khams nas tshe nyams na :
nam mkha'i khams nas bcud sdus la :
de bzhin rigs kyi tshe stsol cig :
khrag gi khams nas tshe nyams na :
chu yi khams nas bcud sdus la :
rdo rje rigs kyi tshe stsol cig :
sha yi khams nas tshe nyams na :
sa yi khams nas bcud sdus la :
rin chen rigs kyi tshe stsol cig :
drod kyi khams nas tshe nyams na :
me yi khams nas bcud sdus la :
pad+ma rigs kyi tshe stsol cig :
dbugs kyi khams nas tshe nyams na :
rlung gi khams nas bcud sdus la :
las kyi rigs kyi tshe stsol cig :
tshe bskul 'khor 'das tshe bcud 'dus :
bdud rtsi'i thig ler 'khyil bar bsam :
de nas tshe yi dngos grub blang :
hU~M hrI:
rtsa ba'i bla ma yab gcig tshe dpag med :
de yi yum mchog lha mo tsan+Da lI:
thugs kyi sras mchog 'phags pa spyan ras gzigs :
bka' yi pho nya rta mgrin bya khyung bcas :
rtsa gsum tshe yi lha la gsol ba 'debs :
dus min 'chi ba zlog par byin gyis rlobs :
skye 'chi bgres rgud med pa'i tshe dbang stsol :
oM AMHhU~M hrIHkhroM A yur+dz+nyA na tshe b+h+rU~M a b+hi Shiny+tsa hU~M:
tshe bdag lha tshogs rang thim bsam :
tshe 'brang gnas gsum gtugs nas su :
dngos grub bcud du bsam la rol :
de yis rdo rje'i tshe 'grub 'gyur :
sa ma ya :
rjes rim gsum las tshogs mchod ni :
bza' btung ci 'byor bdud rtsir brlab :
hU~M hrI:
gdod nas bdud rtsi lngar gnas pa'i :
rmad du byung ba'i 'dod yon tshogs :
thabs shes rol pa'i dam tshig rdzas :
byang chub sems kyi rgyan du rol :
ga Na tsakra pU dza ho :
phud kyis mchod la lhag mas brngan :
hU~M hrI:
tshogs kyi 'du ba'i bgegs 'joms shing :
gsang ba'i bstan pa rgyas mdzad pa'i :
byang chub sems sprin bka' nyan rnams :
bde chen longs spyod 'di rol la :
zag med ye shes phrin las spel :
'du bar 'os min thams cad sgrol :
pad+ma DA ki ni ma ma hring hriM uts+tshiSh+Ta ba liM ta khA hi :
lhar snang dbyings su bsdu zhing ldang :
hU~M hrI:
byang chub sems kyi dbyings nyid las :
thams cad spro zhing 'du bar mdzad :
'od gsal dbyings su thams cad bsdu :
bde chen las shar 'gyur ba med :
oM AHhU~M:
bsngo smon shis brjod mtha' rgyas bya :
hU~M hrI:
byang chub sems kyi dkyil 'khor du :
'gyur ba med par lhun gyis grub :
'chi med rdo rje'i gnas thob nas :
'gro ba yongs kyi dpal du shog :
hU~M hrI:
'gyur ba med pa rdo rje'i sku :
'gag pa med pa rdo rje'i gsung :
'khrul pa med pa rdo rje'i thugs :
'chi med rdo rje'i bkra shis shog :
na mo hU~M:
zhes brjod lta ba'i ngang la bzhag :
tshe sgrub lung gi byang bu 'o :
sa ma ya :
mtshan bcas rdzogs pa'i rim pa ni :
dang po lha yi gsal snang bsten :
de nas bum can rlung la sbyang :
dngos gzhi'i nyams len rim pa gsum :
rang lus thabs kyi tshe sgrub ni :
phung khams yab tu dag pa yi :
dbu ma srog shing tshul du gnas :
yar sne yab kyi oM dkar po :
mar sne yum gyi AM dmar po :
srin zhal phye 'dzum rlung gis sbar :
AMHgi me yis oM zhu bas :
dbu ma byang sems dkar dmar khengs :
yar mar rdo rje phyed pas mtshan :
mi 'gyur rdo rje'i srog 'grub bsam :
bde stong ngang du mnyam par bzhag :
sa ma ya :
gzhan lus yum la bsten pa ni :
rigs ldan rgyud dag phyag rgya ma :
tsan+Da lI yi sku ru bsgom :
mkha' gsang pad+ma 'dab bzhi'i dbus :
AMHyig bsam la mnyam par sbyor :
chags pa chen po'i 'od zer gyis :
'khor 'das dwangs bcud AMHla bsdu :
de nyid rdo rje'i lam nas drangs :
rang gi snying kha'i oM la bstim :
bde stong ngang du mnyam par bzhag :
sa ma ya :
sras la bsten nas rgyud spel ba :
rang gi snying gar sras bzhugs pa'i :
thig le'i rang bzhin gnyis pa spros :
yum gyi mkha' la bab pa las :
yum gyi mkha' gsang zla gam sgo :
khroM las khyung gis bsrung bar bsam :
sems mchog bskyed cing smon lam gdab :
gzhan don nus pa'i rigs rgyud 'byung :
sa ma ya :
gsang ba zab mo'i smin byed ni :
rdul tshon tshom bu gang 'grub kyi :
dkyil 'khor dbus su bum pa'i khar :
mtshan ldan thod par dza gad bkang :
me long li khri brdal ba la :
chos 'byung bsnol ma AMHbris dgab :
dar dmar gur phub shel rdo bkod :
tshe 'brang tshe ril chang sogs dang :
mchod gtor tshogs kyi yo byad bsham :
bdag mdun dbyer med bskyed bzlas bya :
khyad par tshe 'brang sgrub pa dang :
tshe bcud bsdu zhing nus ldan bya :
slob mar khrus bya bgegs mtshams bcad :
maN+Dal phul la gsol ba gdab :
bde chen dgyes par rol pa yi :
bla ma 'chi med mgon po dgongs :
zab mo'i bdud rtsi bla na med :
de ring bdag la bstsal du gsol :
lan gsum zhus te rgyud sbyong zhing :
sdom gsum legs par bzung bar bya :
lhar bskyed ye shes dbab cing brtan :
nam mkha' gang ba'i lha rnams kyis :
bum pa'i bdud rtsis dbang bskur bsam :
oM:
bum pa dbyings kyi gzhal yas su :
ye shes lha tshogs 'od du zhu :
dbang gi chu rgyun lus la zhugs :
'ja' lus rdo rje'i sku 'grub shog :
badzra ka la sha kA ya a b+hi Shiny+tsa A+oM:
yab yum sbyor ba'i byang sems rgyun :
thod par bskyil te myang bar bsam :
AM:
bla ma yab yum mnyam sbyor ba'i :
byang chub sems kyi bdud rtsi'i rgyun :
srid zhi'i dwangs bcud ngag la zhugs :
gzhom med gsung du 'grub par shog :
ma hA su kha gu h+ya wA ka a b+hi Shiny+tsa AM:
me long dal las tsan+Da lI:
'phros te snyoms zhugs bde skyes bsam :
hU~M:
mtshan ldan tsan+Da lI'i ngo bo :
phyag rgya'i reg bya la bsten nas :
lhan skyes bde chen mtha' ru phyin :
'od gsal thugs su 'grub par shog :
pra dz+nyA dz+nyA na tsit+ta a b+hi Shiny+tsa hU~M:
shel 'od rtsal dang ngo bo'i dpes :
dbyings rig mtshon byas mnyam par bzhag :
ho :
dbyings kyi ngo bo gdod nas stong :
rig pa ye shes ma 'gags gsal :
zung 'jug kun bzang dgongs pa rtogs :
skye 'chi'i 'dzin rtog rang grol shog :
d+harma d+hA tu dz+nyA na a b+hi Shiny+tsa a a a :
tshe 'brang lus dkyil lha rnams gsal :
'od zer dkar dmar mthing ser 'phros :
gnas bzhir thim pas dbang bzhi po :
rtsal rdzogs nyid du thob bsam la :
dngos grub bskul ba'i gsol 'debs brjod :
tshe yi 'brang rgyas gnas bzhir gtugs :
lha rnams 'od zhu slob mar bstims :
mtha' rten tshe ril tshe chang yang :
bkra shis zhal bsro'i tshul du sbyin :
dam tshig khas blang gtong rag 'bul :
'dis ni zab mo'i snod du rung :
gnas skabs tshe yi dngos grub thob :
mthar thug bde chen ye shes brnyes :
nang sgrub rlung sngags dbyer med pa :
lus kyi dkyil 'khor dang bcas pa :
zab cing gnad 'dril gsang ba'i bcud :
skal ldan rnams kyi snying la phur :
sa ma ya :
rgya rgya rgya :
