\u0f88
thugs sgrub yang snying 'dus pa las :
phyi nang gsang ba'i mchod phreng zhes bya ba rat+na gling pa'i khyad chos bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
rgya gar skad du :
gu ru u pa b+ha he b+hi ta g+hu ya pu tsa dza sa mA li nA ma :
bod skad du :
bla ma'i sgrub pa phyi nang gsang ba'i mchod phreng zhes bya ba :
rtsa ba gsum la gus pas phyag 'tshal lo :
sgrub pa mchog la nye bar brtson pa dang :
bdag gzhan don gnyis rab tu bsgrub pa'i phyir :
phyi nang gsang ba'i mchod phreng bstan par bya :
'di la rim pa bcu gsum dag gis bstan :
bka' bsgo mtshams gcad mchod gtor byin gyis brlab :
lha bskyed spyan drangs bzhugs su gsol ba dang :
phyag 'tshal phyi nang gsang mchod sman raka 'bul :
bstod bshags smon lam gdab cing bkra shis brjod :
de yi las rim dang po 'di nyid de :
bdag nyid yi dam lha yi ting 'dzin gyis :
bgegs gtor byin gyis brlabs la bka' bsgo ba ni :
hU~M:
thams cad ye nas chos sku'i dkyil 'khor du :
gnyis 'dzin rtog pa'i bgegs tshogs mi dmigs kyang :
byang chub bsgrub la bar chad byed pa'i bgegs :
bdud dang log 'dren thams cad phyir dengs shig :
A+o~M sum+b+ha ni sum+b+ha hU~M:
g+h+r-ih+NA g+h+r-ih+NA hU~M:
g+h+r-ih+NA pa ya g+h+r-ih+NA pa ya hU~M:
A na ya ho :
b+ha ga wAn :
bid+yA rA dzA ya hU~M phaT:
mtshams gcod bya ba ni :
hU~M:
bdag ni dbang chen khros pa'i he ru ka :
steng 'og phyogs mtshams mtshon cha'i me ri 'bar :
khro chung yak+sha mang po skar ltar 'khrugs :
bka' 'das rdul phran bzhin du brlag par 'gyur :
A+o~M hrIHbadzra kro ta ha ya grI wa u tsa ta ya badzra rak+Sha rak+Sha hU~M phaT:
mchod gtor byin gyis brlab pa ni :
hU~M:
snod bcud thams cad phyi nang mchod pa'i sprin :
snang srid gzhir bzhengs mnyam rdzogs chen po'i klong :
phyi nang gsang gsum dpag med ji snyed rnams :
dus gsum rgyal ba mnyes pa'i sprin du gsal :
A+o~M AHhU~M sarba pany+tsa a mr-ita hU~M hrIHthA:
A+o~M AHhU~M ma hA ba liM ta te dzo ba liM ta b+ha la b+ha ti gu h+ya hrI shwa sa ma ye hU~M:
A+o~M AHhU~M ma hA rak+ta dz+wa la maN+Da la hU~M phaT:
A+o~M AHhU~M badzra puSh+pe d+hU pe A lo ke g+han+d+he nai wid+ya shab+da sarba pU tsa A+o~M AHhU~M:
gzhal yas lha bskyed pa ni :
hU~M:
pho brang gzhal yas sgo gru rta babs bzhi :
chos 'khor gdugs tog pad rdor me ris bskor :
ma 'dres pad+ma nyi zla bam gyi gdan :
phyi nang dag pa ye shes 'od lnga'i dkyil :[ \u0f88 ]bla ma yi dam mkha' 'gro dam can dang :
phyogs bcu'i byang sems rgyal ba sras bcas rnams :
ma 'dres rang gsal gtso dang 'khor du bcas :
sgyu ma chu zla me long bzhin du bskyed :
b+h+rU~M bi shwa b+hi shud+d+he :
pad+ma sUr+ya tsan+d+ra ti ra baM:
gu ru d+he wa d+hA ki nI sa ma ya dza :
spyan 'dren pa ni :
hU~M:
chos dbyings rnam dag gsal mdangs dkyil 'khor nas :
sku gsum bka' rgyud bla ma gshegs su gsol :
rang bzhin sku dang zhing khams gzhal yas nas :
yi dam lha tshogs ma lus gshegs su gsol :
snang stong thig le bde chen gzhal yas nas :
dbang chen yab yum gtso 'khor gshegs su gsol :
bde chen 'khor lo lnga yi gzhal yas nas :
rigs kyi d+hA ki yab yum gshegs su gsol :
bka' dang dam tshig gsang ba'i gzhal yas nas :
bka' srung dam can thams cad gshegs su gsol :
badzra sa ma ya dza dza :
bzhugs su gsol ba ni :
hU~M:
dam tshig gsang ba'i dkyil 'khor dam pa 'dir :
sgyu ma chu zla mkha' dang 'ja' tshon ltar :
dam tshig ye shes gnyis med ro gcig ngang :
rtsa ba gsum gyi lha tshogs bzhugs su gsol :
badzra sa ma ya tiSh+Tha lhan :
phyag 'tshal ba ni :
hU~M:
dus gsum bla ma yi dam mkha' 'gro'i tshogs :
snang stong gnyis med ngang du rab gus pas :
rtse gcig dad pa'i blo yis gus btud nas :
don dam gnyis med ngang du phyag 'tshal lo :
a ti pU ho :
de nas phyi nang gsang ba'i mchod pa 'bul te :
phyi thun mong gi mchod pa ni :
hU~M:
stong gsum 'di'am 'jig rten gzhan dag na :
phyi nang snod bcud dbang po tshim byed pa'i :
lha mi'i 'dod yon longs spyod dpag med rnams :
bla ma yi dam mkha' 'gro'i tshogs la 'bul :
A+o~M sarba pU tsa ma hA sa ma ye hU~M:
hU~M:
lha mo dkar mo rab mdzes ngang tshul can :
dkar ser dmar ljang mthing ba'i mdangs ldan pa'i :
sgeg mo'i phyag na me tog sna tshogs bsnams :
bla ma yi dam\u0f8e
A+o~M AHhU~M badzra puSh+pe hU~M:
hU~M:
lha mo ser mo rab mdzes ngang tshul can :
ga pur tsan+dan rgya shug la sogs pa'i :
sgeg mo'i phyag na bdug spos dpag med bsnams :
bla ma yi dam\u0f8e
A+o~M AHhU~M badzra d+hU pe hU~M:
hU~M:
lha mo dmar mo rab mdzes ngang tshul can :
'bru mar zhun mar snang gsal 'od kyi tshogs :
sgeg mo'i phyag na snang gsal dpag med bsnams :
bla ma yi dam\u0f8e
A+o~M AHhU~M badzra A lo ke hU~M:
hU~M:
lha mo ljang gu rab mdzes ngang tshul can :
tsan+dan gur gum rtsi chen si h+la sogs :
sgeg mo'i phyag na dri chab dpag med bsnams :
bla ma yi dam\u0f8e
A+o~M AHhU~M badzra gan+d+he hU~M:
hU~M:
lha mo dkar mo rab mdzes ngang tshul can :
rang byung lhan skyes sbyar ba'i zas la sogs :
sgeg mo'i phyag na zhal zas dpag med bsnams :
bla ma yi dam\u0f8e
A+o~M AHhU~M badzra nai wid+ya hU~M:
hU~M:
lha mo sngon mo rab mdzes ngang tshul can :
rnga dung dril bu pi waM 'byung ba'i sgra :
sgeg mo'i phyag na sil snyan dpag med bsnams :
bla ma yi dam\u0f8e
A+o~M AHhU~M badzra shab+da hU~M:
de nas nang gi mchod pa 'bul ba ni :
hU~M:
srid par gtogs pa'i 'jig rten rab 'byams na :
gzugs mchog rab mdzes ji snyed yod pa kun :
rdo rje gzugs ma'i tshogs su kun sprul nas :
bla ma yi dam\u0f8e
A+o~M AHbadzra rU pa hU~M:
hU~M:
srid par gtogs pa'i 'jig rten rab 'byams na :
sgra mchog skad snyan ji snyed yod pa kun :
rdo rje sgra ma'i tshogs su kun sprul nas :
bla ma yi dam\u0f8e
A+o~M AHbadzra shab+da hU~M:
hU~M:
srid par gtogs pa'i 'jig rten rab 'byams na :
dri mchog bzang po ji snyed yod pa kun :
rdo rje dri ma'i tshogs su kun sprul nas :
bla ma yi dam\u0f8e
A+o~M AHbadzra gan+d+he hU~M:
hU~M:
srid par gtogs pa'i 'jig rten rab 'byams na :
longs spyod ro mchog ji snyed yod pa kun :
rdo rje ro ma'i tshogs su kun sprul nas :
bla ma yi dam\u0f8e
A+o~M AHbadzra ra sa hU~M:
hU~M:
srid par gtogs pa'i 'jig rten rab 'byams na :
rab mdzes na bza' ji snyed yod pa kun :
rdo rje reg ma'i tshogs su kun sprul nas :
bla ma yi dam\u0f8e
A+o~M AHbadzra spar+she hU~M:
de nas gsang mchod rig ma 'bul ba ni :
hU~M:
gsang mchog sku yi bde chen rig ma ni :
sku mdog dkar mdzes me long pad+ma bsnams :
bde ba mchog gis rgyal ba mnyes par mdzad :
gsang mchog bde ba'i mchod pa bzhes su gsol :
A+o~M badzra A dar+sha AHhU~M:
hU~M:
gsang mchog gsung gi bde chen rig ma ni :
sku mdog dmar mdzes rnga zlum sgra sgrog ma :
bde ba mchog gis rgyal ba mnyes par mdzad :
gsang mchog bde ba'i mchod pa bzhes su gsol :
A+o~M badzra mu rany+dze AHhU~M:
hU~M:
gsang mchog thugs kyi bde chen rig ma ni :
sku mdog mthing mdzes pi waM sgra sgrog ma :
bde ba mchog gis rgyal ba mnyes par mdzad :
gsang mchog bde ba'i mchod pa bzhes su gsol :
A+o~M badzra wI Ni AHhU~M:
hU~M:
gsang mchog yon tan bde chen rig ma yin :
sku mdog ser mdzes gling bu'i sgra sgrog ma :
bde ba mchog gis rgyal ba mnyes par mdzad :
gsang mchog bde ba'i mchod pa bzhes su gsol :
A+o~M badzra waM se AHhU~M:
hU~M:
gsang mchog phrin las bde chen rig ma ni :
sku mdog ljang mdzes rdza rnga'i sgra sgrog ma :
bde ba mchog gis rgyal ba mnyes par mdzad :
gsang mchog bde ba'i mchod pa bzhes su gsol :
A+o~M badzra d+harme AHhU~M:
de nas sman gtor rak+ta'i mchod pa ni :
hU~M:
rang byung rnam dag ye shes sgrub pa'i rdzas :
rtsa brgyad yan lag stong sbyar a mr-ita :
bla med ye shes lnga rdzogs sgrub pa'i rdzas :
bla ma yi dam mkha' 'gro'i tshogs la 'bul :
A+o~M sarba pany+tsa a mr-ita khA hi :
hU~M:
snod bcud snang srid dam rdzas gtor chen po :
'dod yon rgyan dang longs spyod sprin du gtibs :
ro mchog yon tan brgya dang ldan pa 'di :
bla ma yi dam mkha' 'gro'i tshogs la 'bul :
A+o~M ma hA ba liM ta khA hi :
hU~M:
'khor ba rgyu las bsgral pa'i rak+ta mchog :
thabs shes 'khor 'das gnyis su med par bskyil :
gzung 'dzin ru tra dbyings su dag bya'i phyir :
bla ma yi dam mkha' 'gro'i tshogs la 'bul :
A+o~M ma hA rak+ta khA hi :
bstod pa bya ba ni :
hU~M:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las byon bla ma sprul pa'i sku :
sku gsum rdo rje 'chang la phyag 'tshal bstod :
hU~M:
chos sku skye med spros bral ngang nyid las :
'gro don bsgrub phyir zhi khro gtso dang 'khor :
thugs rje'i ngang las sgyu ma'i skur bzhengs pa :
yi dam lha tshogs rnams la phyag 'tshal bstod :
hU~M:
thabs shes bde chen gnyis su med pa las :
ma 'gags rang gsal ye shes las grub tshogs :
legs nyes stangs 'dzin dam tshig rjes gcod pa'i :
dam can mkha' 'gro'i tshogs la phyag 'tshal bstod :
bshags pa bya ba ni :
hU~M:
dgongs shig bla ma yi dam mkha' 'gro'i tshogs :
rdo rje slob dpon rgyal ba zhi khro'i lha :
dus gsum bde gshegs bsgrub pa'i dam tshig can :
sku gsum gdung sob rdo rje lcam dral mched :
dpang gyur skyabs mchog ma lus dgongs su gsol :
bdag ni ma rig lus dang ngag sems kyis :
slob dpon mched sogs sku smad ngan smras shing :
yi dam sngags dang phyag rgya gsang ba bsgrags :
rtsa ba'i dam las 'gal gyur mthol zhing bshags :
shes bya lnga dang spyad par bya ba lnga :
mi spang lnga dang bsgrub par bya rgyu lnga :
dang len lnga sogs yan lag dam tshig kun :
nyams gyur rang gnong 'gyod pas mthol zhing bshags :
sngags la the tshom bla med theg pa smad :
lta spyod ya bral bsnyen sgrub gzhung ma bsrang :
log spyod le los dus kyi mchod pa chag :
sdom gsum thun mong dam tshig mthol zhing bshags :
rig pa'i rtsal chung snying po'i don ma rtogs :
sgom pa'i sran chung gnas lugs so ma thub :
blo yi stobs chung spyod pas bogs ma thon :
legs bsam spyad kyang don log thugs 'gal gyur :
'bras bu yid smon gyur pa mthol zhing bshags :
zhes bshags shing 'di ni rgyun bshags nar mar yang shin tu zab bo :
smon lam btab pa ni :
hU~M:
bla ma yi dam mkha' 'gro mched la sogs :
spyad dang bskul btab yi rangs las byung ba'i :
bsod nams dpag med dge tshogs de dag gis :
tshe 'dir bla med byang chub 'bras thob nas :
sku gsum bde chen zhing du spyod byed cing :
gzugs skus 'gro don rlabs chen spyod par shog :
bkra shis brjod pa ni :
hU~M:
dus gsum bla ma sku gsum bdag nyid can :
dbyer med rang la rtogs pa'i bkra shis shog :
thabs shes zung 'jug snang stong yi dam lha :
don dam 'du 'bral med pa'i bkra shis shog :
'khor 'das chos la dbang bsgyur mkha' 'gro'i tshogs :
phyi nang bar chad zhi ba'i bkra shis shog :
ces brjod :
rdzogs rim bsgom :
rgyun spyod la 'jug par bya'o :
kye ho bdag 'dra gnubs ban nam mkha'i snying po yis :
yang gsang snying po bla ma'i thugs sgrub las :
sgrub chen dbang dang sku gsum sgrub pa dang :
rten gsum rab gnas gshin don bdun tshigs sogs :
de dag rnams kyi kha skong cha rkyen dang :
rnal 'byor sgrub mchod nar mar bya ba'i phyir :
gu ru nyid la bka' lung zhus nas kyang :
ma 'ongs don du gsal byed yi ger bkod :
da lta mi spel gter du sba bar bsam :
ma 'ongs rtsod ldan dus kyi snyigs ma la :
skal ldan skyes bu gcig dang 'di 'phrad nas :
rang gzhan 'gro ba'i don la spyod par shog :
bla ma'i sgrub pa phyi nang gsang ba'i mchod phreng zhes bya ba rdzogs so :
rgya rgya rgya :
ma ning srog bdud bka' 'di ched du srung :
dge ri ma yis phyi yi bya ra mdzod :
sa ma ya :
kha thaM:
gu h+ya :[ \u0f88\u0f88\u0f88\u0f88\u0f88 ]sa rta lug zla'i tshes brgyad la /
rdzun rkyal rat+na gling pas gnyal smad dge ri'i brag nas gdan drangs pa'o //
shog ser ngos las chos rdzong dgon par bshus pa yin //
