\u0f01\u0f83:
ye shes rab 'bar las :
'jigs pa brgyad sogs srung ba'i las rim bzhugs so :
\u0f88\u0f88\u0f88\u0f88\u0f88
'jigs pa brgyad sogs srung ba'i las rim ni :
rgyal ba'i yum gyur mchog la phyag 'tshal 'dud :
stong nyid ye shes mchog gi d+hA ki mas :
snying ltar gces par skyong ba'i thugs sras kyis :
'gro ba'i don rab brtson pa'i cha rkyen du :
'jigs pa brgyad sogs srung ba'i rim pa 'di :
rgyal ba'i gnas na gter du rgyas 'debs na :
phyi mar bu dang 'phrad pa smon lam zab :
srab 'jam shog gu'i leb la srung ba'i 'khor :
dpe 'u ris bzhin mu khyud lnga ldan gyi :
lte ba'i phyi nas sngags kha bsgyur ba yin :
oM AHkro ta ma la phaT:
rgyal po dang sde rigs kyi 'jigs pa las srungs shig :
gser gyi g.ya' dang gser 'dra'i rdo :
nyungs dkar lcags phye spyang brun sbyar ba byug :
nga rgyal rgyal po'i 'jigs pa bsrung bar 'gyur :
sa ma ya :
mu le mu le ma ma se re re hU~M phaT:
dus ma yin pa'i 'chi ba las srungs shig rak+Sha rak+Sha :
dur ba cong zhi brag zhun bal dkar byug :
mgul lam mchan khung g.yon du btags pa yis :
gti mug dus min 'chi ba'i nad las grol :
sa ma ya :
rgya rgya rgya :
kra kro ta mA ra ya phaT:
phrag dog gi bsam sbyor ngan pa'i dug gis mi tshugs par srungs shig :
g.yu dang bong dkar dbang ril khu ba dang :
rma bya'i mdongs dang ri bong sma ra nyungs :
sbyor bas gang gi mgul du 'dogs pa la :
phrag dog dug gi bsam sbyor ngan pa bsrung :
sa ma ya :
rgya rgya rgya :
kra kro ta a ta ra mu le phaT:
mi rgod kyi 'tshe ba las srungs shig rak+Sha :
bya rgod rgyus pa spre'u'i rgyus pa byug :
dar tshon sna lnga'i srad bu'i klong du gzhug :
gang la 'dogs par mi rgod 'tshe ba zhi :
sa ma ya :
rgya rgya rgya :
nA ga su ra ba ra hU~M phaT:
sbrul gyi gnod pa las srungs shig rak+Sha :
g+hi waM gla rtsi rna rwa 'o ma dang :
a kro ta yi chu dang bcas pa byugs :
gang la 'dogs pa'i lus can 'gro ba la :
zhe sdang sbrul gyi 'tshe ba srung bar 'gyur :
sa ma ya :
rgya rgya rgya :
raM raM mu tra hrIHhU~M phaT:
me yi 'jigs pa las srungs shig rak+Sha :
se 'bru'i kog dang bya mo'i sgong thig dang :
ram dang gtsang po'i chu bal sbyar ba yi :
srung ba gang 'dis me yi 'jigs pa skyob :
sa ma ya :
rgya rgya rgya :
mu ra mu ta Ta hrIHhU~M phaT:
chu yi 'jigs pa las srungs shig rak+Sha :
bya rgod rkang dang 'brong gi rus pa dang :
glang po che yi rus pa sbyar ba yis :
gang la 'dogs kyang chu yi 'jigs pa bsrung :
sa ma ya :
rgya rgya rgya :
a mr-ita b+ha ba su tra hrI:
gcan gzan gnod pa las srungs shig rak+Sha :
bong nga re lcag chu dag sgog gcig dang :
mu zi nag po sbyar ba'i 'khor lo 'dis :
gcan gzan mche ba can gyi gdug pa bsrung :
sa ma ya :
rgya rgya rgya :
ma tha ma tha shig shig :
khyi smyon gyi gnod pa las srungs shig rak+Sha :
thar nu g+hi waM sbrul gyi gzhung rus dang :
bya rgod gzhung rus gla ba'i rkang le dang :
phag gi khrag dang sbyar ba'i 'khor lo 'di :
'dogs bya gang la khyi smyon ya mi nga :
sa ma yA:
rgya rgya rgya :
oM AHhU~M 'jigs zing zing mer mer khyug ma ma dung sarba ni swA hA:
sa 'bu'i gnod pa las srungs shig rak+Sha :
bong nga yungs dkar grum pa'i sna sbyar bas :
sa 'og 'bu yi nyes pa bsrung bar 'gyur :
sa ma yA:
rgya rgya rgya :
a kro ta mer mer shig shig ma taM gi swA hA:
nam mkha'i thog gi nyes pa las srungs shig rak+Sha :
rdza dreg thog lcags phyi ba'i mkhris pa dang :
sbyar bas nam mkha'i thog gi 'tshe ba srung :
sa ma ya :
rgya rgya rgya :
ma ma thag thig a kro ta mA ra ya b+hi na sa phaT:
god kha'i nyes pa las srungs shig rak+Sha :
gro shun rtsi dang mchod rten rnying pa'i sa :
byug pa'am sgo la sbyar bas god kha bsrung :
sa ma ya :
rgya rgya rgya :
btsan kha la rak+Sha snying la rbad :
btsan gyi gnod pa las srungs shig rak+Sha :
gri snying yungs nag khrag chen sbyar ba yi :
'khor lo rta sogs gang la 'chang ba yis :
btsan gyi 'tshe ba bsrung ba'i mchog tu 'gyur :
sa ma ya :
rgya rgya rgya :
gza' kha tra ru Ta ma ru Ta dam dam 'dus 'dus :
gza' yi gnod pas mi tshugs par srungs shig rak+Sha :
gu gul yungs dkar thal chen sbyar ba yi :
'khor los 'gro ba gang gi'ang gza' nad bsrung :
sa ma ya :
rgya rgya rgya :
mu tri mu tri tha le hU~M hU~M:
'dre rgod 'gong po'i gnod pa srungs shig rak+Sha :
sngags pa'i gsang chen dge slong dri yi chu :
nus can rten gtor gu gul byugs pa yis :
'dre rgod 'gong po'i gnod pa bsrung bar 'gyur :
sa ma ya :
rgya rgya rgya :
kha Ta ri k+Sha sa me rlung :
ye shes lha yi bka' chad las srungs shig rak+Sha :
pany+tsa a mr-ita dang sbyar ba yis :
ye shes lha yi bka' chad bsrung 'gyur zhing :
ye shes lha yi byin gyis brlab par 'gyur :
sa ma ya :
rgya rgya rgya :
ma tha ma tha du tri hrIHphaT:
sa bdag klu gnyan 'khrugs pa las srungs shig rak+Sha :
lhang ma lhang tsher rus sbal sha rus dang :
nya phyis dang bcas byug pa'i 'khor lo 'dis :
sa bdag klu gnyan 'khrugs pa srung bar byed :
sa ma ya :
rgya rgya rgya :
mu tri mu ye ma da ma da shwa ri phaT:
rgyal bsen 'khrugs pa las srungs shig rak+Sha :
khyi dkar byi la dkar nag gnyis kyi spu :
bong bu'i spu dang sbyar ba'i srung ba 'dis :
rgyal bsen 'khrugs pa'i gnod pa bsrung bar 'gyur :
sa ma ya :
rgya rgya rgya :
srung ba'i mchog gyur bla med rno myur du :
ngar 'dogs rdzas kyi sbyor ba shin tu gces :
lnga brgya tha ma'i 'gro ba mi bsrun pa'i :
dug lnga rang dbang rang khar spyod pa'i mdangs :
lha 'dre ma lus glo bur lang ba'i dus :
lha klu rgyal bsen 'gong po gang gnod pa :
pha rol rbod gtong byung dang 'byed dka' zhing :
khyad par gzugs can ban bon 'khrugs pa'i rkyen :
gzugs med lha 'dre'i 'khrug pa btang ba 'byung :
rbod gtong 'khrug pa'i lha 'dres rkyen bslangs shing :
mi rung mi yi thog tu 'bab pa 'byung :
'byung ba 'khrugs pas lo thog nyams gyur cing :
lha 'dre 'khrugs pas nad yams sna tshogs 'byung :
glo bur lha 'dres 'ur rgyug byed pa'i dus :
srung zlog 'di nyid btsan po'i mkhar dang 'dra :
rnon po'i ngar 'dogs srung ba'i go dang 'dra :
sngags kyi nus pa rno ba'i mtshon dang 'dra :
smon lam mtha' btsan phyi rabs bu dang 'phrad :
yongs su zungs shig yid bzhin longs spyod pa'i :
'byor ldan mchog des spyod pa'i dpal du gyur :
sa ma ya :
rgya rgya rgya :
zlog pa'i 'khor lo mu khyud lnga ldan gyi :
rtsibs phyi'i mu khyud sngags kha bsgyur ba yin :
a ya ma du ru tsa sha na :
ma te b+h+yo ma te b+h+yo :
ya ma rA tsa ma rA ya b+h+yo :
bka'i lha ma srin sde brgyad kyi rbod gtong ngan pa mA ra ya na sha ya byer zhig b+h+yo zlog :
pha rol gyi rbod gtong byad kha zug pa thams cad zlog cig :
lcags rdo pha bong long bu :
mu zi gu gul gtsod rus phag rgod kyi mche ba sher shing phur pa la :
sha ri b+h+yo zlog :
ces bris shing gu gul gyis ngar blud pas :
byad kha bzlog par 'gyur ro :
sa ma ya :
rgya rgya rgya :
ma ma sha ri raM lha 'dre'i cho 'phrul dang gdug rtsub ngan pa na sha ya pra ma Ni phaT:
e hur thums phaT:
'byung ba rlung la las bcol ba'i ngan sngags kyi 'khor lo ngan pa'i gdub rtsub thams cad zlog cig :
rta bon g.yag dang gtsod kyi rwa gzhob :
phag rgod mche ba :
rma bya'i mdongs :
gzi mo byi thur dang sher shing phur pa la :
ces bris la sbyar bas ngan sngags kyi 'khor lo bskor ba bzlog par 'gyur ro :
sa ma ya :
rgya rgya rgya :
a kro kri kri ni ra ThA ra ThA:
tam tha ram a Ni :
mA ra ya phaT:
b+h+yo b+h+yo b+h+yo :
zlog zlog zlog :
'byung ba me la sbyin sreg byas pa'i nyes pa thams cad sarba shAn+tiM ku ru ye swA hA:
ma hA pad+me du ru du ru hU~M:
Ta Ta Ni phaT:
pany+tsa a mr-ita byug :
grum pa'i snying khrag :
sram gyi sgong rtsi :
nya'i klad pa :
dkyil 'khor gyi rdul phye :
zhi ba'i sbyin sreg gi sa :
sin d+hu ra brag zhun sbyar bas 'byung ba me yi las :
sbyin sreg byed pa'i nyes pa phyir zlog par 'gyur ro :
'di skyer phur la bris :
mu le mu le hur thums kha tra sha ma le tsa le ma ta Ta Ta Ta tha kri :
gram sha ya phaT phaT:   kho la byugs sngags bzlas nas 'debs chog :
mA ra ya zlog zlog :
pra ma rA tsa byer :
thogs lcags :
bya rgod mchu sder :
khyung sen :
mu le bram shing la cha dang sbyar bas byug :
seng ldeng gi phur pa la bris la sbyar bas :
sa gnad ngan pa la mnan du zhugs pa phyir bzlog par 'gyur ro :
seng ldeng gi phur pa la yungs dkar dang gu gul gyi chu sbyar bas :
bud med rigs ngan gyi gnod pa yang zlog par byed :
sa ma yA:
rgya rgya rgya :
raM khri khri khri mu le kha le shi :
e khroM trag trag :
raka sha b+h+yo zlog :
khraM khraM khraM khraM khroM tra hring raka sha ka la phaT:
zlog b+h+yo :
klu gnyan gdug pa can gyi khar 'jug pa phyir zlog cig :
gla rtsi mu zi nag po :
gri khrag sbyar zhing :
khro phur la gri khrag gis bris la sbyar bas klu bdud gdug pa can gyi khar 'jug pa phyir bzlog par 'gyur ro :


   gu gul yungs dkar thal chen ke tshe shang tshe dang sbyar ba'i za yig gis ngan sngags kyi sbyor ba ngan pa phyir bshig par 'gyur ro :









lcags phye zangs phye re lcag sgong thur :
sngags pa nus pa can gyi dri chu :
dge slong tshul khrims ldan pa'i dri chu :
rten gtor dang bcas sbyar bas ngan 













sngags kyi sbyor ba phyir zlog pa'i mchog go :
khyi khrag ra dang rta nag khrag :
gri khrag gu gul gla rtsi dang :
mu zi sgog gcig chu dag rnams :
rig 














sngags zlog pa'i ngar 'dog gces :
sgrub khang phyi rol gang 'thor bar :
ngan sngags rbod gtong bzlog par 'gyur :
sa ma yA:
rgya rgya rgya :














stag ma'i byang bu la bris shing mi kha'i rdzas dang bcas phyi sgo'i rgyab tu sbas shing :
steng du rdo nag po mchod rten gyi dbyibs dang bcas pas mnan la :
steng du ba dan nag po la dza khroM bris pa btsugs pas :
mi kha bzlog pa zab bo :
zlog yig ka ka byas pas phyir zlog cig :
satwaM b+ha ya nan gyis thog mnan par byed :
slar zlog sngags kyang bzla'o :
sa ma ya :
rgya rgya rgya :
dus ngan snyigs ma'i 'gro ba dug lnga'i mdangs :
phyi nang 'khrug pa'i dug dang kha rlangs kyis :
'gro la mi rung sna dgu 'byung ba'i dus :
srung zlog 'khor lo mchog 'dis dug kun zhi :
bde legs yon tan phun sum tshogs byed 'di :
ye shes mkha' 'gro'i thugs kyi sras mchog dang :
'phrad nas 'gro ba'i zug rngu 'byin par 'gyur :
gnyer kha sngags kyi bdag mos sa ma yA:
rgya rgya rgya :
rgyal ba'i gnas kyi mchog tu gter rgya :
mi 'gyur rdo rje'i sgrom du sbas rgya :
mkha' 'gro gsang ba'i klong du zab rgya :
sngags bdag gnyer gyis sgrib cing gsang rgya :
zhes pa 'gro la phan bya'i zab khyad 'di :
DA ki'i rtags ldan klong gsal snying po yis :
gsang ba bla med gcod yul chos skor las :
dus su rang nan bka' rgya grol ba 'di :
DA ki'i dgongs klong yangs nas khol du phyung ngo :
sa ma yA:
zhes rgya chen bka'i sdud pa po mkha' spyod kyis bskul phyir gcod yul las khol du phyung ba'o ///
/
