@#//
dpal ldan srog gi bdud mo mched lnga'i mngon rtogs mchod 'grigs spu gri reg gcod bzhugs so //
srog bdag ma la phyag 'tshal lo //
bdag nyid yi dam du gsal ba'i mdun du khaM yongs su gyur pa las /
gnam lcags las grub pa'i khang sgrom nag po gru gsum pa yangs shing rgya che ba /
phyi na zhe sdang gi me 'bar ba /
nang du gti mug gi mun pa 'thibs pa /
'dod chags khrag gi rgya mtsho khol ba /
nga rgyal gyi brag ri gshibs pa /
phrag dog gi rlung nag 'tshubs pa /
nad kyi na bun 'thibs pa /
dug gi rlangs pa 'thul ba /
mtshon gyi bu yug 'tshubs pa /
phyi nas skyabs pa nang du mi thar ba /
nang nas bros pa phyir mi thar ba /
de'i nang du dgra bgegs byad ma gan rkyal du mnan pa'i steng du /
dur khrod thod mkhar me rlung 'tshubs ma 'khyil ba'i dbus su ma b+h+yo dzaHyongs su gyur pa las /
gsod byed lha mo sku mdog nag mo /
srin mo'i gdong pa can /
zhal gcig phyag gnyis /
spyan gsum mche ba bzhi gtsigs pa /
dbu skra sma ra ba spu thams cad mtshon char 'dug pa /
phyag g.yas ral gri
/g.yon rtse gsum /
mi lpags rlon pa'i stod g.yogs gsol ba mi mgo rlon pa lnga bcus do shal byas pa /
dgra bo'i glo snying zhal du gsol zhing /
'jigs su rung ba /
de'i g.yas su gsod byed lha mo dmar mo ce spyang gi gdong pa can /
ro la bcibs pa /
g.yon du lha mo smug nag wa'i gdong pa can /
de gnyis kas g.yas gri gug g.yon zhags pa bsnams pa /
mdun du las mkhan ma ljang nag 'ug pa'i gdong pa can /
mig gnyis nyi zla'i zer bas rno ba /
rgyab tu kham nag dred mong gi gdong pa can /
rkang lag gnam lcags kyi sder mo can /
de gnyis ka yang g.yas ral gri g.yon rtse gsum bsnams pa /
de thams cad kyang gtso mo'i cha byad can /
zhal gcig phyag gnyis spyan gsum mche ba gtsigs pa /
mi lpags rlon pas stod g.yogs /
thod rlon lnga bcus do shal byas pa /
dgra bo'i glo snying zhal du gsol ba /
shin tu khros shing gtum pa /
'khor sha za 'bum sde /
ma mo bye ba 'bum sde'i tshogs kyis bskor ba /
bzhengs pa'i gar stabs kyis bzhugs pa'o //
thugs kar ma b+h+yo dzaH'i sngags kyis bskor ba las 'od zer 'phros /
srog bdud las kyi ma mo 'khor dang bcas pa thams cad /
ma b+h+yo dzaHsa pa ri bA ra sa ma ya dza dzaH
dzaHhU~M baM hoH
pad+ma ka ma lA ya satwaM/
ma hA mAM sa /
rak+ta /
tsit+ta /
ba su ta /
go ro tsa na /
kiM ni ri ti /
pany+tsa a mr-ita /
ma hA ba liM ta khA hi /
bstod bskul ni /
b+h+yo /
thod mkhar nang na sku bzhugs /
zhes sogs dang /
spyan 'dren ni 'di skad do //
b+h+yo /
dur khrod rda ra li zhes bya ba na //
nyin mo dud pas bar snang 'khrigs //
mtshan mo rlung 'tshubs me ltar 'bar //
'jigs su rung ba'i dur khrod nas //
dpal ldan lha mo srin mo yang /   nag mo chen mo mi srun ma /
gsod byed lha mo gshegs su gsol //
sha la za zhing khrag la 'thung //
nyin re mi brgya gsod pa mo //
mtshan mo yang ni brgya brgya gsod //
sha za DA ki gshegs su gsol //
rdzu 'phrul nus pa dpag med kyang //
phyi rabs don du gnang phyir kyang //
dpal ldan lha mo gshegs su gsol //
srog bdud nag mo gshegs su gsol //
dmar mo ce spyang gdong can gshegs su gsol //
smug nag wa yi gdong can gshegs su gsol //
ljang nag 'ug pa'i gdong can gshegs su gsol /
kham nag dred mong gdong can gshegs su gsol /   dmar mo gcan gdong gshegs su gsol //
smug nag wa gdong\u0f8e
ljang nag 'ug gdong\u0f8e
kham nag dred gdong\u0f8e
bstan srung nag mo 'khor bcas rnams //
skad cig tsam gyis gshegs su gsol //
ma b+h+yo dzaHbadzra sa ma ya dza dzaH
de ltar 'bod pa'i sngags kyis spyan drangs nas /
ar+g+haM sogs kyis mchod pa 'bul /
b+h+yo /
thod mkhar nang na sku bzhugs pa'i //
mthing nag mi srun srin mo'i gdong //
gsod byed dmar mo ce spyang gdong //
lha mo smug nag wa yi gdong //
sha za ljang nag 'ug pa'i gdong //
sgrol byed kham nag dred mong gdong //
sha za khrag 'thung 'bum dang ni //
DA ki'i tshogs la phyag 'tshal bstod //
dzaHhU~M baM hoH
pad+ma ka ma lA ya satwaM/
ma hA mAM sa la khA hi /
b+h+yo /
dgra bgegs rnams ni bsgral pa yi /
khrag gi yon chab dam pa 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
dbang po lnga yi me tog 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
sha chen gsur gyi bdug spos 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
zhun chen gsal ba'i mar me 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
mkhris las skyes pa'i dri chab 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
rkang las skyes pa'i zhal zas 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
rkang dung thod rnga rnge'u chung 'di //
lha mo 'khor dang bcas la 'bul //
bzhes nas dgra bgegs bsgral du gsol //
dgra bgegs rnams ni bsgral pa yi //
gzugs dang sgra dang dri dang ni //
ro dang de bzhin reg bya'i tshogs //
'dod pa'i yon tan lnga po yang //
lha mo 'khor dang bcas la 'bul //
bzhes nas dgra bgegs bsgral du gsol //
ma b+h+yo dzaH
ar+g+haM swA hA/
pA d+yaM\u0f8e
puSh+pe\u0f8e
d+hU pe\u0f8e
A lo ke\u0f8e
gan+d+he\u0f8e
nai bid+ya\u0f8e
shab+da swA hA/
la sogs pas mchod nas /
bstod pa ni /
ma b+h+yo dzaH
gnam lcags khang sgrom 'bar ba la //
phyi nas zhe sdang me 'bar lhabs se lhab //
nang na gti mug mun pa thibs se thib //
'dod chags khrag gi mtsho mo kyi li li //
nga rgyal brag ri dmar po khra la la //
phrag dog rlung nag 'tshub ma 'u ru ru //
nad kyi na bun nag po thibs se thib //
dug gi rlangs pa nag po phyu ru ru //
mtshon cha sna tshogs bu yug tshubs se tshub //
phyi nas skyabs pa nang na mi thar zhing //
nang nas bros pa phyi ru thar mi srid //
de nang dgra bgegs gan rkyal mnan pa'i steng //
dur khrod thod mkhar me rlung 'khyil ba'i dbus //
dpal ldan lha mo gsod byed 'jigs pa'i gzugs //
zhal gcig phyag gnyis srin mo'i gdong pa can //
phyag g.yas ral gris dam nyams srog rtsa gcod //
g.yon pas rtse gsum dam nyams snying rjen gtur //
spyan gsum sdang mig gdug pa'i bya ra byed //
dbu skra sma ra ba spu mtshon char 'bar //
mche ba bzhi gtsigs khrag gi kha chu 'dzag
/sdang byed dam nyams glo snying zhal du gsol //
shangs nas thog mda' mtshon gyi bu yug 'tshubs //
mi lpags rlon pa'i stod g.yogs sku la gsol //
mi mgo khrag 'dzag lnga bcu'i do shal mdzad //
ag tshom me 'bar skan sgra chems se chem //
chibs su rlung 'chib stong gsum skad cig bskor //
dam nyams sha za klad khrag gsol byed ma //
srog gcod bdud mo'i sku la phyag 'tshal bstod //
b+h+yo /
g.yas kyi las mkhan dmar nag ce spyang gdong //
zhal gcig phyag gnyis gri gug zhags pa 'debs //
ro la 'chib cing dam nyams sha la za //
shan pa srog gcod khyed la phyag 'tshal bstod //
g.yon gyi pho nya smug nag wa yi gdong //
zhal gcig phyag gnyis gri gug zhags pa 'phen //
dur khrod 'grim zhing mi yi bla tshe len //
dgra bgegs gsod byed khyod la phyag 'tshal bstod //
mdun gyi las mkhan ljang nag 'ug pa'i gdong //
zhal gcig phyag gnyis ral gri rtse gsum bsnams //
spyan ni rno zhing dgra bo'i mig 'bru ma //
ltas ngan gtong byed khyod la phyag 'tshal bstod //
rgyab kyi pho nya kham nag dred mong gdong //
zhal gcig phyag gnyis ral gri rtse gsum bsnams //
lcags kyi sder mos dgra bgegs glo snying 'dren //
bdud mo sgrol byed khyod la phyag 'tshal bstod //
b+h+yo /
srog gi bdag mo dpon g.yog 'khor bcas rnams //
ma g.yel ma g.yel lha mo srung ma'i tshogs //
sngon gyi bde bar gshegs pa'i spyan snga ru //
ji ltar khas blangs dam tshig dgongs mdzod la //
ma ltar bsten no lha mo byams ma g.yel //
sring ltar bsten no lha mo snying ma ring //
mdza' ltar bsten no lha mo gzhung ma ngan //
bran ltar bsten no lha mo las ma g.yel //
'bod pa'i dus na lha mo snyan ma sra //
g.yab pa'i dus na lha mo spyan ma rtul //
sgrub pa'i dus na lha mo mthu ma chung //
rbad pa'i dus na lha mo rtsal ma zhan //
sha khrag dmar gyi gtor ma 'di bzhes la //
dam nyams dgra yi yul du dmag sna drongs //
dam nyams dgra bo las ngan 'khor bcas 'dis //
sangs rgyas bstan pa gnyan po 'di yis bshigs //
dkon mchog dbu 'phang gnyan po 'di yis smad //
bdag gi dge ba'i bar du 'di yis bcad //
de bas dgra bo bsgral ba'i zhing yin pas //
ma g.yel ma g.yel lha mo 'khor bcas rnams //
rgyug rgyug breng breng dgra bo'i steng du rgyugs //
dam nyams dgra bo las ngan 'khor bcas kyi //
sha rus phyes la don snying nang khrol drongs //
srog rtsa chod la snying khrag khong nas 'jibs //
gdong gi 'od 'phrog khong dbugs long la shog
/mchan gyi bu sod lus sems phrol la thongs //
'og gi rta sgyel chung ma gsod par gyis //
rigs rgyud rtsad chod gdung rgyud rmang nas skoms //
yul zhing bang khang thams cad sa dang sres //
mi nor 'khor bcas lhag ma med par bzhes //
sa gzhi rdul bcas rjes med nyid la thongs //
de ltar ma byas lha mo dam tshig nyams //
de bas dam tshig srung ba'i dus la bab //
sangs rgyas bstan pa srung ba'i dus la bab //
dkon mchog dbu 'phang bstod pa'i dus la bab //
bla ma'i sku tshe bsring ba'i dus la bab //
rnal 'byor bar chad bsal ba'i dus la bab //
bdag gi phrin las sgrub pa'i dus la bab //
dam nyams dgra bo bsgral ba'i dus la bab //
de bas nag mo chen mo 'khor bcas rnams //
rnal 'byor bcol pa'i las 'di khyod kyis sgrubs //
ma mo nag mo 'khor dang bcas pa la //
gus pa'i tshul gyis bdag gis phyag 'tshal bstod /

/rang gi mdun du ma mo nag mo shin tu khro zhing gtum pa /
gtso mo 'dra ba 'bum phrag du ma bsam /
bdag gi thugs ka nas 'od zer 'phros pas ma mo 'khor dang bcas pa'i thugs dam gyi rgyud bskul bar bsam la /
dgra bgegs thams cad dbang med du bkug cing /
bka' nyan gyi tshul du bskyed la /
sngags 'di bgrang ngo //
oM khyi kha le nag mo dgra bo dzaH
srog la ma tri dzaH
snying kha la baM dzaH
tsa pa la ru lu dzaH
ya ya dzaH
g+ha ya dzaH
nr-i ya dzaH
rag mo tse tse ti sta dgra bo'i tsit+ta la rbad rbad dzaH
rag mo tsi tsi ti sta dgra bo'i tsit+ta la rbud rbud dzaH
rag mo rag mo gzir nan :
khong dbugs gzir drongs /
dgra bo'i tsit+ta la myag thuM ril rbad sod ma dza dzaH
dus bzhir gtor ma 'bul /
rtsa sngags kyi mthar dgra bgegs kyi mAM sa la khA hi sogs kyis bsngo'o //
de nas bskul ba ni /
ma b+h+yo ma b+h+yo ma b+h+yo /
ma mo sdang ba'i dgra la b+h+yo //
ma mo gnod pa'i bgegs la b+h+yo //
ma mo bar chad rkyen la b+h+yo //
b+h+yo /
mkha' 'gro nag mo mi bsrun ma //
sha za khrag mig srin mo'i gdong //
'jigs pa'i gzugs la rngam pa'i sku
/sku mdog nag mo char sprin mdog
/zhal gcig phyag gnyis spyan gsum pa //
phyag na gcod byed mtshon cha bsnams //
chibs su srid pa'i rlung la bcibs //
myur mgyogs stobs kyis dgra bgegs sgrol //
ral pa mtshon cha sha ra ra //
gcer bu mi lpags gos su gyon //
dgra bo'i glo snying dmar po ni /
khrag 'dzag rgyun du zhal du gsol /
khrag gi kha chu tsa ra ra //
ljab ljab ljib ljib khrag la 'thung /
khram khram khrum khrum rus la mur //
rkan rdeb dgra bo'i lhu tshigs phyes //
spyan mig dmar po glog ltar 'khyugs //
ag tshom dmar ser me ltar 'bar //
mi yi mgo snying zhal du gsol //
so dang mche ba spu gri'i so //
ba spu mtshon cha'i bu yug 'tshubs //
shangs nas mtshon cha 'tshub ma 'gyed //
sma ra mtshon cha me ltar 'bar //
reg pas dgra bo rdul du brlag
/mi mgo rlon pa'i do shal byas //
mkha' 'gro nag mo mi bsrun ma //
ma 'dir gshegs brgyan pa'i gtor ma bzhes //
dgra bgegs kyi sha khrag gtor ma bzhes //
thugs dam bskangs la phrin las mdzod //
rgyal ba'i bka' las ma 'da' bar //
dgra bo'i sha zo khrag la thungs //
dgra bo khrag skyug nad kyis sod //
bcol ba'i phrin las grub par mdzod //
b+h+yo /
g.yas na rgyug pa'i las mkhan ma //
gsod byed nag mo ce spyang gdong //
ro la chibs shing sha la za //
dam nyams dgra bo'i sha la zo //
b+h+yo /
g.yon na rgyug pa'i las mkhan ma //
smug nag wa yi gdong pa can //
dur khrod 'grim zhing mi sha len //
dam nyams dgra bo'i bla tshe longs //
b+h+yo /
mdun na rgyug pa'i las mkhan ma //
sha za ljang nag 'ug pa'i gdong //
mig gnyis nyi ma'i zer bas rno //
dgra bo'i mig 'bras rtsad nas chod //
b+h+yo /
rgyab na rgyug pa'i las mkhan ma /
kham nag dred mong gdong pa can //
rkang lag gnam lcags sder mo can //
lcags sder mtshon chas glo snying 'dren //
las mkhan chen mo mched bzhi ni //
kun kyang gtso mo'i cha byad can //
zhal gcig phyag gnyis spyan gsum pa //
phyag na gcod byed mtshon cha bsnams //
chibs su srid pa'i rlung la 'chib /

/myur mgyogs sogs byas kyang rung /
ma byas kyang rung /
bcol pa'i phrin las grub par mdzod //
b+h+yo /
srog bdud nag mo mched lnga yang //
skad cig stong gsum nyul bar byed //
sha za khrag 'thung 'bum gyis bskor /
khams gsum ma lus zas su za //
srid gsum ma lus skom du 'thung //
sha za dpon g.yog 'khor bcas rnams //
ma gnas 'dir byon la mchod pa bzhes //
dam rdzas brgyan pa'i gtor ma bzhes //
dgra bo'i sha khrag gtor mar bzhes //
ma khyod la bcol ba'i phrin las ni //
dgra bgegs bsgral ba'i dus la bab //
pho nya gtong ba'i dus la bab //
ma g.yel myur du dgra bo sod //
bsad rtags don snying khyer la shog
/sngon tshe bde gshegs spyan snga ru //
ji ltar khas blangs dam bcas ltar //
bka' dang dam la ma 'da' bar //
bdag la sdang ba'i dgra bo 'di'i //
srog rtsa dmar po rtsad nas chod //
snying rjen dmar po dum bur gtubs //
snying khrag dmar po sa dang sres //
phyi yi gzugs kyi phung po gtubs //
nang gi rtsa rgyus drwa ba khrol //
pha tshan nang na skya lings gyis //
ma tshan nang na gri lings gyis //
'khor ba las kyi klong nas gtor //
'jig rten lha 'dres rngams zas gyis //
la las phyi yi tshogs la rol //
la las nang gi tshogs la rol //
bem rig phrol la lus sems phyes //
rnam par shes pa'i mar me de //
skye ba med pa'i dbyings su sgrol //
'gag pa med pa'i lam du khyer //
rgyal kha chos skyong khyod kyis gyis //
snyan grags sngags 'chang bdag la byin //
ma g.yel bcol pa'i phrin las grub par mdzod //
rdzogs so ///
/
!
shan pa srog sgrub nag mo'i srog dbang bzhugs pa'i dbu phyogs lags so //
rigs kyi DA ki lnga la phyag 'tshal lo //
dpon slob bar chad mi 'byung phyir //
dkyil 'khor cho ga sgrub pa la //
shan pa nag mo'i srog dbang bskur //
de la slob dpon thams cad kyis //
mdun gyi nam mkha'i dkyil dag tu //
'od phung 'bar ba mtha' yas dkyil //
bla ma yi dam DA ki dam can tshogs //
sprin phung bzhin du gtib par bsgom //
mdun du shan pa nag mo 'khor bcas bskyed //
rgyal ba rig 'dzin mang bzhin du //
ldi ri bzlas rnams 'grub par bsam //
gtor tshogs mchod pa rgya chen bsham //
gtso 'khor bzhi yi gtor dbang bskur //
gtso mo'i gtor ma blangs la mgor bzhag la /
b+h+yo /
mkha' 'gro nag mo mi srun ma //
sha za khrag mig srin mo'i gdong //
'jigs pa'i gzugs can mkha' 'gro'i gtso //
nag mo srid pa'i mtshon cha thogs //
ba spu mtshon cha bskal pa'i me //
rlung nag zhon nas ral pa sprugs //
srid pa'i shugs rtags mi lpags gyon //
stong gsum sgrol byed snying dmar zhal du gsol //
zhal nas khrag 'dzag kyu ru ru //
spyan gsum khro gnyer mche ba gtsigs //
ag tshom me 'bar 'tshub ma'i mtshan ma 'gyed //
mi mgo'i do shal gsod byed rgya mtshos bskor //
o rgyan bka' dang rig 'dzin bla ma'i bka'/
khyad par mkha' 'gros dam btags rjes 'brang ma //
dbang bzhi bka' lung bka' yi bstan pa srungs //
oM khyi kha le nag mos sod /
srog ma tri sod /
snying kha kha bam /
ya ya sod /
rtsa ba ni ri mu sod /
g+ha ya sod /
nr-i ya sod /
rag mo tsit+ta rbad /
rag mo tsit+ta rbud /
dam tshig ma bsrung na chad pa chod cig
/bsrungs na sdongs grogs mdzod cig
/g.yas kyi gtor ma blangs la /
b+h+yo /
sha za dmar mo ce spyang gdong //
ro zhon snying khrag zhal du gsol //
g.yas kyi sha za las mdzod cig
/g.yon gyi gtor ma blangs la /
b+h+yo /
nag mo wa gdong rngams pa'i gzugs //
ba spu mtshon cha spu gris gtams //
re bas stong gsum sgrol byed ma //
zhags pa spu gris glo snying 'dren //
sha za khrag 'thung rkang rus mur //
bka' lung rjes 'brang las mdzod cig
/mdun gyi gtor ma blangs la /
b+h+yo /
mdun nas srog gcod sha za mo //
nag mo 'ug gdong gnam lcags sder /
khrag ral mtshon stong dgra snying 'beb //
mdun gyi sha zas phrin las mdzod //
rgyab nas gtor ma blangs la /
b+h+yo /
rgyab nas kham nag dred gdong ma //
gnam lcags mchu sder srog rtsa gcod //
skad cig stong gsum nyul bar byed //
rkan sgras srid gsum snying khrag 'thung //
stong gsum zas za srid gsum skom du 'thung //
gsod byed nag mo 'khor bcas la //
sha za khrag 'thung 'bum gyis bskor //
dpon g.yog 'khor bcas las mdzod cig
/dbang dang gdams pa'i bka' lung sgo phyes la //
dam la gnas pas bka' chad srungs //
zhes dbang dang rjes gnang bya'o //
rol mo bsgrag
/dus ni nyi shar ram /
phyed yol /
sa sros /
nam phyed shis /
'di'i dus su tshogs gtor bzang ba gal che /
o rgyan bka' lung /
ye shes mtsho rgyal gyi gdams pa phyag len med thabs med pa rdzogs so //
shan pa 'khor bcas bka' yi bya ra mdzod //
lung 'di khrol la 'di'i chos kho la gtod //
rang bzo ma byed rjes gnang bzhin du mdzod //
dge bar gyur cig
/mang+ga laM///
/
