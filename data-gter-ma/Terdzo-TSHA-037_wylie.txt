@#//
'jam dpal gshin rje king kang nag po'i srung zlog bsad mnan gyi las gzhung phrin las yid kyi 'dod 'jo zhes bya ba bzhugs so //
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i bgegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bdag dang mtha' yas sems can rnams //
dus gsum bzhugs la lus 'bul lo //
tshe rabs bgrang ba'i dge ba rnams //
bsdus te byang chub chen por bsngo //
e /
stong pa'i ngang las gnam sa gnam lcags kyi //
'khor lo spu gri ltar rno g.yas g.yon 'khor //
de nang rdo rje'i rwa gur me 'bar nang //
gnam lcags las grub rdo rje rtse dgu pa //
yar rtse tshangs gnas mar sne na rag gnas //
byad ma gan rkyal gnas pa'i lce snying gzir //
rdo rje'i lte bar rin chen gzhal yas khang //
gru bzhi sgo bzhi rta bab rgyan rdzogs dbus //
'khor lo rtsibs bzhi rtsibs bcu nyis rim dbus //
chos 'byung chu glang pad nyi dgra bgegs steng //
rang sems hU~M yig mthing nag 'phro 'du las //
gdod ma'i dpal chen 'jam dpal gshin rje'i gshed //
mthing dkar dmar ba'i zhal gsum phyag drug pa //
g.yas gsum ral gri tho ba gtun shing dang //
g.yon gsum lcags kyu sbrul zhags thong gshol bsnams //
dur khrod dpal chas yongs rdzogs gar dgu'i nyams //
spyi mgrin snying ga lte ba gsang gnas su //
'jam dpal rta mgrin gsang bdag chos kyi rgyal //
bdud rtsi 'khyil pa pang du be tA li //
gri gug phur pa lcags drwa b+hany+dza'i phyag
/phyogs bzhi'i rtsibs steng rigs bzhi'i gshin rje gshed //
nang ma'i rtsibs bcur phyogs skyong gshin rje bcu //
phyi ma'i rtsibs bcur bdud rtsi 'khyil ba bcu //
rtsibs mchan khro rgyal ma hA ba la bcu //
sgo 'dzin ging bdud rtsis shan bzhi bzhi'i tshogs //
gshin rje ma mo bdud btsan ma mgon zung //
gza' klu pe gtsang rgyal chen phyogs skyong tshogs //
kun kyang rdo rje gsum gyi byin gyis brlabs //
ye shes rnam lngas dbang bskur rgya yis btab //
ye shes 'khor lo spyan drangs gnyis med gyur //
hU~M/
kun bzang dgongs pa skye med las //
skye ba'i cho 'phrul sku mchog lha //
srid gsum log 'dren bsgral ba'i phyir //
'khor bcas spyan 'dren gshegs su gsol //
oM many+dzu shrI ya mAn+ta ka ya ma rA dza badzra sa mA dzaH
dzaHhU~M baM hoH
a ti pU hoH
pra ti dza hoH
oM many+dzu shrI ya mAn+ta ka ya ma rA dza sa pa ri bA ra badzra ar+g+haM/
pA d+yaM sogs /
shab+da pra tIts+tsha hoH
ma hA mAM sa /
rak+ta /
kiM ni ri ti /
ba su ta /
ba liM ta khA hi /
oM many+dzu shrI ya mAn+ta ka
/ma hA su kha gu h+ya pU dza hoH
oM many+dzu shrI ya mAn+ta kA ya ma rA dza sa pa ri bA ra /
pany+tsa a mr-ita khA hi /
ma hA rak+ta khA hi /
ma hA ba liM ta pU dza kha kha khA hi khA hi /
hU~M/
phyogs dus rgyal ba'i sku dngos 'jam pa'i dbyangs //
shin tu 'jigs mdzad drag po'i skur ston pa //
nag phyogs rtsa lag rtsad nas 'byin mdzad pa //
bcom ldan gshin rje gshed po 'khor bcas bstod //
sngon tshe rgyal dang de sras thams cad kyis //
gang dag zhi ba'i thabs kyis ma thul ba'i //
ma rungs zhing bcu ldan pa'i dgra dang bgegs /
khyod kyi drag po'i las kyis tshar gcod mdzod //
rang nyid 'jam dpal gshin rje gshed po yi //
thugs kar gsang bdag thugs dbus nyi ma'i steng //
ya yig gdan thabs steng du hU~M mthing nag
/ha khog nang du mU~M yig dmar ser mtshan //
de mthar rtsa sngags g.yas su 'khor ba las //
'od zer dpag yas nam mkha' gang bar 'phros //
rgyal dang de sras khro rgyal ma lus mchod //
mthu stobs byin rlabs kun bsdus rang la thim //
'gro ba'i nyon mongs bdud bgegs thams cad btul //
bsod nams mthu nus kun bsdus bdag la thim //
bdag nyid mthu stobs gzi brjid mtshungs med gyur /
oM many+dzu shrI ya mAn+ta ka ya ma rA dza hU~M phaT:
oM many+dzu shrI ya mAn+ta ka kA la ru pa hrIHSh+Ti wI kr-i tA na na hU~M phaTaH
oM ya ma rA dza sa do me ya /
ya me do ru /
Na yo da ya /
ya da yo ni /
ra ya k+She ya /
ya k+She yats+tsha /
ni ra ma ya hU~M phaTaH
zhes dang /
oM many+dzu shrI ya mAn+ta ka h+ya grI wa badzra pA Ni ya ma rA dza a mr-ita kuN+Da lI hU~M phaT/
ces dang /
thugs ka'i hU~M nang bsrung bya 'khor bcas sbas //
g.yas g.yon mdun rgyab bsrung bya thams cad gsal //
phyi rol srung 'khor rdo rje'i rwa gur gsal //
rdo rje'i go khrab zhu lub gsol ba las //
rdo rje'i tshwa tshwa 'od zer dpag yas 'phros //
pha rol srung ba'i rwa gur thams cad kun //
bsdus nas rang gi srung 'khor la thim pas //
sra mkhregs mi 'gyur rab tu brtan gyur pa //
sred med bu yi stobs kyis mi bzlog cing //
rtsibs mchan ma hA ba la bcu po dang //
rtsibs nang bdud rtsi thabs sbyor bcu rnams kyis //
nang du zhal gzigs skyabs sbyin phyag rgyas srung //
lha tshogs kun gyis srung sngags sgrog par gyur //
rtsa sngags mthar ma ma rak+Sha ku ru swA hA:
zhes sbyar ba bzla /
thugs ka'i hU~M la sngags phreng 'od zer gyis //
dgra bo'i bla tshe srog gi dwangs ma dang //
stobs dang bsod nams kha rje dbang thang rnams //
rang gi thugs kar thim pas bkrag mdangs dang //
mthu stobs gzi brjid phun sum tshogs par gyur //
'od des dgra bo bkugs te 'og gi gzhi'i //
lcags khang ling gar bstims nas lce snying gzir //
dgra bgegs sgo gsum nus mthu bcom par gyur /
oM ya ma king kang kha trun nri myog dgra bo wAka satwam b+ha ya nan /
big+nAM tri thum te /
ti shan ti shan spur thum spur brub bi sha tsakra ha la ha la sa ma ya dgra sri satwam+b+ha ya rak+Sha nan /
drun drun lam lam satwam+b+ha ya nan /
oM kha thun kha thun ya ma ya ma dun tri dun tri pra le dz+wa la pra le dz+wa la /
dgra bgegs kyi lus ngag yid gsum gdug rtsub gnod pa thams cad mA ra ya rbad nan chings shig kha tham /
ces bzla'o //
bzlog pa ni /
rtsibs mchan ma hA ba la bcu po yis //
phyir gzigs ba dan rlung g.yab g.yab pa las //
bskal pa'i rlung nag 'tshubs ma dpag med 'phros //
byur dang mi kha dgra gyod jag rkun rnams //
dbang med bya spu rlung gis gtor ba ltar //
stong gsum nam mkha'i pha mthar bskrad par gyur //
rtsa sngags sham du /
oM mi kha hur thum rbad rbad dril dril thum thum shig shig b+h+yo b+h+yo zlog zlog sgyur sgyur /
yang king kang sngags ring yang bzla /
bdag nyid lhar gsal sku yi 'od zer las //
me yi khro bo me yi mtshon cha dang //
dmag dpung rnam pa dpag tu med 'phros nas //
byur dang mi kha dgra gyod jag rkun rnams /
kho rang rang gshed rang la phab nas kyang //
gzhob tu bsregs nas gtan nas brlag par gyur //
oM king kang kha trun nr-i myog dgra bo wAka satwam+b+ha ya nan big nan tri thum ti shan ti shan spur thum spur brub b+hi sha tsakra ha la ha la sa ma ya dgra sri satwam+b+ha ya rak+Sha nan /
drun drun lam lam satwam+b+ha ya nan /
oM kha thun kha thun ya ma ya ma dun tri dun tri pra le dz+wa la pra le dz+wa la zlog
/byur mi kha dgra gyod jag rkun thams cad ma rA ya b+h+yo b+h+yo zlog zlog
e ka du na zlog
/ma hA du na zlog
/sa ga du na zlog
/rA tsa du na zlog
/nA ga du na zlog
/tsa dur snying na zlog
sum tri rak+sha zlog
/byad zor phur kha chag che nyam nga dgra gyod mi kha bra mchu thams cad mA ra ya b+h+yo b+h+yo zlog zlog b+h+yo zlog cig
/de nas smad las ni /
e /
gnod byed dgra bgegs ma lus brub pa'i khung //
dug gsum las grub gshin rje'i grong khyer ni //
lcags ri 'obs chen bdun gyis bskor ba'i dbus //
thar med btson khang gru gsum 'bar ba'i nang //
nri tri las byung gnod byed dgra dang bgegs //
mngon sum lta bur gsal ba nyid du gyur //
bsad pa'i skabs zur 'debs ni /
thugs las dza bzhi 'phros pas tshigs chen bzhir //
dri za gshin rje srin po gnod sbyin gyi //
ma ru tse bzhi tho ba lcags kyu 'dzin //
sku smad rdo rje rtse gcig tshigs bzhir zug
/ya yig bzhi las dgra bo'i phyogs bzhi ru //
shar du chos rgyal dgra bo khram la 'debs //
g.yas su yak+sha phag mgos sog le yis //
dgra bo'i tshe srog skye rgyud rtsad nas gcod //
'char kas nub nas ri rab nag pos gnon //
rngam pa dred mgos shal sdong la bskyon bya //
zhes dang /
bdag dang mdun bskyed rnams las sprul pa dang //
yang sprul pho nya dpag tu med pa spros //
dam nyams dgra bo'i rnam par shes pa ni //
mgon skyabs med pa rang dbang dang bral te //
'gugs byed lcags kyus snying kha'i nr-i nas bzung //
las kyi rlung dmar zhags pas rke nas bcings //
'jigs pa'i mun pa nag pos mdun nas bsus //
las byed pho nyas hab sgra di ri ri //
rang dbang med par btson bzhin khrid nas kyang //
pho rnams g.yas dang mo rnams g.yon du bskor //
bdag mdun brub khung mthar bslebs 'khor rnams kyis //
klad la g.yug cing lcags bsreg sa gzhir brdabs /
kho yi khong pa'i nang gi tshe dang bcud //
thams cad yar skyugs bdag la tshur thim pas //
dngos grub gsos gyur bkrag dang gzi mdangs rgyas //
bcud bral sgye stong ltar gyur dgra bo ni //
'go ba'i lha lnga skyob byed dang bral te //
lus rid nag po skem skem gyur pa dang //
rnam shes mar me 'chi kha'i 'od tsam dang //
bcas te brub khung nang gi ling gar thim //
na mo /
rtsa brgyud bla ma rgyal ba zhi khro'i tshogs //
dpa' bo mkha' 'gro dam can srung mar bcas //
sngags 'chang bdag gi sngags dang ting nge 'dzin //
dkon mchog gsum sogs bka' yi bden pa dang //
phrin las 'jam dpal gshor sang nyi ma khros //
gshin rje gshed po king kang dmar nag dang //
las kyi mtha' sdud 'chi bdag gshin rje'i rje //
ma lus 'khor dang bcas pa'i bden pa'i mthus //
bla ma'i sku dgra bstan dang bstan 'dzin smod /
khyad par bdag cag dpon slob 'khor bcas la //
snga dgra lag bdar phyi dgra yid la sems //
da dgra gnod cing 'tshe ba'i dgra dang bgegs /
kha 'jam snying rtsub zhe nas smod pa dang //
do bsdo phod btsugs bsam ngan sbyor rtsub byed //
mthu dang nus pa bu lon bzhin du snyeg
/dmag sna jag sna rkun sna ston pa dang //
gnod par byed pa'i dgra bo gang yin gyi //
rnam shes bla tshe srog dang bcas pa rnams //
gnam sa gling bzhi gling phran ri rab gseng //
nyi zla'i go bar chos bon srung ma'i skyabs //
gang na 'dug kyang ling ga 'di nyid la /
khug cig badzra ang ku sha ya dzaH
/rke nas chings shig badzra pa sha hU~M//
yan lag sdoms shig badzra spo Ta baM//
myos par gyis shig badzra g+hAN+De ho //
phyes shig badzra pra be sha ya phaTaH
dbyer med stims shig A we sha ya AH
rtsa sngags dang /
dgra bgegs dzaHhU~M baM hoH
dgra bo'i bla sha re ma ti 'grim 'grim /
sha ma ru ti thul thul myog myog yed yed /
sha ma ru ti khug
/ling myog
/ling shag
/ling thum dzaHmun+ti dzaHhU~M baM hoH
yang /
dgra bo che ge A kar+Sha ya hU~M dza dzaH
yid 'gug pa'o //
che ge'i rU pa kan+ta A kar+Sha ya dza dzaH
rtsa sngags dang /
shel shel dgra bo'i bla la shel /
shag shag dgra bo'i bla la shag
/phung phung dgra bo'i bla la phung //
che ge'i bla khug aM ku sha dza dzaH
dzaH
ling gar bla srog khug pas dgra bo dngos //
phyin chad 'chor ba med pa de lus la //
skad cig nyid la g.yas su sbrul dkar po //
lhan cig skyes pa dgra bo'i lha yin te //
dam tshig nyams pas kho yi bdud du bab //
spyi bor tshangs pa'i bu ga nas yar 'jibs //
snying ga yan chad khong khrag thams cad drangs //
de bzhin g.yon du dug sbrul nag po zhig
/byung ba mnyam por 'ong ba'i 'chi bdag bdud //
yin te kho yi las dbang rang gshed gyur //
gsang ba'i gnas nas mar la khong khrag rnams //
drangs te mchin khri man chad 'jib cing drangs //
sbrul dkar g.yas dang g.yon gyi nag po gnyis //
'dzing zhing 'thab cing dgra bo'i snying khrag la //
za kha ma mthun lus kyi g.yas g.yon du //
'khril zhing mjug gnyis gsang ba'i gnas su mdud //
mgo gnyis spyi bor mgul pa mdud byas nas //
lus la 'khyud cing klad khung g.yas g.yon dang //
rna bar kha gdangs lces ldag so yis 'debs //
de tshe spyi bor sna tshogs rdo rje ni /
kha gdengs lus las rlung gis shugs drag 'khor //
gsor ltar bsnun pas klad khrag snying khrag rnams //
zho ltar dkrugs pa sbrul chen gnyis kyis 'jibs //
dkar nag sbrul gnyis je cher stobs ldan gyur /
oM king kang kha trun sogs nas /
pra le dz+wa la pra le dz+wa la gnod byed dgra bgegs thams cad mA ra ya rbad nan chings shig
/yang na /
oM king kang thum ril nr-i myog sgribs dgra bo wAka satwam b+ha ya nan //
big+h+nAn dgra thum de sho de sham /
byur brub b+hi sha tsakra ha la ha la hal ta hal ta hU~M sa ma ya sgrib hring dgra bo satwam b+ha ya rak+Sha nan /
hU~M hU~M lam lam hU~M lam thum lam dgra bo mA ra ya rbad nan chings shig
/mthar /
sbrul gnyis dug gi sog ler gyur //
tshangs bug nas zhugs nang khrol rnams //
bshang sgor drangs te 'dre srin gyi //
tshogs pas hab thob zos par gyur //
glang ru'i tshe /
rang nyid king kang phur sham can //
dgra bo'i snying gar zug pa dang //
phyag g.yas lcags kyus bsgrub bya bkug
/g.yon pa tho lum rkang lag dang //
mgo bo rnams ni brdung zhing bcom //
klad pa'i nang du mun nag gi
/g.yung drung g.yon 'khor lus sems myos /
sngags ring gsham du /
za dgos brdung dgos phrog dgos rku dgos zer ba'i dgra bo thams cad mA ra ya rbad nan chings shig kha tham /
de dag gi skabs su dmod bcol yang bya'o //
bsad pa ni /
dzaH
lhan skyes ngo bo sbrul med dgra bo yi //
lus kyi steng du drag po'i thun gyi rdzas //
brgyabs pa thams cad mtshon cha'i gur du gyur //
tshal pa tshal pa dum bu dum bur gtubs //
zhes dang /
spyi bor ya ma rA dza ral gcig ma //
mgrin par myos byed 'bar ba tsaN+Da li //
snying gar Ar+ya ma ru 'od zer spyan //
lte bar ral pa tshar dgu re ba ti //
yab rnams yar gzigs yum rnams thur la gzigs //
rim bzhin gser dngul zangs lcags 'khor lo rnams //
yab rnams yar bskor yum rnams thur du bskor //
rtsa 'dab klad pa don snying sha rus gtub //
yang sngags kyi gsham du /
oM ru ru rak+mo ti tsa snying la rbad /
thum ril kha khug yak+sha rbad /
thum ril b+h+yo /
sha si ra d+ha kha tri mi kha thum ril /
ga du nam kum yak+sha nam dgra bgegs kha tham /
nA sha ya nA sha ya gnod byed ngag satwam b+ha ya nan /
mA ra ya rbad /
ru ru rak+mo hur thum dzaH
dgra bo'i srog rtsa la mA ra ya rbad /
ces dang dkyus na ni sngags ring gsham du /
dgra bgegs thams cad mA ra ya rbad nan sod /
tad+ya thA/
du shan du shan rak+sha rak+sha dgra bo'i srog rtsa snying rtsa khrag rtsa la 'dus 'dus /
dgra bo'i snying rtsa srog rtsa khrag rtsa la rbad rbad /
dgra bo'i srog rtsa snying rtsa khrag rtsa la chod chod /
mA ra ya rbad sod /
ces so /
lo zla zhag dus la dgra dar ba thams cad mA ra ya rbad nan /
srog lus dbang thang klung rta la dgra dar ba thams cad mA ra ya rbad nan /
mi kha dang dgra sna me ltar du 'bar zhing chu ltar 'brub pa thams cad mA ra ya rbad nan /
mi kha dang dgra sna rlung ltar 'tshub cing sa ltar g.yo ba thams cad mA ra ya rbad nan /
dmag sna jag sna rkun sna ston pa thams cad mA ra ya rbad nan /
ngo la gdong thug byed cing lkog na 'bu bzhin 'bug pa thams cad mA ra ya rbad nan /
gsod shom rku shom phrog shom byed pa thams cad mA ra ya rbad nan /
brgya yi mi kha stong gi bra mchu thams cad mA ra ya rbad nan /
nyi ma phyogs bzhi mtshams brgyad kyi dgra 'dre byur gsum thams cad mA ra ya rbad nan /
lus la na tsha dang sems la sdug bsngal gtong ba thams cad mA ra ya rbad nan /
zas nor la god ka dang bsam pa la bar chad gtong ba thams cad mA ra ya rbad nan /
snga dgra lag la bdar ba phyi dgra yid la sems pa da dgra thad du lang ba thams cad mA ra ya rbad nan /
oM lam hU~M lam satwam b+ha ya nan /
sarba sha trun mA ra ya rbad nan chings shig
/khug rtags byung nas /
mdun bskyed 'khor bcas phur zhabs gyur //
bsgrub bya'i snying gar gshin rje gshed //
de mdun yum dang phyogs bzhi ru //
sras bzhi ma srin bdud btsan bzhi //
mdor na mthil bzhi tshun gyi lus //
'khor dang bcas pas sa gzhi la //
thug bar btab pa nyid du gyur //
hU~M/
gnyis med chos dbyings rol pa'i dkyil 'khor nas //
'gro don ma lus rang byung lhun grub lha //
bla ma yi dam dpa' bo mkha' 'gro dang //
chos skyong srung ma dam can rgya mtsho'i tshogs /
khyad par lhag pa'i lha mchog gshin rje gshed //
mi bzad rab 'jigs khro gtum 'bar ba'i sku
/'khor dang bcas pa 'gro ba'i don la bskul /
khyed kyi thugs dam gnyan po'i dus la babs //
yid la brnag pa'i dam nyams dgra dang bgegs //
dug khrag thun mtshon nad kyi char phab nas //
gzugs phung bla srog rnam shes rdul du rlogs //
myur sgrol mngon spyod drag po'i phrin las mdzod //
ces pas bskul lo //
phur pa brdeg cing /
hU~M/
dus gsum sangs rgyas kun 'dus dpal //
sras mchog badzra kI la ya //
sku stod rab 'jigs khro bo'i sku
/g.yas dkar g.yon dmar dbus mthing khros //
kI la ya yi sgra chen sgrog
/phyag drug mtshon cha'i char pa 'beb //
sku sked chu srin rngam pa'i zhal //
sbrul nag zhags pa glog ltar 'khyug
/sku smad phur bu zur gsum la //
lcags sreg tshwa tshwa skar ltar 'khrugs //
gang la btab kyang rdul du brlag
/khyod kyi thugs dam dus la bab //
yid la brnag pa'i dgra bgegs kyi //
gzugs phung thal ba rdul du rlogs //
dug gsum ma rig gzhi rtsa chod //
sdang byed dam nyams dgra dang bgegs //
ming tsam med par rdul du rlogs //
oM many+dzu shrI ya mAn+ta ka ya ma rA dza badzra kI li kI la ya dgra bgegs nri tri sha trun mA ra ya hU~M phaTaH
ral gris gtub cing /
hU~M/
shes rab ral gri me ltar 'bar //
gri thun drag po chu ltar 'brub //
gang la dmigs pa'i dgra bgegs kyi //
gti mug sha yi phung po gtub //
de nas zhal bstab ni /
hU~M/
gru gsum b+hany+dza 'bar ba yangs pa'i snod //
phyi nang dbang po lnga dang don snying lnga //
klad rus rkang mar khong khrag bla tshe dbugs //
bcom ldan gshin rje gshed po'i zhal du bstab //
yum mchog be tA li yi zhal du bstab //
go cha'i khro rgyal lnga yi zhal du bstab //
sras mchog rigs bzhi yab yum zhal du bstab //
phyogs skyong gshin rje yab yum zhal du bstab //
ging bdud rtsis shan bcu drug zhal du bstab //
gshin rje ma mo bdud btsan zhal du bstab //
ma mgon gza' klu pe gtsang zhal du bstab //
rgyal chen phyogs skyong rnams kyi zhal du bstab //
snang srid lha srin sde brgyad zhal du bstab //
gti mug sha la chems chem dgyes par rol //
'dod chags khrag la ljib ljib dgyes par rol //
zhe sdang rus la krum krum dgyes par rol //
zhal du bstab bo bzhes shig khA ram khA hi //
mgul du bstim mo badzra A ral+li hoH
lhag med dbyings su rol cig sa ma ya //
de nas bzlog pa'i phrin las bcol ba ni /
rgyas par rtags zlog dang bsdus pa'i tshe na /
b+h+yoH
sngon tshe bzlog pa gang nas byung //
bcom ldan rgyal ba shAka thub la //
lhas byin bdud kyi chad pa byung /
khrag kong byol zor 'di yis bzlog
/de 'og za hor rgyal po la //
ban bon sngags zor 'dus pa rnams /
khrag kong byol zor 'di yis bzlog
/sngon dus de ltar bzlog pa ltar //
b+h+yoH
mdos zor sha khrag gtor ma 'dis //
da lta rnal 'byor dpon slob la //
sde brgyad chad pa byung ba zlog
/byad zor phur kha thams cad zlog
/ban d+he'i sngags zor 'dus pa zlog
/mu stegs bon po'i dzo dmar zlog
lha 'dre'i za kha zug pa zlog
/rgyal po lo yi bdun zur zlog
/blon po zla ba'i dbang btsan zlog
/dmag mi zhag gi dpung dgra zlog
/mtshon cha dus kyi rno ngar zlog
/spar kha'i skya mda' zug pa zlog
/sme ba dur du tshud pa zlog
/sa bdag ko long bsdoms pa zlog
/'byung ba'i dgra gshed 'thabs pa zlog
/gza' skar dus tshes ngan pa zlog
/lo zla zhag dus skag bab zlog
/khrom dang byad du bcug pa zlog
/hom dang par bu bskor ba zlog
/dgra chen bdud du langs pa zlog
ltas ngan glo bur ye 'drog zlog
/dus min 'chi ba rnam brgyad zlog
/mi kha bra mchu thams cad zlog
/chag che nyam nga thams cad zlog
/sngon sgug phyi nas 'ded pa zlog
/dgra sna phung sna gyod sna zlog
/nad sna yams sna rims sna zlog
/dgra sri mo rmi ngan pa zlog
/che sri chung sri rgan sri zlog
/gzhon sri dar sri god sri zlog
/dgra sri mtshon sri nad sri zlog
/mdor na srid pa'i chag sgo dang //
bdag la gnod pa'i dgra 'dre rnams //
sdang byed dgra yi steng du b+h+yoH
gnod byed bgegs kyi steng du b+h+yoH
/bar chad bdud kyi steng du b+h+yoH
/za 'dre phung sri'i steng du zor //
dam nyams byad ma'i steng du b+h+yoH
king kang gi sngags ring dang /
gnod byed dgra bgegs thams cad mA ra ya nan zlog
/e ka du na zlog
/ma hA du na zlog
/sa ga du na zlog
/nA ga du na zlog
/tsa dur snying na zlog
/rA dza du na zlog
/sum tri rak+sha du na zlog
/byad zor phur kha chag che nyam nga thams cad mA ra ya b+h+yo b+h+yoH
zlog zlog e sa b+h+yo zlog
/de nas zor gyi pho nya bskul ba ni /
b+h+yoH
nyi ma lho phyogs pha gi na //
rim pa bdun gyi sa 'og na //
las kyi gshin rje'i dmag tshogs rnams /
khri dang drug stong 'khor dang bcas //
rgyal chen phyogs skyong pho nyar 'gyed //
lha 'dre stong sde las la 'dzud //
kun kyang 'ur sgra chems se chem //
phyag na zlog pa'i kong zor thogs //
rang rtags mtshon cha me ltar 'bar //
sngon nas byad zor zlog pa'i lha //
dmar chen gtor ma 'di bzhes la //
do nub zlog pa'i dpung la chos //
dgra dpung g.yul ngo zlog par mdzod //
ya mA ra dza dgra bgegs kyi snying la b+h+yo b+h+yoH
thun mtshams su changs ril bshams nas gzi brjid tshad med sngags kyis yongs su spel te /
dam nyams khyod la lan chags 'jal ba ni /
rnal 'byor pa bdag gi tshe rabs thog ma med pa nas tha ma da lta la thug gi bar du bsad pa tshe thung ba'i lan chags 'jal lo //
brdung ba nad mang ba'i lan chags 'jal lo //
brkus phrogs longs spyod nor dbul ba'i lan chags 'jal lo //
mi rta gri ru bsad pa'i lan chags 'jal lo //
mtho ba mkhar sogs nas phab pa'i lan chags 'jal lo //
dma' ba yul zhing bcom pa'i lan chags 'jal lo //
gser dngul bye ru'i lan chags 'jal lo //
bong khang 'bru yi lan chags 'jal lo //
lhab lhub gos kyi lan chags 'jal lo //
de la sogs pa'i lan chags byang bu lon thams cad sod pa yin no //
zhes brjod do //
changs ril 'dod yon lnga'i phung po //
bsngos pas sngar nas da phan gyi //
zas nor srog gi lan chags byang //
bu lon sha mkhon bral bar bsam //
phyag 'tshal ba ni /
rang nyid shAka thub sku mdog nag
/dar nag chos gos rnam gsum bklubs //
rgyal ba sras bcas kun gyis bskor //
dbu skra ral gri spu gri yis //
dgye dang rgu dus yar mar gshags //
phyag sna ma thub dgra de yi //
stobs nus tshe bsod thams cad zad //
sa 'og rim dgur lhung bar bsam //
bsad mnan gyi sngags bzla bzhin par phyag byed do //
de nas zor gyi sa mA d+hi ni /
mdun bskyed dpal chen mdun rgyab g.yas g.yon nas //
bdud btsan ma gshin sde brgyad dmag dpung spros //
dpal gyi sku gsung thugs sprul khro bo dang /
khro mo'i tshogs kyis dgra yi yul du brdas //
dgra mkhar bshig bsad sha khrag hab thob zos //
dgra bo'i stobs nus zhe sdang sbyor ngan rnams //
bskal mes bsregs rjes chus bshal rlung gis gtor //
ming yang med par dmigs med stong nyid gyur //
zhes so //
mnan pa'i sa mA d+hi ni /
e /
phyag g.yas ral gris bsnun pas sa gzhi gas //
chu me rlung gi dkyil 'khor bkas 'og nas //
las kyi gshin rje ma he khros pa'i gdong //
gnam sa tsam gyi kha gdangs 'o dod 'bod //
de tshe snang srid lha 'dre thams cad kyis //
dgra jag gyod rkun mi kha gdon bgegs rnams //
dbang med ded nas las gshin zhal du bstabs //
b+h+yoH
nyi ma lho phyogs pha gi na //
zhes sogs mnan bskul gang rigs btang nas /
ling+ga dgra bo nyid dang dbyer med pa //
las gshin zhal du 'phangs pas 'dzum mdangs shor /
kha bsdams 'og phyogs gshin rje'i yul du song //
de steng rlung me chu sa'i dkyil 'khor chags //
ri rab rgyal chen bzhi dang phyogs skyong bcu //
'jam dpal sras bcas kun gyis mnan par gyur //
lo zla zhag dus la dgra dar ba thams cad mA ra ya rbad nan sogs dmod pa brjod /
rang nyid lhar gsal zhabs su dgra bo tshud //
lcags khang sgo med nang du dgra bgegs rnams //
gnam lcags 'dzer btab rdo rje rgya gram dang //
de steng ri rab kyis mnan thar med gyur //
king kang gi sngags ring dang /
gnod byed dgra bgegs mi kha bra mchu thams cad mA ra ya rbad nan /
dgra bo sa yi khams suM nan /
me yi khams raM nan /
chu yi+i khams baM nan /
rlung gi khams yaM nan /
nam mkha'i khams laM nan /
rnam par shes pa'i khams stam+b+ha ya nan /
zhes brjod do //
dgra bgegs tshin+d+ha tshin+d+ha /
tshin+d+ha ya tshin+d+ha ya /
b+hin+d+ha b+hin+d+ha /
b+hin+d+ha ya b+hin+d+ha ya /
ta Da ta Da /
ta Da ya ta Da ya /
ma ra ma ra /
mA ra ya mA ra ya /
satwam b+ha satwam b+ha /
satwam b+ha ya satwam b+ha ya /
ma ra ka ya ha sa nA ya /
d+h+ya brta nA ya /
ma tsi ra na /
mA ra ya nan /
satwam b+ha ya nan /
ces brgya rtsa brgyad brjod /
steng du khro bcu zhal bsgrad phyir gzigs mnan //
de steng hU~M mthing las byung rgya gram ljang //
me lce'i phreng bskor khro bcus stobs bsdus mnan //
lte bar sum ser las byung sa dkyil ser //
oM badzra su me ru hU~M hU~M sa ma ya satwam /
de steng gser gyi lhun pos mnan pa'i steng //
don grub ljang gu dbu gsum phyag drug pa //
g.yas gsum 'khor lo tri shul thod khrag dang //
rgya gram dgra satwa phur bu g.yon na 'dzin //
'khor dang bcas pas ldang med mnan par bsam //
oM badzra kro d+ha kha kha ha ha ha hU~M hU~M phaT phaT/
hU~M mdzad phyag rgya mkhar 'phyar te /
hU~M/
rdo rje gnod sbyin sngags rgyas btab //
don grub 'khor bcas pho brang btab /
khyod ni byang chub ma skyes bar //
nam yang ldang ba med par shog
/ces brjod do //
de nas bgegs sogs gzir na /
phyi rol gnam sa gnyis po gnam lcags kyi //
'khor lo rtsibs stong spu gri ltar rno ba //
g.yas g.yon drag tu 'khor ba'i rtsibs bar du //
gnod byed gang dag myal myal hrug hrug gtub //
rtsibs nang gshin rje rnams kyis gsol bar gyur //
oM ya mAn+ta ka ya ma rA dza hU~M phaT/
badzra sarba duSh+TAn e trig nan nri tri hur thum dzaH
byad ma mA ra ya hU~M phaT/
rlung gi rnal 'byor ni /
lte ba'i nyi bu'i gsus khyim nang //
srid pa las kyi 'khor lo 'bar //
ro rkyang lam nas rlung sbyor gyis //
pho nya'i dpung gis bkug nas de //
nyi bu'i zhal bstabs 'khor lor bskyon //
zhes so //
mdun bskyed gnas lnga'i 'od zer kha dog lnga //
rang gi gnas lngar thim pas dbang bzhi thob //
rtsa sngags kA ya sid+d+hi oM/
wAka sid+d+hi AH
tsit+ta sid+d+hi hU~M/
sarba sid+d+hi hrIH
srung 'khor lhar bcas thugs srog hU~M la thim //
de yang mi dmigs ka dag gdod ma'i klong //
'jam dpal ji ltar mkhyen cing dpa' ba dang //
sogs shwa lo ka dang /
gang tshe blta bar 'dod pa 'am //
cung zad dri bar 'dod na yang //
'jam dpal khro bo de nyid ni //
gegs med par yang mthong bar shog
/phyogs bcu nam mkha'i mthas gtugs par //
sems kun don bsgrub bya'i phyir //
'jam dpal khro bos spyod mdzad pa //
bdag gi spyod pa'ang de 'drar shog
/bkra shis brjod pa sogs gsang ba spyi ltar bya'o //
gshin rje gshed kyi drag sngags kyi //
gal mdo 'di shes mngon spyod kyi //
gsang ba spyi 'dom cho ga ste //
tshe dbang kun khyab blo mtsho las so //
dza yan+tu ///
/
