@#//
tshe sgrub bdud rtsi 'khyil pa'i las byang dngos grub snying po 'jug bder bsdebs pa dngos grub yang snying zhes bya ba bzhugs so //
na mo gu ru A pa ri mi tAyu She /
'chi med mgon po sangs rgyas kun gyi gtso //
pad+ma saM b+hA rig 'dzin yongs kyi rgyal //
zung 'jug rang rig klong du phyag 'tshal te //
tshe sgrub kun las 'phags de'i phrin las bshad //
'di nyid kyi sgo nas tshe chog gam sgrub mchod tsam gyi phrin las bya bar 'dod na /
yar ngo'i dus bzang por stegs bu'i khar dkyil 'khor sgo rdzogs sam /
pad+ma 'dab brgyad spyi mthun gyi dbus su many+dzi la /
bum pa rdzas nyer lngas gtams pa mgul chings dmar po kha rgyan gzungs rdor dang bcas pa /
mdun du tshe 'brang bum gzugs kha rgya gram gyis bcad pa rdo rje'i tog can ril bus btegs pa /
g.yas su tshe ril /
g.yon du tshe chang /
rgyab tu tshe mda'/
gzhan yang gtor zlum dmar po gcig
/chos skyong gi gtor ma /
chad tho brtan ma rnams dang /
sman raka
/nyer spyod tshogs kyi yo byad sogs tshang bar 'du bya'o //
phrin las dngos la gsum /
sngon 'gro
/dngos gzhi /
rjes kyi bya ba'o //
dang po la'ang gnyis /
spyi'i sngon 'gro chos spyod lam rim lnga pa dang cho ga dngos kyi sngon 'gro gnyis las /
dang po ni /
mdun gyi nam mkhar pad sdong nyi zla 'od lnga'i klong du sku gsum tshe bdag rigs lnga yab yum la sangs rgyas byang sems rig 'dzin drang srong mkha' 'gro chos skyong srung mas bskor ba sprin 'khrigs pa lta bur gsal bar gyur /
skyabs su 'gro ba ni /
hrI:
dkon mchog gsum gyi rang bzhin byang chub sems :
bla ma yi dam mkha' 'gro tshe yi bdag :
chos sku longs sku sprul sku don gyi mchog :
bdag sogs mos gus gdung bas skyabs su mchi :
lan gsum /
sems bskyed pa ni /
hrI:
bdag sogs 'gro ba sems can kun don du :
'chi med tshe yi rig 'dzin bsgrubs nas su :
gang la gang 'dul mkha' khyab 'gro don byed :
smin grol myur du 'god phyir sems bskyed do :
lan gsum /
yan lag bcu'i tshogs gsag ni /
hrI:
phyogs bcu'i zhing khams so so nas :
sku gsum tshe yi lha tshogs gshegs :
'od phung 'khrigs pa'i zhing khams 'dir :
nyi zla pad+ma'i gdan la bzhugs :
bdag sogs sems can thams cad kyis :
lus ngag yid gsum gus phyag 'tshal :
'jig rten 'das dang ma 'das pa'i :
rol pa'i tshogs kun mchod pa 'bul :
bdag gzhan sgo gsum las bsags pa'i :
sdig sgrib ma lus bshags par bgyi :
dus gsum rgyal ba'i mdzad spyod la :
kun nas dang bas yi rang ngo :
bdag sogs sems can thams cad kyi :
bdud bzhi'i bar chad sel phyir bskul :
ji srid 'khor ba ma dag par :
cho 'phrul chen po 'gyed gsol 'debs :
'gro kun tshogs gnyis myur rdzogs shing :
phyam gcig tshe bdag myur thob shog :
maN+Dal ni /
hrI:
snod bcud rnam dag ri rab gling g.yog bcas :
bcud 'dzin rnam dag 'gro drug 'dod yon spungs :
gnyis 'dzin rnam dag rig pa'i cho 'phrul las :
kun bzang mchod sprin rgya mtsho'i gar gyis mchod :
'chi med ye shes lha tshogs mchod bzhes la :
bla med mchog gi ye shes rtogs par shog :
rat+na maN+Da la pU dza ho :
sgrib sbyong ni /
hrI:
dus gsum rgyal ba kun gyi gnas lnga nas :
ye shes 'od zer bdud rtsi'i rgyun babs te :
bdag gzhan kun gyi sgo gsum la thim pas :
las nyon sdig sgrib ma lus myur byang shog :
oM AHhU~M swA hA:
d+harma d+hA tu kA ya wA ka tsit+ta a a a :
oM pad+ma satwa sa ma ya sogs pad+ma'i rigs kyi yig brgya brjod /
gsol 'debs ni /
hrI:
'og min bde ba chen po'i pho brang du :
kun bzang 'od dpag med la gsol ba 'debs :
phyogs bcu'i zhing khams 'od gsal pho brang du :
tshe bdag zhi khro'i tshogs la gsol ba 'debs :
mA ra ti ka 'od gsal pho brang du :
thod phreng rigs lnga'i tshogs la gsol ba 'debs :
sbas yul 'bras gshong 'ja' 'od pho brang du :
sprul pa rje 'bangs grogs lnga la gsol ba 'debs :
zab gter dngos grub brdol ba'i klong yangs su :
gter ston bdud 'joms nyid la gsol ba 'debs :
spyi gtsug bde ba chen po'i pho brang du :
rtsa brgyud bla ma rnams la gsol ba 'debs :
zab chos dpa' bo mkha' 'gro rdo rje spun :
gter srung dam can rnams la gsol ba 'debs :
bdag sogs mkha' mnyam sems can thams cad ni :
'chi bdag bdud bzhi'i dgra las rnam rgyal te :
rig 'dzin rnam pa bzhi yi go 'phang mchog :
'chi med ye shes rdo rje'i sku mchog nyid :
da lta nyid du 'dug sa 'di nyid du :
skad cig nyid la thob par byin gyis rlobs :
dbang bzhi'i rim pa rdzogs par bskur du gsol :
oM AHhU~M hrI:
gu ru d+he wa DA ki nI A yuHpuN+ye dz+nyA na kA ya wA ka tsit+ta sarba sid+d+hi pha la ho :
snod bcud 'od zhu mdun rten rnams la thim //
de yi gnas gsum 'od zer dpag med byung //
sgo gsum sgrib byang 'od zhu gnas lngar thim //
dbang thob sku gsum lha dang dbyer med gyur //
ces mnyam par bzhag go
/gnyis pa la lnga yod pa'i dang po bgegs bskrad pa ni /
rang nyid skad cig gis dpal rta mgrin dbang chen du gsal bar gyur /
bgegs gtor spro na sngags drug phyag drug gis byin brlab /
bsdu na /
raM yaM khaM gis bsang /
'bru gsum gyis byin brlab /
nam mkha' mdzod kyi sngags rgyas bsngos la /
hrIHhU~M:
nga ni dpal chen rta mgrin te :
dpa' bo mkha' 'gro'i tshogs dang bcas :
rdo rje phag mo yum dang rol :
bde chen 'bar ba'i 'od zer 'phro :
yang gsang 'chi med dkyil 'khor 'dir :
'du ba'i lha rnams ma gtogs pa :
dngos grub 'phrog cing 'tshe byed rnams :
sngags dang phyag rgyas byin brlabs pa'i :
mchod sbyin gtor mas bskangs zin pas :
'di ru ma 'dug gzhan du dengs :
gal te mi 'gro 'dug gyur na :
sku gsum rgyal ba'i thugs rgyud bskul :
sku gsung thugs kyi 'od zer gyis :
'byung po'i tshogs rnams brlag par byed :
de bas rgya mtsho'i mthar dengs shig :
oM badzra kro d+ha ha ya grI ba hu lu hu lu hU~M phaT:
'byung po'i tshogs u tsaT+TA ya u tsaT+TA ya hU~M phaT:
ces bka' bsgo zhing /
gnyis pa mtshams gcod pa ni /
hrIHhU~M:
bdag nyid dbang chen yab yum thugs ka nas :
b+h+rU~M 'phros snod kyi 'jig rten 'di dag ni :
gser gyi 'khor lo rtsibs bcur gyur pa'i nang :
'od zer 'phro 'dus phyogs skyong bkug nas brdzis :
de steng hU~M zung bcu ni thugs nas 'phros :
ye shes sprul pa'i khro rgyal yab yum bcu :
kun kyang dmar nag zhal gcig phyag gnyis pa :
rdo rje ri rab phur pa 'dril zhing 'debs :
drag po'i sngags kyi nga ro 'brug ltar ldir :
thugs kyi dgongs pas log 'dren bar gcod 'dul :
sku gsung thugs las mtshon cha rnam lnga 'phros :
sa gzhi ra ba gur dang bla rer gyur :
bskal pa'i me dpung 'bar bas mtshams chod cig :
oM badzra kro d+ha hU~M kA ra hU~M:
gardza gardza hU~M phaT:
oM badzra kro ta bi dza ya hU~M:
ha na ha na hU~M phaT:
oM badzra kro ta nI la daN+Da hU~M:
da ha da ha hU~M phaT:
oM badzra kro ta ya mAn+ta ka hU~M:
pa tsa pa tsa hU~M phaT:
oM badzra kro ta Ar+Ya a tsa la hU~M:
b+han+d+ha b+han+d+ha hU~M phaT:
oM badzra kro ta ha ya grI ba hU~M:
hu lu hu lu hU~M phaT:
oM badzra kro d+ha a pa rA dzi ta hU~M:
tiSh+Tha tiSh+Tha hU~M phaT:
oM badzra kro ta a mr-ita kuN+Da li hU~M:
ts+tshin+da ts+tshin+da hU~M phaT:
oM badzra kro ta trai lokya bi dza ya hU~M:
b+hin+d+ha b+hin+d+ha hU~M phaT:
oM badzra kro ta ma hA ba la hU~M:
s+pho Ta s+pho Ta hU~M phaT:
ces khro bcu'i sngags dang oM badzra tsakra tIk+Sh+Na karma kI la ya dz+wa la raM rak+Sha rak+Sha hU~M phaT:
gsum pa byin dbab pa ni /
spos rol dbyangs bcas /
hrIHhU~M a la la ho :
b+ha ga wAn sa ma ya ho :
sa ma ya satwaM:
chos sku skye med dbyings las ma g.yos kyang :
longs sku 'chi med ye shes tshe yi lha :
sprul sku 'chi med rig 'dzin 'khor tshogs bcas :
ma g.yel ma g.yel ye shes klong nas bzhengs :
rnal 'byor rnams la dbang dang dngos grub stsol :
dkyil 'khor sgrub rdzas rnams la byin chen phob :
sgrub byed 'dir 'tshogs rnams la byin gyis rlobs :
bsgrub rten dam rdzas 'di la bkrag mdangs stsol :
sku gsung thugs yon phrin las byin phob la :
ye shes lnga yi dbang mchog bskur du gsol :
smin cing grol ba'i lam gsang rtogs par mdzod :
oM AHhU~M gu ru de ba DA ki nI sarba sa ma ya A yur puN+ye dz+nyA na A be sha ya a A:
bzhi pa mchod rdzas byin rlabs ni /
hrIHhU~M:
rin chen sna tshogs las grub dag pa'i zhing :
lha rdzas mchod sprin thogs pa'i lha mo'i tshogs :
sku gsung thugs kyi 'od zer cho 'phrul las :
me tog bdug spos snang gsal dri chab dang :
zhal zas rol mo gzugs sgra dri ro sogs :
khams gsum yongs gang mchod sprin rgyas gyur cig :
puSh+pe d+hU pe A lo ke gan+d+he nai bid+ya shab+da AHhU~M:
oM badzra rU pa shab+da gan+d+he ra sa spar+she sarba d+harma hU~M:
hrIHhU~M:
phung khams zhen bral 'khor lo b+han+d+ha'i nang :
rtsa rlung dwangs ma chen po'i rol pa las :
sman gtor rak+ta dam tshig bkod pa'i rdzas :
sha lnga bdud rtsi rang byung ye shes bcud :
rang byung rang shar kun bzang mchod pa'i sprin :
tshe bdag lha tshogs mnyes pa'i rdzas gyur cig :
oM AHhU~M ma hA sarba pany+tsa a mr-ita hU~M hrIHThA:
bdud rtsi ye shes lnga'i ngo bor bsam mo :
oM AHhU~M ma hA ba liM ta hU~M hrIHThA:
gtor ma dgos 'dod kun 'byung du bsam mo :
oM AHhU~M ma hA rak+ta hU~M hrIHThA:
rak+ta khams gsum yongs grol gyi nus ldan du bsam mo :
oM AHhU~M hrI ma hA dz+nyA na pany+tsa pU dza ho :
zhes pas mar me brlab ste sngags rnams lan gsum re brjod do //
lnga pa bshags pa bya ba ni /
hrIHhU~M:
tshe bdag lha tshogs gsan cing dgongs su gsol :
rang rig rtogs na sangs rgyas yin pa la :
ma rig sems dbang gyur pa mthol lo bshags :
chos rnams thams cad rig pa'i cho 'phrul la :
zhe sdang rtog par shor ba mthol lo bshags :
thams cad mnyam nyid rang bzhin gcig pa la :
mnyam par ma rtogs phyogs zhen mthol lo bshags :
tshogs drug gang shar zhen med bde chen la :
chags zhen log par spyad pa mthol lo bshags :
rig pa'i klong du sgrib pa mtha' bral la :
bag chags a 'thas zhen spyad mthol lo bshags :
mthol bshags blo 'das ngang du bgyid lags na :
chos dbyings rig tshugs thub pa'i dngos grub stsol :
sa ma ya a a a :
gnyis pa dngos gzhi la brgyad las /
dang po dam tshig pa bskyed pa ni /
hrIHhU~M:
oM:
byar med blo 'das chos sku'i klong :
de bzhin nyid kyi ting 'dzin bsgom :
oM ma hA shUn+ya tA dz+nyA na badzra sa mA ti oM:
A:
brjod med tshig bral ngang las ni :
yongs khyab tshad med bzhi ldan bsgom :
AHd+harma d+hA tu sa mA ti A:
hU~M:
rig rtsal 'gags med ye shes lnga :
'phro 'dus rang nyid hrIHru gsal :
hU~M badzra tsit+ta hU~M:
hrIHlas 'od 'phros 'byung ba rim gyis brtsegs :
dbang chen 'byung lnga'i dkyil 'khor lhun gyis grub :
e yaM ra suM raM laM:
hrIHhU~M:
b+h+rU~M las ye shes 'bar ba'i gzhal yas khang :
ye shes me lnga mtshon cha 'khor lo'i nang :
'jig rten khor yug pad nyi rgya gram lter :
rtsig pa lnga ldan sgo bzhi rta babs steng :
mchod rten rtse lnga ri dwags brgyad kyis mdzes :
pha gu drwa ba drwa phyed me tog phreng :
ka brgyad sgo khyud gru chad bzhi dang ldan :
sgo khyams bum brgyad bkra shis rdzas rtags brgyad :
pad+ma rin chen thog khebs kha khyer bzhi :
dar gyi 'phur lding rnga yab phreng ba g.yob :
nang du ka brgyad dbus su ka ba bzhi :
pad+ma 'dab brgyad lte ba zlum po 'khyil :
gzhi lam 'bras bu'i chos kun rnam par dag :
lhun grub ye shes 'od lnga'i ra bas bskor :
khams gsum rnam dag sku gsum pho brang gsal :
b+h+rU~M dz+nyA na maN+Dal b+h+rU~M:
hrIHhU~M:
ye shes dkyil 'khor dbus kyi lte ba la :
rin chen khri rkang pad+ma zla ba'i gdan :
yul brgyad rnam dag pad+ma'i gdan steng du :
bsod nams ye shes nyi ma zla ba'i steng :
'byung lnga'i dwangs ma 'od lnga'i klong dkyil gsal :
pad+ma sUr+Ya tsan+d+ra rasmi ye :
hrIHhU~M:
zung 'jug A li kA li'i 'phro 'du las :
rang rig bcom ldan mgon po tshe dpag med :
zhal gsum phyag drug g.yas dkar g.yon sngo zhing :
rtsa zhal dmar mdzes 'dzum bzhad skyil krung bzhugs :
g.yas gsum pad+ma rdo rje rin chen 'dzin :
g.yon gsum dril bu 'khor lo ral gri 'phyar :
zhi dang khro dang zhi ma khro yi tshul :
dar dang rin chen zhi rgyan bcu gsum ldan :
thugs kar hrIHdmar 'od kyi 'phro 'du las :
khro bo'i rgyal po pad+ma he ru ka :
dmar dkar sngo ba'i zhal gsum phyag bzhi pa :
dang po gnyis ni rdo rje pad+ma dang :
tha ma gnyis ni mda' gzhu 'gengs pa'i tshul :
dpal chen dur khrod chas kyis rab tu brgyan :
rta mgo gsum gyis rta skad phyogs bcur sgrog :
gsang ba'i yum mchog lha mo kun bzang ser :
'khor lo tshe bum 'dzin pas gnyis med 'khril :
yab yum gnyis med bde chen ye shes tshe :
skal ldan bu la bcud 'beb dgongs par ldan :
nam mkha' gzugs phung rnam par dag pa'i lha :
oM dzi na dzika?:
lAM dwe ShA rA ti satwaM:
hrIHhU~M:
shar phyogs pad+ma nyi zla'i steng :
rnam shes sa khams dag pa'i lha :
rdor sems yab yum tshe yi bdag :
mthing gsal rdo rje tshe bum 'dzin :
spyan ma tshe dar tshe bum 'khril :
hU~M badzra d+h+r-ika?:
mUM d+hA twI shwa rI satwaM:
lho phyogs pad+ma nyi zla'i steng :
tshor ba chu khams dag pa'i lha :
rin 'byung yab yum tshe yi bdag :
ser gsal rin chen tshe bum 'dzin :
mA kI tshe dar tshe bum 'khril :
swA rat+na d+h+r-ika?:
mAM mo ha rA tI satwaM:
nub phyogs pad+ma nyi zla'i steng :
'du phung me khams dag pa'i lha :
snang mtha' yab yum tshe yi bdag :
dmar gsal pad+ma tshe bum 'dzin :
gos dkar tshe dar tshe bum 'dzin :
AM a ro lika?:
pyAM rA ga rA tI satwaM:
byang phyogs pad+ma nyi zla'i steng :
'du byed rlung khams dag pa'i lha :
don grub yab yum tshe yi bdag :
ljang gsal rgya gram tshe bum 'dzin :
sgrol ma tshe dar tshe bum 'khril :
ha pra dz+nyA d+h+r-ika?:
tAM badzra rA tI satwaM:
kun kyang zhal gcig phyag gnyis pa :
rin chen khri steng skyil krung bzhugs :
mnyam gzhag bum steng phyag mtshan brgyan :
zhi tshul dgu dang rgyan bcu gsum :
thugs klong rta mgrin rigs bzhi gsal :
ha ya grI ba hU~M phaT:
hrIHhU~M:
shar lho pad+ma 'khor lo'i steng :
pho nya dkar mo tshe mda' bum :
lho nub pad+ma rin chen 'khor lo'i steng :
pho nya ser mo tshe mda' bum :
nub byang pad+ma nyi sdong steng :
pho nya dmar mo tshe mda' bum :
byang shar pad+ma rgya gram steng :
pho nya ljang mo tshe mda' bum :
zhi tshul dar dang rin chen brgyan :
bzhengs stabs tshe 'gugs las mdzad bzhugs :
oM badzra lA s+ye hU~M dza :
oM badzra mA l+ye trAM hU~M:
oM badzra gI tI hrIHbaM:
oM badzra nIrti AHho :
hrIHhU~M:
tshe yi pho brang sgo bzhi ru :
rdo rje'i brag dang pad+ma'i steng :
dkar mo lcags kyu mda' dar bum :
ser mo zhags pa mda' dar bum :
dmar mo lcags sgrog mda' dar bum :
ljang mo dril bu mda' dar bum :
dar dang rin chen rgyan gyis mdzes :
'gugs 'dren 'ching sdom las mdzad bzhugs :
oM badzra aM ku sha dza :
badzra pA sha hU~M:
badzra s+pho Ta baM:
badzra gaN+De ho :
hrIHhU~M:
phyi rim khor yug dag la ni :
dkar phyogs skyong ba'i srung ma dang :
lha klu mi yi drang srong dang :
tshe dbang bden stobs ldan pa kun :
rang rang rgyan dang cha lugs dang :
'khor g.yog bzhon pa du mar bcas :
ma nges char sprin lta bur bsam :
sarba sa ma ya ho :
gnyis pa dbang bskur rgyas gdab ni /
hrIHhU~M:
bum pa chos sku'i gzhal yas nas :
kun bzang rigs lnga 'od du zhu :
dam tshig bdag la dbang bskur gsol :
ye shes tshe bdag nyid gyur cig :
oM hU~M trAM hrIHA:
mUM lAM mAM pAM tAM:
a b+hi Shiny+tsa a a a :
hrIHhU~M:
bdag nyid ye shes dkyil 'khor gtso :
gtso 'khor ma lus thams cad kyi :
gnas gsum 'khor lo pad nyi'i steng :
oM AHhU~M gsum gsal ba las :
'od zer sna lnga'i 'phro 'du yis :
'khor 'das sku gsung thugs su bsdus :
'bru gsum sngags kyis rgyas gdab bo :
oM AHhU~M:
gsum pa ye shes pa spyan 'dren pa ni /
hrIHhU~M:
'og min chos dbyings ye shes pho brang nas :
chos sku kun bzang mgon po 'od dpag med :
longs sku rigs lnga yab yum sems dpa'i 'khor :
sprul sku bla ma rig 'dzin brgyud par bcas :
rnam dag chos kyi dbyings las ma g.yos kyang :
thugs rje chen pos gnas 'dir gshegs su gsol :
hrIHhU~M:
rgyal ba dgongs brda snyan brgyud bla ma dang :
yi dam lha tshogs dpa' bo dpa' mo'i 'khor :
chos srung 'chi med grub pa'i rig 'dzin dang :
sman gyi lha dang drang srong 'khor bcas rnams :
rnam dag ye shes lnga yi pho brang nas :
'gro don 'dod dgur bsgyur phyir gshegs su gsol :
gshegs nas sgrub por dbang skur byin gyis rlobs :
tshe dang ye shes 'phel rgyas mdzad du gsol :
skye 'chi med pa'i don mchog rtogs pa dang :
rig 'dzin rnam bzhi'i go 'phang myur thob nas :
khams gsum yongs grol mgon por byin gyis rlobs :
oM gu ru de ba DA ki nI A yur de ba sarba sa ma ya dzaHdza :
bzhi pa dam ye gnyis med du bzhugs su gsol ba ni /
hrIHhU~M:
ye shes 'od lnga 'khyil pa'i gzhal yas 'dir :
rin chen khri rkang pad+ma nyi zla'i steng :
bla ma yi dam mkha' 'gro 'chi med lha :
sku gsum ye shes klong du bzhugs su gsol :
badzra sa ma ya dza :
b+h+rU~M badzra pad+ma bi shwa b+h+rU~M:
paM pad+ma maN+Da la :
ma sUr+Ya maN+Dal :
a tsan+d+ra maN+Da la :
sUr+Ya rasmi maN+Da la :
tiSh+Tha lhan :
lnga pa mchod pa'i rim pa la /
dang pa phyag mchod ni /
hrIHhU~M:
snang srid rnam dag gzhal yas 'dir :
sku gsum tshe yi lha tshogs la :
spang blang dgag sgrub med pa'i phyir :
rang rig rang gsal phyag 'tshal lo :
na mo pu ru sha ya ho :
phyag mchod ni /
hrIHhU~M:
dri med yid 'ong gtsang sbyar mchod pa'i sprin :
mchod yon me tog bdug spos mar me dang :
dri chab lha bshos sil snyan du ma nyid :
thogs pa'i lha mo nam mkha' gang ba rnams :
gar nyams bde ldan mgon po 'khor bcas mchod :
'chi med lha tshogs de dag mnyes gyur cig :
oM badzra ar+g+haM pra tIts+tsha ye swA hA:
de bzhin du /
puSh+pe nas shab+da'i bar du sbyar /
nang mchod ni /
hrIHhU~M:
dri med yid 'ong lha rdzas mchod pa'i sprin :
gzugs mdzes sgra snyan dri zhim ro bda' zhing :
reg bde chos yid tshims pa'i glu dbyangs gar :
lha mo'i tshogs kyis khams gsum yongs bkang nas :
'phrul dga'i cho 'phrul bkod pa'i khyad par gyis :
'chi med ye shes tshe yi lha tshogs mchod :
oM badzra rU pa hU~M:
sogs 'gres te /
shab+da /
gan+d+he /
ra sa /
spar+she /
d+harma sbyar /
gsang mchod ni /
hrIHhU~M:
gsang ba mchog gi mchod pas mnyes byed ma :
sngags skyes zhing skyes lhan skyes rig ma ni :
dkar ser dmar ljang mthing ba'i mdangs ldan ma :
bde stong mchog gi ye shes bskul ba'i nyams :
'chi med lha tshogs sku gsung thugs yon phrin :
dgyes pa mchog gi mchod pas mnyes gyur cig :
oM AHhU~M ma hA mu dra pany+tsa a nu rA ga ta pU dza ho :
sman mchod ni /
hrIHhU~M:
rang byung rnam dag b+han+d+ha'i snod nang du :
rtsa brgyad yan lag stong sbyar bdud rtsi'i rgyun :
rigs lnga yab yum mnyam sbyor 'chi med rdzas :
dug lnga rnam dag ye shes lnga yi bcud :
khyad par rmad byung ye shes mchod sprin 'di :
rtsa brgyud bla ma yi dam 'chi med lha :
dpa' bo mkha' 'gro chos srung yongs la 'bul :
oM AHhU~M sarba pany+tsa a mr-ita pU dza kha raM khA hi :
gtor ma 'bul ba ni /
hrIHhU~M:
snod kyi 'jig rten rin chen gzhong pa ru :
bcud kyi 'gro drug rang byung gtor mar grub :
'dod yon drug ldan rtsi bcud bkrag mdangs can :
phung khams skye mched shar grol bcud ldan pa'i :
snang srid gzhir bzhengs ma hA ba liM ta :
'chi med ye shes lha la mchod pa 'bul :
oM AHhU~M ma hA ba liM ta pU tsa khA hi :
rak+ta 'bul ba ni /
hrIHhU~M:
chags pa chen pos chags pa dag bya'i phyir :
nyon mongs rtog tshogs rig pa'i ngang du bsgral :
bde ba chen po'i ye shes ngang gis shar :
dwangs ma'i bcud ni rak+ta'i rgyun du babs :
snang stong mkha' dbyings dag nas b+han+d+har 'khyil :
'chi med lha tshogs rnams la mchod pa 'bul :
oM AHhU~M ma hA rak+ta pU dza khA hi :
don mchod ni /
hrIHhU~M:
lam gyi nyams len gzhi lam 'bras bu'i gdangs :
snang bzhi'i 'char sgo ye shes rnam pa lnga :
'dzin med ye shes rang gsal mchod pa 'di :
ye shes klong yangs ngang du mchod pa 'bul :
sarba dz+nyA na pU tsa ho :
rtags kyi mchod pa ni /
hrIHhU~M:
dbang chen yum lnga'i klong du rang shar ba :
sum cu rtsa bdun don rtags lhun gyis grub :
ye shes lnga ldan phyi nang zang thal shar :
khams gsum rnam dag gzhal yas khang chen po :
sku gsum zhing khams nyid la phyag 'tshal bstod :
dag pa rab 'byams gzhal med khang gi dbus :
sna tshogs pad+ma 'dab brgyad dbus phyogs bzhir :
glang chen seng ge rta mchog rma bya lding :
rin chen khri rkang pad+ma nyi zla'i gdan :
byang sems sprul pa'i gdan la phyag 'tshal bstod :
dbus phyogs ye shes lnga yi klong yangs su :
chos sku nam mkha' lta bur spros med kyang :
longs sku gsal la ma 'dres rigs lnga'i sku :
yab yum mtshan dpes spras la phyag 'tshal bstod :
grwa bzhi'i gnas nas 'byung ba lnga yi bcud :
phyogs mtshams steng 'og kun nas 'gugs byed cing :
sman bcud rtsi dang shing gi mdangs la brten :
lA s+ye mA l+ye gIrti nIrti ma :
'gugs byed lha mo bzhi la phyag 'tshal bstod :
sgo bzhi'i gnas nas byams sogs tshad med bzhi :
rgyal ba kun gyi dgongs pa sgrub byed cing :
phrin las bzhi yi rol pa cir yang ston :
lcags kyu zhags pa lcags sgrog dril 'khrol ma :
las byed lha mo bzhi la phyag 'tshal bstod :
rgyal ba'i spyan sngar dam nos 'chi med thob :
sa dang lam la gnas nas rjes sgrub skyong :
smon lam bden tshig grub pa'i mthu mnga' ba :
lha klu mi yi rig 'dzin dkar skyong sogs :
mu ran skyong byed rnams la phyag 'tshal bstod :
drug pa dzapa? bzla ba ni /
bdag mdun bum gsum tshig ris gcig gis rnam pa ma 'dres pa so sor bsgoms pa'i dbang du byas te /
bdag mdun rnams kyi dzapa? dmigs gzhung gi tshig ris dang mthun par bya /
bum pa'i dmigs pa gter gzhung las /
dbang rdzas bum pa'i lha tshogs kyi thugs kar nyi zla'i ga'u'i nang du rang rang gi sa bon 'bru re dang :
tshe zan rnams kyi nang du 'khor lo rtsibs bzhi'i lte bar rta mgrin rigs lnga :
gtso bo la gsang ba'i yum bzhi :
rigs bzhi la rang rang yum bzhi rnams kyi thugs kar nyi zla'i ga'u'i nang du hrIHrigs lnga dang ha ri ni sa gnas pa las :
'od zer gyi spro bsdu bya :
zhes gsungs pa ltar bsgoms la /
hrIHhU~M:
bdag nyid tshe bdag thugs ka ru :
pad+ma dmar po 'dab brgyad dbus :
'od lnga'i rdo rje rgya gram gyi :
lte bar nyi zla'i ga'u'i dbus :
dwangs ma'i thig le lnga ldan klong :
'gro ba'i srog yig nr-i yig gi :
lte bar mi 'gyur oM gser mdog :
yum gyi thugs kar lAM ser la :
'dren srog sngags kyi 'phro 'du gsal :
yar 'phros rgyal ba'i thugs dam bskul :
phar 'phros phyogs bcu'i rgyal sras mchod :
mar 'phros 'gro drug sgrib sbyangs bkod :
tshur 'dus dus gsum rgyal ba dang :
snod bcud dwangs ma gnas lngar thim :
dbang dang dngos grub bstsal du gsol :
oM AHhU~M A yur+dz+nyA na puN+ye sarba sid+d+hi pha la hU~M:
zhes spyi dzapa? la bzlas pa'i dngos gzhi bya /
sgos dzapa? la bskul ni /
hrIHhU~M:
nub phyogs pad+ma dbang gi zhing khams nas :
bcom ldan mgon po ye shes tshe dpag med :
thugs ka'i zla gsang shel gyi ga'u nas :
byang chub sems kyi tshe mchog A yuHdmar :
rtse gcig bdag gis bsgrub pa'i tshe lags na :
byin rlabs tshe yi dngos grub bstsal du gsol :
hrIHhU~M:
pho brang pad+ma ge sar stong ldan pa'i :
phyogs bzhi dbus lnga'i 'od kyi dkyil 'khor nas :
bcom ldan mgon po rigs lnga tshe dpag med :
thugs ka'i dpal be'u zla gsang ga'u nas :
oM ser hU~M dkar trAM sngon AHdmar dang :
hA ljang gsal ba'i 'phro 'du las :
rang byung ye shes rnam lnga yis :
'jig rten drug gi phyogs bcu na :
nyon mongs lnga yi dug bcom nas :
gu h+ya gsang ba'i byang chub sems :
phyag rgya lnga yi tshe ru bsgom :
oM b+h+rU~M bud+d+ha A yu She hU~M A:
hU~M b+h+rU~M badzra A yu She hU~M A:
swA b+h+rU~M rat+na A yu She hU~M A:
A b+h+rU~M pad+ma A yu She hU~M A:
hA b+h+rU~M karma A yu She hU~M A:
zhes sgos dzapa? lnga po spyi dzapa? kyi bcu cha tsam re bzla'o //
bdun pa tshe 'gugs ni /
hrIHhU~M:
sha yi khams nas tshe nyams na :
sa yi khams nas 'gugs par bya :
rgyal ba'i yum mchog sangs rgyas spyan :
'jig rten drug gi phyogs bcu nas :
'byung ba sa yi khams rnams kun :
gsang ba'i tshe ru byin brlabs nas :
sha yi khams su bstim par bya :
mUM b+h+rU~M badzra A yu She hU~M A:
hrIHhU~M:
khrag gi khams nas tshe nyams na :
chu yi khams nas 'gugs par bya :
rgyal ba'i yum mchog mA ma kI:
'jig rten drug gi phyogs bcu nas :
'byung ba chu yi khams rnams kun :
gsang ba'i tshe ru byin brlabs nas :
khrag gi khams su bstim par bya :
mAM b+h+rU~M rat+na A yu She hU~M A:
hrIHhU~M:
drod kyi khams nas tshe nyams na :
me yi khams nas 'gugs par bya :
rgyal ba'i yum mchog na bza' dkar :
'jig rten drug gi phyogs bcu nas :
'byung ba me yi khams rnams kun :
gsang ba'i tshe ru byin brlabs nas :
drod kyi khams su bstim par bya :
pyAM b+h+rU~M pad+ma A yu She hU~M A:
hrIHhU~M:
dbugs kyi khams nas tshe nyams na :
rlung gi khams nas 'gugs par bya :
rgyal ba'i yum mchog dam tshig sgrol :
'jig rten drug gi phyogs bcu nas :
'byung ba rlung gi khams rnams kun :
gsang ba'i tshe ru byin brlabs nas :
dbugs kyi khams su bstim par bya :
tAM b+h+rU~M karma A yu She hU~M A:
hrIHhU~M:
rnam shes yid khams tshe nyams na :
nam mkha'i khams nas 'gugs par bya :
rgyal ba'i yum mchog kun tu bzang :
'jig rten drug gi phyogs bcu nas :
'byung ba nam mkha'i khams rnams kun :
gsang ba'i tshe ru byin brlabs nas :
yid kyi khams su bstim par bya :
lAM b+h+rU~M bud+d+ha A yu She hU~M A:
zhes yum lnga'i rang bzhin gyi 'byung ba lnga'i tshe 'gugs pa'o //
mgyogs ma bzhis tshe 'gugs pa ni /
hrIHhU~M:
shar phyogs 'khor lo brtsegs pa'i zhing khams nas :
dkar mo mgyogs ma zhi byed 'od 'phro'i tshogs :
phyag na tshe yi g.yab dar dkar po bsnams :
tshe dang ye shes 'gugs pa'i las mdzad ma :
dpal dang gzi brjid 'dren pa'i las mdzod cig :
shar phyogs dri za'i lag nas tshe drongs la :
rdo rje tshe mchog 'gugs pa'i las mdzod cig :
badzra A yu She aM gu sha dza :
hrIHhU~M:
lho phyogs bai DUr+Ya yi zhing khams nas :
sngon mo mgyogs ma rgyas byed 'od 'phro'i tshogs :
phyag na tshe yi g.yab dar sngon po bsnams :
tshe dang ye shes 'gugs pa'i las mdzad ma :
dpal dang gzi brjid 'dren pa'i las mdzod cig :
lho phyogs gshin rje'i lag nas tshe drongs la :
rin chen tshe mchog 'gugs pa'i las mdzod cig :
rat+na A yu She pA sha hU~M:
hrIHhU~M:
nub phyogs pad+ma rA ga'i zhing khams nas :
dmar mo mgyogs ma dbang byed 'od 'phro'i tshogs :
phyag na tshe yi g.yab dar le brgan bsnams :
tshe dang ye shes 'gugs pa'i las mdzad ma :
dpal dang gzi brjid 'dren pa'i las mdzod cig :
nub phyogs klu gdon lag nas tshe drongs la :
pad+ma'i tshe mchog 'gugs pa'i las mdzod cig :
pad+ma A yu She s+pho Ta baM:
hrIHhU~M:
byang phyogs in+d+ra nI la'i zhing khams nas :
ljang mo mgyogs ma drag byed 'od 'phro'i tshogs :
phyag na tshe yi g.yab dar ljang gu bsnams :
tshe dang ye shes 'gugs pa'i las mdzad ma :
dpal dang gzi brjid 'dren pa'i las mdzod cig :
byang phyogs gnod sbyin lag nas tshe drongs la :
las kyi tshe mchog 'gugs pa'i las mdzod cig :
karma A yu She gaN+De ho :
sgo ma bzhi'i tshe 'gugs pa ni /
hrIHhU~M:
khams gsum gnas nas tshe 'gugs ma :
rdo rje lha mo lcags kyu ma :
ga bur shel gyi mdog 'dra zhing :
phyag na tshe yi dpal be 'u bsnams :
gcig las bye ba 'bum du sprul :
yang sprul lha mo mang po yis :
drongs shig rdo rje'i tshe drongs shig :
khaN+Da ro hi dzaHdza :
hrIHhU~M:
srid gsum gnas nas tshe 'gugs ma :
rin chen lha mo zhags pa ma :
bai DUr+ya yi mdog 'dra zhing :
phyag na rin chen bum pa bsnams :
gcig las bye ba 'bum du sprul :
yang sprul lha mo mang po yis :
drongs shig rin chen tshe drongs shig :
rU pi ni hU~M hU~M:
hrIHhU~M:
stong gsum gnas nas tshe 'gugs ma :
pad+ma'i lha mo lcags sgrog ma :
pad+ma rA ga'i mdog 'dra zhing :
phyag na pad+ma'i bum pa bsnams :
gcig las bye ba 'bum du sprul :
yang sprul lha mo mang po yis :
drongs shig pad+ma'i tshe drongs shig :
d+hA ki nI baM baM:
hrIHhU~M:
'jig rten gsum nas tshe 'gugs ma :
las kyi lha mo dril bu ma :
in+d+ra nI la'i mdog 'dra zhing :
phyag na zla ba'i dpal be'u bsnams :
gcig las bye ba 'bum du sprul :
yang sprul lha mo mang po yis :
drongs shig las kyi tshe drongs shig :
sa ma ya hoHho :
oM badzra aM ku sha dza :
badzra pA sha hU~M:
badzra s+pho Ta baM:
badzra gaN+De ho :
yum lnga nas 'di yan gyi sngags rnams kyang spro zhing nus na cung zad re bzla /
tshe chog dkyus tsam la ma grub kyang rung /
de nas khro bo'i tshe 'gugs ni /
hrIHhU~M:
chos la mnga' mdzad pad+ma'i rgyal :
spyi nas dbang bskur bcom ldan 'das :
phung po lnga yi tshe nyams na :
phyag rgya chen po yab kyis khug :
'byung ba lnga yi tshe nyams na :
shes rab lha mo yum gyis khug :
khams dang skye mched tshe nyams na :
byang chub sems dpa' 'khor gyis khug :
hrIHhU~M:
rdo rje khyung gi gshog stabs kyis :
rgya mtsho chen po'i gting nas dkrugs :
gnam lcags thog gi char phob la :
srid pa'i ri bo rmang nas shigs :
rdo rje mtshon cha'i char phob la :
bar chad 'byung po rdul du rlogs :
dzaHhU~M baM ho :
tIk+Sh+Na mu dra badzra A yu She hU~M A:
de nas cho ga gzhan gyi 'gros dang mthun par rgyas gdab spro na /
hrIHhU~M:
gcig pa rtse gcig thugs kyi rgya :
gnyis pa thabs dang shes rab rgya :
gsum pa sku gsung thugs kyi rgya :
bzhi pa gar mkhan mchog gi rgya :
lnga pa ye shes lnga yi rgya :
drug pa rta mchog dbang gi rgya :
bdun pa chos nyid dbyings kyi rgya :
chos kyi dbyings su tshe sbas pas :
dus gsum rgyal ba dgrar langs kyang :
de la bzung zhing btag tu med :
de la bsad cing bcad du med :
de la dbri zhing bkol du med :
lha mo bzhi yi rgyas btab bo :
de yis tshe yi dpal skyed do :
de yis srog gi mdangs gsal lo :
tshe dbang stsol cig srog dbang skyobs :
dbang chen skur la byin phob cig :
A yur+dz+nyA na b+h+rU~M b+h+rU~M:
brgyad pa mchod bstod ni /
A yur de ba sa pa ri bA ra ar+g+haM sogs kyis mchod /
hrIHhU~M:
gzugs phung nam mkha' gnas dag rnam snang mdzad :
chos dbyings ye shes kun bzang yum dang sbyor :
snang stong gnyis med gti mug 'joms pa'i dpal :
bud+d+ha yab yum nyid la phyag 'tshal bstod :
hrIHhU~M:
rnam shes sa khams rnam dag rdo rje sems :
me long ye shes sangs rgyas spyan dang sbyor :
gsal stong gnyis med zhe sdang 'joms pa'i dpal :
rdor sems yab yum nyid la phyag 'tshal bstod :
hrIHhU~M:
tshor ba chu khams rnam dag rin chen 'byung :
mnyam nyid ye shes mA ma kI dang sbyor :
rig stong gnyis med nga rgyal 'joms pa'i dpal :
rat+na yab yum nyid la phyag 'tshal bstod :
hrIHhU~M:
'du shes me khams rnam dag snang mtha' yas :
sor rtog ye shes gos dkar yum dang sbyor :
bde stong gnyis med 'dod chags 'joms pa'i dpal :
pad+ma yab yum nyid la phyag 'tshal bstod :
hrIHhU~M:
'du byed rlung khams rnam dag don yod grub :
bya grub ye shes dam tshig sgrol mar sbyor :
myong stong gnyis med phrag dog 'joms pa'i dpal :
karma yab yum nyid la phyag 'tshal bstod :
hrIHhU~M:
yul bzhi'i zhen dag lha mo chen mo bzhi :
dus bzhi'i bdag mo phrin las bzhir ldan cing :
rtsi sman la sogs 'byung ba'i bcud sdud ma :
sems ma chen mo bzhi la phyag 'tshal bstod :
rtag chad mu bzhi dag pa'i lha mo bzhi :
tshad med rnam bzhi'i sgo nas 'gro rnams 'dren :
'gugs 'dren 'ching sdom dgyes pa'i las mkhan ma :
sgo ma chen mo bzhi la phyag 'tshal bstod :
chos sku nam mkha' lta bu spros bral yang :
gzugs sku'i cho 'phrul du ma cir yang ston :
sna tshogs thabs la mkhas pa'i thugs rje can :
'khor yug skyong byed rnams la phyag 'tshal bstod :
ces don dang mthun par bstod do //
gsum pa rjes kyi las rim la brgyad las /
dang po che ba bskyed pa ni /
hrIHhU~M:
snang srid thams cad 'od snang gzhal yas khang :
gzugs snang thams cad 'chi med tshe yi lha :
rig pa ye shes 'khor 'das bdag nyid ngang :
ye nas sku lnga'i bdag nyid a la la :
hrIHhU~M hrIHhU~M hrIHhU~M:
gnyis pa tshogs mchod 'bul ba la dang po byin gyis brlab pa ni /
tshogs rdzas la bdud rtsi dang bsang chus bran te /
hrIHhU~M:
bdag nyid thugs las 'od zer rnam lnga 'phros :
'dod yon tshogs kyi ma dag dngos 'dzin rnams :
rnam lnga'i 'od kyis sbyangs nas skyon rnams kun :
nam mkha' lta bu spros med ngang du bsal :
oM swa b+hA ba shud+d+haHsarba d+harmAHswa b+hA ba bi shud+d+ho\u0f85 haM:
hrIHhU~M:
bdag nyid lha tshogs thugs ka nas :
ye shes 'bru gsum ting 'dzin rol pa yis :
chos nyid ngang du bsregs gtor bkrus byas pas :
nyes skyon kun bral dag pa chen por gyur :
raM yaM khaM:
hrIHhU~M:
bdag nyid tshe bdag lha tshogs gnas lnga nas :
rigs lnga yab yum sa bon 'od bcas 'phros :
'dod yon tshogs kyi phyogs bzhi dbus lngar babs :
yig 'bru'i sbyor bas ye shes bdud rtsir bsgyur :
oM hU~M trAM hrIHA:
mUM lAM mAM pAM tAM:
tshogs mgron spyan drang ba ni /
hrIHhU~M:
rang bzhin dag pa'i gzhal yas khang :
ye shes 'od lnga'i ra ba'i nang :
'dod yon du ma'i sprin tshogs 'dir :
rgyal ba 'khor bcas spyan 'dren no :
brgyud gsum rig 'dzin bla ma dang :
yi dam rgyal ba'i dkyil 'khor pa :
mkha' 'gro bka' srung gter bdag rnams :
tshogs la spyan 'dren gshegs su gsol :
oM gu ru de ba DA ki nI badzra sa ma ya dzaHdza :
badzra sa ma ya tiSh+Tha lhan :
tshogs dang po mchod pa ni /
hrIHhU~M:
sku lnga tshe yi lha tshogs 'khor bcas la :
'dod yon drug ldan zhal zas tshogs mchod 'di :
khams gsum yongs gang lha mo'i gar stabs kyis :
dgyes mchod 'bul lo 'chi med dngos grub stsol :
sarba ga Na pU dza khA hi :
bar pa bshags pa ni /
hrIHhU~M:
sngon byung dus nas da la thug gi bar :
ma rig dbang gis lus ngag yid gsum gyis :
rgyal ba sras bcas thugs dang ci 'gal ba :
'dod yon tshogs mchod 'di yis bshags par bgyi :
a ga Na tsakra satwa a :
'dir skong gso'i rim pa gzhan spro na bya'o //
tha ma bsgral mchod ni /
rten la dmigs te /
na mo :
dkon mchog gsum gyi bden pa'i mthu la brten nas :
'chi med rig 'dzin sgrub pa la bar du gcod pa'i rnam rtog gnyis 'dzin bskyed pa'i dgra bgegs gang du yod pa 'khor dang bcas te dmigs pa'i rten rU pa 'di la khug cig :
badzra aM ku sha dzaHdza :
hrIHhU~M:
lag pa g.yas g.yon dbang chen yab yum bcu :
gnyis med sbyor mtshams ye shes phur pa lnga :
bskor zhing 'dril bas mtshon char sha ra ra :
gnyis 'dzin rtog gzugs gnas lngar da thobs shig :
nyon mongs dug lnga'i dgra dpung da shigs shig :
oM bud+d+ha pad+ma badzra rat+na karma kI li kI la ya nyon mongs dug lnga'i tshogs la mA ra ya rbad :
ces phur mtshon gnas lngar btab la gtubs /
hrIHhU~M:
bcom ldan tshe yi dkyil 'khor lha tshogs la :
bdag 'dzin ru dra bsgral pa'i mchod pa 'di :
phul bas 'khor ba sgrol phyir bzhes su gsol :
bzhes nas bla med mchog gi dngos grub stsol :
rU pa pany+tsa pU tsa khA hi :
zhes bstab /
de nas brda'i 'bul len byas te tshogs 'khor nang gi sreg blugs su rol la smon lam ni /
ho :
sku lnga'i dkyil 'khor ye shes lnga yi lhar :
snang srid snod bcud 'dod yon tshogs phul bas :
bsod nams tshogs rdzogs ye shes mngon gyur nas :
rig 'dzin rnam bzhi'i go 'phang mthar phyin shog :
lhag ma sman raka bran la /
raM yaM khaM:
oM AHhU~M:
lan gsum brjod /
'bag btsog gi rtog pa bsregs gtor bkrus te sku gsung thugs kyi bdud rtsir gyur :
e A ral+li hriM hriM dzaHdza :
hrIHhU~M:
dpal gyi bka' nyan lhag sdud dam tshig can :
dbang phyug nyer brgyad mkha' 'gro sum cu gnyis :
spor ma brgyad dang ging dang lang ka dang :
'bar brgyad ma bdun sring bzhi sa bdag tshogs :
pho nya drug cu 'bum yangs mkha' 'gro ma :
bka' srung gter skyong ma yams brtan ma'i tshogs :
rang rang sde rigs dpung dang g.yog 'khor bcas :
dpal chen bka' yi gtor ma 'di bzhes la :
rnal 'byor bcol ba'i phrin las grub par mdzod :
badzra DA ka DA ki nI khA hi :
bud+d+ha :
rat+na :
pad+ma :
bi shwa DA ka DA ki nI khA hi :
gsum pa gtor skyong la yar gnas bskul ba ni /
hrIHhU~M:
sku gsum zhing khams gnas mchog dam pa nas :
sku lnga'i rgyal ba sras dang bcas pa rnams :
thugs dgongs chos kyi dbyings las ma g.yos kyang :
deng 'dir sgrub byed rnams la brtser dgongs 'tshal :
thugs dam gnad nas bskul lo ma g.yel cig :
mchog thun dngos grub stsol ba'i dus la babs :
mar gnas chad tho bsgrag pa ni /
hrIHhU~M:
sngon tshe 'das dus bskal pa'i dang po la :
'og min bde chen zhing du bcom ldan 'das :
kun bzang rigs lngas rgyud rnams gsungs pa'i tshe :
'khor gyi rig 'dzin dpa' bo 'khor bcas kyis :
ji ltar khas blangs dam bcas dran mdzod la :
mchod gtor bzhes la phrin las sgrub par mdzod :
de 'og bar gyi bskal pa bar ma la :
rigs gsum gnas su rigs gsum mgon po yis :
'chi med tshe yi dkyil 'khor zhal phyes tshe :
dam can bka' yi srung ma 'khor bcas kyis :
ji ltar khas blangs dam bcas dran mdzod la :
mchod gtor bzhes la phrin las sgrub par mdzod :
de 'og bar gyi bskal pa tha ma la :
slob dpon pad+ma man+d+ha ra ba yis :
'chi med tshe yi dkyil 'khor zhal phyes tshe :
'byung lnga'i lha mo la sogs 'khor rnams kyis :
ji ltar khas blangs dam bcas dran mdzod la :
mchod gtor bzhes la phrin las sgrub par mdzod :
da lta dus kyi bstan pa'i mar zhabs su :
o rgyan brgyud 'dzin rig 'dzin bdag cag gis :
'chi med lha tshogs bsgrub cing bsnyen pa'i tshe :
dam can bka' yi srung ma'i tshogs bcas kyis :
ji ltar khas blangs dam bcas dran mdzod la :
mchod gtor bzhes la phrin las sgrub par mdzod :
brtan ma skyong ba ni /
hrIHhU~M:
'jig rten 'das dang ma 'das sa mtshams su :
las las grub pa'i ma sring brtan ma'i tshogs :
bdud mo bzhi dang gnod sbyin chen mo bzhi :
sman btsun bzhi dang sman phran 'khor g.yog bcas :
sna tshogs mdog can rang rtags bzhon par bcas :
phyag mtshan rnam 'gyur gcig tu ma nges pa :
o rgyan pad+mas dam btags khas blangs ltar :
slob dpon brgyud 'dzin bstan srung bya ra mkhan :
rang rang gnas nas 'dir gshegs mchod gtor bzhes :
bdag cag phrin las ma lus myur 'grub mdzod :
ma ma kha kha la la le le ta ta te te i daM ba liM ta sarba pU dza khA hi :
bzhi pa gtor mnan ni /
gtor gzhong kha sgyur pa ri rab tu gsal ba'i 'og tu dam sri kun bkug gzhug byas la /
hrIHhU~M:
nga ni tshe bdag lha tshogs te :
ting 'dzin rol pa'i 'od zer gyis :
dam sri gzung 'dzin rtog pa'i tshogs :
gzung 'dzin med par bya ba'i phyir :
gtor gzhong ri rab 'og nyid du :
mnan nas phyag rgya bzhis btab bo :
deng nas byang chub ma thob bar :
bden pa'i stobs kyis ldang med shog :
oM laM AHlaM hU~M laM gzung 'dzin log rtog sarba trig nan :
oM oM swA swA hi hi ha ha :
gtor gzhong 'bru snas bkang /
lnga pa dngos grub blang ba ni /
sgrub rdzas rnams longs spyad la /
hrIHhU~M:
'chi med tshe yi lha tshogs rnams :
sngon tshe gong nas bsnyen cing bsgrubs :
da lta bdag dang gnyis med phyir :
gnyis su med pa'i dngos grub stsol :
oM A yur+dz+nyA na kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
de nas dbang dang sgrub mchod lta bur spyi mthun mchod bstod mdor bsdus bya /
dkyus tsam la med kyang chog
/drug pa nongs bshags ni /
hrIHhU~M:
phyogs bcu'i sangs rgyas byang sems ma lus dgongs :
don dam gnyis med spros pa kun bral yang :
klong du ma gyur rtog pa skad cig res :
blo 'das gnyis med don dang 'gal ba bshags :
zhes dang yig brgya lan gsum brjod /
bdun pa gshegs bsdu ni /
mdun bskyed rten yod na brtan bzhugs dang /
rten med pa'am yod kyang bdag mdun chabs cig bsdu ba ni /
hrIHhU~M:
snang srid snod bcud ma lus kun :
gdod nas lta ba'i klong yin phyir :
khams gsum sku gsum ye shes lnga'i :
klong yangs gsal stong chen por a :
zhes lta ba'i ngang du bzhag
/slar yang rig rtsal ma 'gags pa'i :
rol pa pad+ma he ru ka :
gnas gsum yi ge gsum gyis mtshan :
rdo rje'i go cha ldan par gyur :
ces ldangs la khyer so gsum lam du khyer /
brgyad pa smon lam dang shis brjod ni /
ho :
bla ma mgon po 'khor dang bcas :
bden pa chen po'i byin rlabs kyis :
bdag gzhan ma lus thams cad kyi :
'di phyi'i 'gal rkyen kun sel zhing :
'du ba rnam bzhi'i nad kun sel :
bgegs dang log 'dren kun las thar :
lo zla'i kag rnams rang sar zhi :
lus ngag sems la bde thob shog :
ces dang theg chen smon lam gzhan yang bya'o //
de nas me tog 'thor la /
hrIHhU~M:
chos sku'i bkra shis blo bral lta ba'i klong :
ka dag ye shes gsum ldan bkra shis shog :
longs sku'i bkra shis sgom pa dmigs med brdal :
gsal stong ye shes sku lnga'i bkra shis shog :
sprul sku'i bkra shis spyod pa spang blang bral :
shugs 'byung 'gag med re skong bkra shis shog :
bla ma'i bkra shis brgyud pa zam ma chad :
rig 'dzin rnam pa bzhi yi bkra shis shog :
yi dam bkra shis zhi dang khro gar bsgyur :
tshe bdag dkyil 'khor lha tshogs bkra shis shog :
mkha' 'gro'i bkra shis dngos grub ma lus stsol :
gnas yul dpa' bo mkha' 'gro'i bkra shis shog :
chos skyong bkra shis mthu rtsal nus par ldan :
mdo sngags bstan srung rnams kyi bkra shis shog :
nor lha'i bkra shis dgos 'dod re ba skong :
'bad med lhun grub 'byung ba'i bkra shis shog :
ces sogs shis pa rgyas par brjod do //
las byang gter gzhung nyid ngo mtshar shin tu che yang gab sprad sogs dbye ba phyed par bya dgos pa mang zhing cung zad rgyas pas /
tshe chog dkyus ma dang dbang sgrub tsam la stabs bder dmigs gzhung nas btus pa la nyes 'gal ci mchis rtsa gsum srung mar bcas la bshags pas tshangs par mdzad du gsol /
sgrub chen sogs dang dbang sgrub rgyas par spro na las byang gter gzhung nyid gtang dgos so //
bdag gzhan 'chi bdag g.yul las rnam par rgyal //
'chi med rig 'dzin rdo rje'i tshe dbang brnyes //
rigs lnga'i tshom bu gcig tu byang chub ste //
mkha' khyab rgyal ba'i dkyil 'khor mdzes byed shog
/ces pa'ang rang dang rang 'dra ba la phan 'dod khyer bde'i bsam pas pad+ma gar dbang blo gros mtha' yas pa'i sdes shrI de bI ko Ti'i ngogs 'chi med tshe'i chu rgyun rtag tu 'babs pa'i dben khrod du bsdebs pa dge legs 'phel //

//
