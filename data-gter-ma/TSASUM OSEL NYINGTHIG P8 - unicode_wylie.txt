rtsa gsum 'od gsal snying tig gi bka' srung spyi yi gsol mchod phrin las 'dod dgu'i rgyan zhes bya ba bzhugs so //
oM swasti /
srung ma'i gtor 'bul bya bar 'dod pas /
dpal gtor dpung rong gtso 'khor lnga mtheb kyu dang zas snas brgyan pa bsham la /
raM yaM khaM gis bsang sbyang /
stong pa'i ngang las rlung me thod sgyed steng //
b+han+d+ha'i snod du sha lnga bdud rtsi lnga //
bskol zhing 'od zhu zag med bdud rtsi'i bcud //
'dod yon rgya mtsho'i sprin phung 'phro bar gyur //
oM AHhU~M hoHsa brlab /
hU~M hrIH
ka dag dbyings las 'od gsal sgyu ma'i 'phrul //
rtsa gsum spyi dang khyad par dpal chen po //
bka' srung skur bzhengs dpal mgon ma ning nag
/sngags kyi srung ma khyab 'jug dam can sogs //
bka' gter srung ma 'khor dang bcas pa kun //
mchod pa'i mgron du myur du gshegs su gsol //
oM AHhU~M badzra gu ru d+he ba DA ki nI shrI d+harma pa la sa pa ri wA ra badzra sa mA dzaHsa spyan drangs /
dzaHhU~M baM hoHsa ma ya tiSh+Tha lhan /
bzhugs su gsol /
hU~M hrIH
snang srid bde chen dag pa'i ye shes rtsal //
srid zhi'i dpal 'byor lhun gyis grub pa yi //
phyi nang gsang ba bla med mchod pa'i sprin //
'bul lo dgyes par bzhes la phrin las mdzod //
oM AHhU~M badzra gu ru d+he ba DA ki nI shrI d+harma pa la sa pa ri wA ra ar+g+haM sogs nas /
shab+da rU pa shab+da g+han+d+he ra sa spar+she pra tIts+tsha swA hA/
ma hA pany+tsa a mr-ita khA hi /
ma hA rak+ta khA hi /
oM AHhU~M badzra gu ru d+he ba DA ki nI shrI d+harma pa la ma hA kA la ke ta ke ta rA hu la ma ma trag rak+sha aHyaHmaHduHruHtsaHshaHnaHsarba sa ma ya i daM ba liM ta kha kha khA hi khA hi /
bstan pa'i bka' srung chen po dpal mgon ma ning nag po /
khyab 'jug dug gi spu gri /
ma mo sngags kyi srung ma /
dam can skyes bu chen po rdo rje legs pa la sogs snying thig gnyan po'i bka' srung 'khor dang bcas pa rnams kyis mchod sbyin gyi gtor ma rgya chen po 'di bzhes la /
sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi sdongs grogs mdzod /
sngags 'chang rnams kyi 'phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/ces phrin las bcol /
bstod cing bskul ba ni /
hU~M b+h+yo :
skye ba med las skye ba'i cho 'phrul ni :
nam mkha'i mdog can srin po khros pa'i gzugs :
phyag gnyis thabs shes ru mtshon snying zhags bsnams :
he ru kaHdpal 'bar ba khyod la bstod :
spyan gsum dmar zlum me dang mnyam sbyor bas :
log 'dren bgegs kyi tshogs kun sreg mdzad cing :
yid bzhin 'dod pa 'jo ba'i beng chen las :
rnal 'byor dngos grub stsol mdzad khyod la bstod :
thabs kyi phyag rgya gtum drag 'bar ba'i sku :
pho rgyud dregs pa'i tshogs la dbang bsgyur zhing :
srid gsum zil gnon nyams pa'i srog gi gshed :
drang srong chen po sgra gcan 'dzin la bstod :
shes rab rdo rje btsun mo'i sgyu ma ni :
snang srid ma mo'i rje mor yongs shar ba :
snying thig gnyan po'i bka' srung rgya mtsho'i gtso :
dpal 'bar e ka dzA Ti khyod la bstod :
don dam chos kyi dbyings las ma g.yos kyang :
rnam pa khro chags sgeg pa'i sgyu 'phrul gyis :
bstan dgra tshar gcod rnal 'byor bu bzhin skyong :
dpal mgon lcam dral 'khor dang bcas la bstod :
hU~M b+h+yo :
sngon tshe 'og min chos dbyings pho brang du :
che ba'i che mchog kun bzang he ru kas :
bka' bsgos dam bzhag bstan srung rgya mtsho'i tshogs :
spros bral bde ba chen po'i klong nas bzhengs :
dug gsum dgra bgegs bsgral pa'i sha khrag rus :
zag med bdud rtsi'i mchod gtor 'di bzhes la :
ji ltar khas blangs g.yar dam bcas pa bzhin :
rnal 'byor bdag gi bcol ba'i phrin las sgrub :
gnas skabs nad gdon nyer 'tshe zhi ba dang :
tshe bsod dpal 'byor snyan pa'i grags pa spel :
mi dang mi min tshogs rnams dbang du sdus :
dgra bgegs 'byung po rtsad nas brlag par mdzod :
khyad par 'gro la phan bde 'byung ba'i gzhi :
bshad sgrub bstan pa yun ring gnas pa dang :
'od gsal snying po'i lam la zhugs pa rnams :
zag bcas 'od skur 'grub pa'i phrin las mdzod :
phyi ru snang srid klong lnga sprul pa'i zhing :
nang ltar mi shigs lhan skyes bde ba che :
gzhan du bskyed rdzogs zung 'jug chen po'i dbyings :
he ru kaHdpal go 'phang myur 'grub mdzod :
mdor na yid la smon pa'i don rnams kun :
bum pa bzang dang dpag bsam nor bu ltar :
dbang drag zhi bar rol pa'i phrin las kyis :
thogs med myur ba nyid du 'grub par mdzod :
nongs bshags brtan bzhugs sogs spyi ltar bya'o //
zhes pa'ang rab tshes lcags bya khrum zla'i tshes gsum la spa gro skyer chu'i gtsug lag khang du chos 'di 'chad nyan bgyis pa'i skabs /
rten mchog 'gyur med gling gi dge slong spong ba pa ngag dbang pad+ma chos 'byor nas rten bcas ched du bskul ba bzhin sngags btsun rgan po 'gyur med 'od gsal thugs mchog rdo rjes bris pa bstan 'gro'i dpal du gyur cig
/sarba mang+ga laM//
dge'o ///
/
