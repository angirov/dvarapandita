thugs rje chen po yang snying 'dus pa'i brgyud 'debs thugs rje mkha' khyab bzhugs so //
kun bzang snang ba mtha' yas chos kyi sku
/pad+ma rgyal po rigs lnga longs spyod rdzogs //
rigs drug 'gro 'dul mtsho skyes sprul sku la //
gsol ba 'debs so thugs rje mkha' khyab shog
/rdo rje btsun mo gsang 'dzin mkhar chen bza'//
'jig rten mgon po spang ston chos kyi dbang //
'ja' 'od skur gshegs ma Ni rin chen la //
gsol ba 'debs so thugs rje mkha' khyab shog
/snga 'gyur bstan pa'i rgyal mtshan seng ge'i sgra
/thugs rje che dngos dpal ldan kaHthog pa //
snang bzhi mthar phyin tshul khrims 'bum pa la //
gsol ba 'debs so thugs rje mkha' khyab shog
/theg dgu'i chos mdzod 'bum gyi sgo 'byed mgon //
mkhas shing grub brnyes bu 'bor ye shes mtshan //
phyogs med 'gro 'dul byang sems chos rje la //
gsol ba 'debs so thugs rje mkha' khyab shog
/shes rab gsum dang dbang phyug brgyad kyi mdzod //
mnga' bdag thugs sprul paN chen pad+ma dbang /
rig 'dzin grub mchog karma gu ru la //
gsol ba 'debs so thugs rje mkha' khyab shog
/bdud kyi g.yul 'joms blo gros rgyal mtshan 'dzin //
chos kun dbang 'byor dri med ye shes can //
gsang bdag dpa' bo phrin las lhun grub la //
gsol ba 'debs so thugs rje mkha' khyab shog
/bka' gter shing rta chos rgyal gter bdag gling //
rgyal ba'i gdung 'tshob rin chen rnam par rgyal //
bslab gsum dbang phyug A+o DI ya na la //
gsol ba 'debs so thugs rje mkha' khyab shog
/gsang chen phri~Xn la~Xs spel mdzad rnama~X rgyala~X mtshan //
pa~Xd+ma~Xs byin brlabs dba~Xng bzhi'i rgyala~X thabs 'chang //
sangs rgyas bstan skyong kun dga'i 'dren mchog la //
gsol ba 'debs so thugs rje mkha' khyab shog
/'ja~Xm dpal dbya~Xngs dngos mkhye~Xn nus brtse~X ba'i dbang //
smin grol bcud sbyin rtsa ba'i bla ma dang /
dkyil 'khor lha tshogs mkha' 'gro dam can la //
gsol ba 'debs so thugs rje mkha' khyab shog
/'khor 'das dbyer med lta ba'i gding thob cing //
stong nyid snying rje sgom gyi rtsal chen rdzogs //
mkha' khyab 'gro sgrol spyod pa mthar phyin te //
'jig rten mgon po'i go 'phang myur thob shog
/ces pa 'di'ang yig drug pa blo gros mtha' yas kyis sgrub thabs mdzes rgyan du bris pa dge legs 'phel ///
/
