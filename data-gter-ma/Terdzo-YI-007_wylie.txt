@#//
'dun bshig pad gnubs thun mong lugs ches zab pa bzhugs so //
'dun bshig 'bri gung phyag bzhes ma /
ya ma ri la na mo /
lnga brgya dus kyi tha ma la //
dgra bo kha drags gsar pa'i dus //
sngags pa mthu byed gsod rdung zer //
de yi 'dun gros bshig pa'i thabs //
bdag 'dra pad+ma 'byung gnas kyis //
gnubs ban 'khyams po khyod la gtad //
sangs rgyas ye shes lag tu chongs //
gzhan la spel ba'i gnas med do //
sems la stims shig sa ma ya //
'di'i lag len ni /
'jig nyi'am skar ma bra nye la bab pa'i dus su /
dug shog la /   gru gsum pa'i dbyibs su dras pa'i logs rer rgyang mtho re bas mi chung bar bya /
pho rog dang 'ug pa'i khrag bsres pa'i snag tshas gru gsum sum rim bris pa'i dbus su ling ga bri /
ling ga'i mgo thog tu wa /
g.yon du la /
'og tu ra ya /
g.yas su ha rnams mgo phyir bstan bri /
mu khyud nang ma'i logs re re me lhas byin gyis bsam sbyor ngan pa thams cad shig cig
/ces pa tshar re mgo phyir bstan du bri /
mu khyud bar ma'i g.yon du /
A+o~M tri kha la 'ur ba shag byer yA/
'og tu /
khaM raM yaM baM che ge mo'i 'dun gros shig yA/
g.yas su /
rA tsa 'dus 'dus khaM shag byer ya /
zhes pa rnams mgo phyi bstan du bri /
mu khyud phyi ma'i g.yon logs su /
raM lnga /
g.yas su /
khaM lnga /
'og tu yaM lnga re rnams mgo nang bstan du bri /
phyi rol gru gsum gyi rtse mor waM/
g.yon logs su phyai /
zur g.yon du shig
/'og tu yaM/
g.yas zur du waM/
g.yas logs su b+h+yo rnams mgo phyi bstan du bri /
ling ga'i dpral bar rus /
bla la bla dwags sogs gnas yig gang 'os tsam bri /
snying gar dza nr-i dza dang /
dgra bo che ge mo'i bsam sbyor gdug rtsub 'dun gros ngan shom thams cad shig cig
/mi 'grub par gyis shig
/med par gyis shig
/brlag par gyis shig
/phung bar gyis shig
/'jig par gyis shig
/ces sogs dmod pa kha sgyur skabs sbyar gang shong bri /
'byung bzhis bkru /
kho'i dri ma drug gang rnyed gzugs dang ming la byugs /
lcags snod du gcer la /
bla ma yi dam mkha' 'gro chos skyong la dpang gzug kho'i nyes pa bsgrag
/dbye 'gugs drag po ci mang byas la /
e nan 'dun shig
/wa la ra ya ha dgra bo che ge mo'i mthar /
sham bu kha bsgyur ni srog la byed na mA ra ya rbad sod /
bsam bsgyur la /
bsam sbyor 'dun gros gdug rtsub ngan shom thams cad sgyur cig
/shig cig
/shags 'debs na /
bsam ngan gtam shags yus smra thams cad pham par gyis shig
/'byed dkrug la che ge mo dang che ge shag phye phye dkrugs gtor /
bskrad pa la che ge mo yul gzhan du skrod cig spyugs shig
/bsod nams sogs nyams pa la che ge mo'i srog lus dbang klung tshe bsod dpal 'byor phun tshogs thams cad nyams phung brlag par gyis shig
/ces sogs 'dod don sham bu kha bsgyur gang byed bri bzlas gnyis ka bya'o //
de ltar rtsa sngags la sham bu kha bsgyur btags pa stong phrag yan bzlas rjes ling+ga bltab /   zur gsum po ling+ga'i snying ga'i nr-i steng du 'dzom par blteb /
slar zur gsum yang nr-i steng du blteb /
de ltar gwa'u'i nang du ma shong bar du zur kho na dbus su bltab bo //
srad bu ser po phyi sgril gyis bcing gwa'ur bcug
/de steng dbyar yin na me tog ser po /
dgun yin na gro yos kyis gwa'u kha bcad /
srad bu ser pos rgya gram du bcings nas /
gang du bskyur ba'i sar khyer nas /
gtor ma gsum bsham /
gcig bla ma dang dkon mchog gsum yi dam mkha' 'gro chos skyong la 'bul las grub pa'i gsol ba gdab /
gcig lha srin sde brgyad la bsngo phrin las bcol /
gcig chu bdag la gtad bcol gtam bya /
rang chu mi mthong sar bsdad la /
bden brdar gyi mjug tu /
e nan 'dun shig che ge'i bsam sbyor ngan pa kho rang la phar zlog cig
/me lhas byin kyang 'di yin no //
bsam sbyor ngan pa shig cig
/wa la ra ya ha zhes pa'i mjug tu sham bu kha bsgyur gang dgos gong ltar btags pa drag tu brjod cing gwa'u chur bskyur thal mo brdab /
phyi mig mi blta bar ldog go
/de ltar lan gcig gis ma grub na gsum bskyar bas mi 'grub mi srid do //
'dun bshig 'di la sngags rdzas bca' gzhi mi 'dra ba du ma snang mod kyang /
'di ni slob dpon pad+mas gnubs la gtad pa zab khyad can kha lag 'dril zhing dgos don tshang ba yin pas gzhan dang bsre bslad ma byed cig
/sa ma ya rgya rgya rgya /
@#//
'dun bshig gwa'u ma'i nyer mkho'i cha gsum bsngo tshul bzhugs so //
na mo gu ru /
'dir 'dun bshig gwa'u ma'i nyer mkho'i cha gsum la /
rin po che'i snod du gtor ma gsum dpe'u ris bris ltar bsham /
'bru sman dar zab sogs bran pa la chu gtsang gtor zhing /
oM swa b+hA wa shud+d+haHsarba sogs /
stong pa'i ngang las oM las rin po che'i snod yangs shing rgya che ba'i nang du oM AHhU~M 'od du zhu ba las byung ba'i dam rdzas gtor ma zag pa med pa'i bdud rtsi'i rgya mtsho chen po gsum du gyur /
oM AHhU~M ha hoHhrIH
gsum /
na maHsarba ta thA ga te b+h+yo bi shwa sogs gsum brjod /
mchod sbyin gyi gtor ma rgya chen po 'di 'bul zhing bsngo ba'i gnas su gyur pa ni /
drin can rtsa ba dang brgyud par bcas pa'i dpal ldan bla ma dam pa rnams dang /
skyabs jo bo dkon mchog gsum /
yi dam rgyal ba'i dkyil 'khor gyi lha tshogs /
dpa' bo mkha' 'gro chos skyong ma mgon lcam dral bstan srung chos kyi sgron ma la sogs pa /
bla ma yi dam dpa' bo mkha' 'gro dam pa ye shes chos skyong ba'i srung ma'i tshogs dang bcas pa rnams la 'bul lo //
bzhes nas rnal 'byor pa che ge mo bdag cag dpon slob yon mchod mi nor 'khor dang bcas pa rnams la pha rol mi dang mi ma yin sogs kyi bsam sbyor gdug rtsub 'dun gros ngan shom byed pa thams cad sgyur cig
/mi 'grub par mdzod cig
/'jig par mdzad du gsol /
zhes dbul /
de bzhin gshegs pa bzhi'i mtshan brjod /
oM AHhU~M/
mchod sbyin gyi gtor ma rgya chen po 'di 'bul zhing bsngo ba'i gnas su gyur pa ni /
lha klu btsan bdud ma mo rgyal po /
gza' rgod gnod sbyin the'u brang la sogs pa snang srid lha srin sde brgyad pho mo klu rgyud gsum gyis bsdus pa'i 'jig rten khams kyi dregs pa can thams cad la 'bul lo //
bzhes nas rnal 'byor pa bdag cag dpon slob yon mchod mi nor 'khor dang bcas pa la pha rol mi dang mi ma yin gyi bsam sbyor gdug rtsub 'dun gros ngan shom byed pa thams cad mi 'grub par gyis shig
/gtor bar gyis shig
/'jig par gyis shig

/rin chen mang la phyag 'tshal lo sogs /
mchod sbyin gyi gtor ma dam pa 'di 'bul ba'i gnas su gyur pa ni /
mtsho 'dir gnas pa'i klu btsan klu sman la sogs pa dus su rgyu ba dang /
gnyug mar gnas pa thams cad la 'bul lo //
bzhes nas bdag gis khyod la phrin las gnyan po bcol ba 'di nyid myur ba nyid du 'grub par gyis shig
/lo zla zhag dang za mar ma 'gor bar phrin las bcol pa 'di nyid sgrubs shig sa ma ya /
zhes dbul /
rdzas gwa'u chur bskyur rjes kyi dmod pa bya ba ni /
rtsa brgyud bla ma rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam lha tshogs rnams kyi\u0f8e
chos skyong srung ma rnams kyi\u0f8e
rgyu 'bras bslu ba med pa'i bden pas pha rol mi dang mi ma yin gyis bdag cag la bsam sbyor gdug rtsub 'dun gros ngan shom byed pa thams cad mi 'grub par gyur cig
/phung bar gyur cig
/'jig par gyur cig
/e nan 'dun shig pha rol gyi bsam sbyor ngan pa kho rang la phar zlog cig
/me lhas byin kyang 'di nyid yin no //
bsam sbyor ngan pa shig cig wa la ra ya ha bsam sbyor gdug rtsub 'dun gros ngan pa thams cad sgyur cig shig cig mA ra ya rbad sod /
ces gwa'u chur 'phangs pa dngos su bltas la thal mo lan gsum rdeb /
'di dag gi sham bu rnams 'dun shig kho na ltar bris kyi dbye bskrad gsad pa bsod nams nyams pa sogs la sham bu gzhung bzhin 'gebs dgos so //
zhes pa 'di yang rang nyid kyis lag tu mi len par bskul tshe nyer mkhor byung bas 'bri gung pa zhe sdang gshin rje'i gshed kyis bris so ang ///
/
@/
gab pa'i zhal gdams ni /
rab mtsho gnyan sde brgyad gnas sa /
'bring chu mig gnyan po sde brgyad lha klu gnas sa /
tha ma 'bab chu drag po rang yul du mi ldog cing dgra yul du 'bab pa la bskyur /
ling+ga'i mtha' chos 'byung gi nang du dzaHkhram bri /
bab ni /
spang spos yin pas /
dbyar dgun gang la bya yang dgos /
me tog ser po ni lce tsha ba yin /
zab gnad la gzhung du dbyar dgun rdzas so sor gsungs kyang /
dbyar dgun gang la nyams su len yang /
lce tsha ba dang gro yos spang spos gsum ka 'dzom par byas na legs pa yong gi yod lags /
zhes bdag gi rje bla ma d+harma kIrti'i zhal gdams so ///
/
@/
dgra'i 'dun ma bshig 'dod na /
shog bu gtsang ma zur gsum la /
dpe'u chung bzhin du bris byas te /
phyi'i logs thung gsum po la /
ya ra la wa hring /   mgo nang bstan /
zhes shong tshad bri /
gru gsum nang du pha rol po'i ming rus dang /  zur nas mgo gzung phreng du bri /
che ge mo bdag la kha mchu rtsod pa 'di'i 'dun ma 'di chus khyer cig
/bsam ngan dang gros ngan dang 'dun ma ngan pa ci bsam pa thams cad chus khyer cig
/med par gyis shig
/ces bri /
kham sa la zur gsum nang can byas te /
kha sbyar ba'i nang du bcug la /
snal ma ser pos rgya gram du bsdam /
thebs yod pa'i dus srod la 'bab chu 'gro nges la bskyur la ya ra la wa hring /
brgya rtsa re bzlas kyin me tog lce tsha yod na rab /
med na me tog ser po /
yos spog 'gas po tshum re brgyab ste /
chu la bskyur la dgra bo'i 'dun ma thams cad ling ling chus khyer bar dmigs te /
nub re la lan nyi shu re byas pas /
nub lnga drug dus 'dun ma zhig par the tshom med /
kham sa'i zur gsum sngags dang bcas pa de min pa mi dgos /
nub gzhan la me tog dang yos rang la byed /
de yis dgra bo'i 'dun ma bshig par 'gyur ro //
de rnams kyis kha mchu dang jag dang chom rkun dang /
de la sogs ngan byed gtso bor rtsom pa kun zlog par 'gyur ro //
gnod sbyin a pa rA tsi ta'i las tshogs yin par 'dod /[ \u0f80]atsha :[ \u0f01\u0f83]:
'dun gros sel la /
phung sa'i gwa'u'i nang lha srin sde brgyad 'dun bshig sngags /
a ya ma du ru tsa sha na dgra bo che ge mo'i 'dun gros shig cig swA hA/
gru gsum la ling ga ming rus gzhug
/logs la lha klu'i sngags 'di bri /
ca 
cha 
'a 
za 
zha 
ja 
bri /
skud pa ser pos bcing /
me tog ser po steng du blugs /
'dun ma shig byas la chu la skur /
mi gsum yan chad gros byed zhig par 'gyur /
dug shog ser la zhal bshus byas /
'dun ma dam na lan gsum bya /
man ngag dpe ris dgos /
rgya nag gwa'u rdzogs /
!
zur gsum dkyil na sngags 'di /
a ya ma du ru tsa sha na tri ta ha dgra bo che ge mo'i 'dun gros thams cad 'jig par gyur cig
/ces bri /
logs gsum la ca cha 'a za zha ja bri /
rdzas se ba rang zhig zer /
ling ga nyi shu rtsa gcig sogs /
lha dbye 'gug gzhug bden brdar bya /
a ya ma du ru tsa sha na dgra bo che ge 'ur ling 'ur ling 'ur shig 'ur shig 'ur chom 'ur chom dgra bo'i 'dun gros ngan pa thams cad 'jig par gyur cig
/ling+ga'i nang du dug dang yungs dkar blug
/gwa'u'i ya thod thun khung bya /
thun thag drang /
tshon skud rgya gram bcing /
sngags gong ma stong tshar ba dang chu 'brug sngags sham man ngag la thun bya dmod bcol ngan pa bya /
ye d+har brgya rtsa /
chu 'gram gtsang gtor gsum bla ma yi dam chos skyong dang gzhi bdag chu'i lha la 'bul /
gwa'u bcu gsum bzo /
chu 'gram nyin re re bsgrub /
khyim na nyi ma bdun bsgrub chu la bskyur /
gnas khang srung ba glang chen man ngag zhal las shes /
chu gtor dang dkar gtor gtang /
chu'i lha mo chu srin mgo can chu glang la zhon pa la gtor ma 'bul /
gwa'u chu la bskur g.yab mo 'debs /
chos skyong la gtang rag 'bul /
dgra snying gnam lcags 'khor lo rtsibs brgyad steng sde brgyad bskyed /
drag sngags sgrog cing mtshon 'phen 'khrug par bsam /
tshon skud yugs skra skyer phur kham 'jim gwa'u cha gsum bya /
