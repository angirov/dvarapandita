re man+ta'i skong gsol cang shes char 'beb yod /
hU~M/
'gro ba kun la brtse ba'i shAkya thub //
byang chub sems dpa' cang shes nyi ma'i snying /
khro rgyal rta mchog pad+ma he ru ka
/rta drel rngog chags skyabs phyir gshegs su gsol //
nyi ma'i sras po 'phags pa re man+ta //
rang 'dra lnga brgya'i 'khor dang bcas pa rnams //
rta drel rngog chags 'phel zhing rgyas pa'i phyir //
thugs dam dbang gis gnas 'dir gshegs su gsol //
ma hA kA la rta nag rting dkar can //
sems dpa' rnam thos sras dang gang ba bzang //
rta yi srung ma gnod sbyin ku be ra //
rngog chags bsrung phyir gnas 'dir gshegs su gsol //
pad zla nyi ma dgra bgegs bsnol ba'i gdan //
cang shes rgyan ldan la sogs khri steng du //
dgyes shing brtan pa'i tshul gyis bzhugs su gsol //
dzaHhU~M baM hoH
tiSh+Tha lhan /
hU~M/
'jig rten 'das dang ma 'das rta lha'i tshogs /
khyed rnams mchod cing thugs dam bskang ba ni //
'bru bzang bshos gtsang bdud rtsi skyems phud bran //
ting 'dzin sngags dang phyag rgyas byin brlabs te //
kun tu bzang po'i rnam thar mchod pa'i sprin //
chu bzhi nyer spyod lnga dang 'dod yon lnga //
ngo mtshar mchod pa bco brgyad rgyal srid bdun //
gling bzhi ri rab nyi zla bye ba brgya //
lha mi'i dpal 'byor longs spyod dpag med rnams //
blo yis blang dang yid kyis rnam sprul te //
bcom ldan shAkya seng ge'i thugs dam bskang //
cang shes nyi ma'i snying po'i thugs\u0f8e
gsang mchog gzungs sngags rnams kyi thugs\u0f8e
khyed kyi thugs dam gnyan po bskangs gyur nas //
bdag gi rta drel rngog chags thams cad la //
tshad med thugs rjes rtag tu srung skyob mdzod //
sman raka gtor ma phyi nang gsang mchod tshogs //
rig ma bcu drug lta spyod ting 'dzin gyis //
bcom ldan khro rgyal rta mgrin thugs dam bskang /
khyed kyi thugs dam gnyan po bskangs gyur nas //
bdag gi rta drel rngog chags thams cad kyi //
lus ngag yid gsum srung zhing skyob pa dang //
gnod byed btsan sri'i gnod pa zlog pa dang //
rngog chags rnams kyi gnod byed tshar chod cig
/gtor ma 'bru sman rin chen dar zab dang //
shel rmog bse khrab ba dan lce brgyad dang //
ral gri 'khor lo rdo rje mda' dar dang //
rta sngon ngang pa spu mdzes rgyan ldan pa //
dngos su 'byor dang yid kyis rnam sprul te //
rdo rje re man+ta yi thugs dam bskang //
dpal rab 'chang ba'i mgon po'i thugs\u0f8e
Ar+Ya re man+ta yi thugs\u0f8e
gzhon nu nyi ma'i sras po'i thugs\u0f8e
khro chen re man+ta yi thugs\u0f8e
rang 'dra'i 'khor tshogs lnga brgya'i thugs\u0f8e
steng na lding ba khyung gi thugs\u0f8e
logs na 'jum pa bya khra'i thugs\u0f8e
mdun na 'gro ba stag mo'i thugs\u0f8e
rgyab na 'gying ba seng chen thugs\u0f8e
'khor dang bcas pa'i thugs dam bskangs gyur nas //
bdag gi rta drel rngog chags thams cad kun //
dus rnams kun tu srung zhing skyob pa dang //
'phel zhing rgyas pa'i phrin las mdzad du gsol //
sdom lheb la gar grang ba chu 'gags sogs //
rta nad 'tsher rtsub thams cad zlog tu gsol //
glo bur dgra rkun rta 'dre rtil sri rnams //
bskrad dang bcing dang gsod pa'i phrin las mdzod //
dkar gsum mngar gsum 'bru sman rin chen dang //
sngon po chu ris dar sna'i rgyal mtshan sogs //
dngos su 'byor dang yid kyis rnam sprul te //
rdo rje rnam thos sras po'i thugs dam bskang //
gnod sbyin gang ba bzang po'i thugs dam bskang //
'khor bcas thugs dam gnyan po bskangs gyur nas //
bdag gi rta drel rngog chags thams cad kun //
'phel zhing rgyas pa'i phrin las mdzad du gsol //
zhon pas phongs dang dbul dang rgud pa rnams //
thams cad zlogs shig sgyur cig zhi bar mdzod //
god 'dre ltog 'gong dbul sri tshar chod cig
/bshos bu skyems phud 'bru sna dar tshon dang //
rta nag rting dkar 'jol ber ral gri dang //
ru mtshon la sogs dngos 'byor yid sprul gyis //
lha chen ma hA kA la'i thugs dam bskang //
rta nag rting dkar 'chibs pa'i thugs\u0f8e
nyi zla skar chen 'phro ba'i thugs\u0f8e
rta bdag ku be ra yi thugs\u0f8e
rang 'dra'i sprul pa 'bum gyi thugs\u0f8e
khyed kyi thugs dam gnyan po bskangs gyur nas //
bdag gi rta drel rngog chags thams cad kun //
srung zhing skyob pa'i rdzi bo khyod la bcol //
sngon gyi dam tshig thugs dam dran mdzod la //
gzhi byes lam gsum kun tu srung skyob mdzod //
rngog chags rnams la gnod pa thams cad zlogs //
rta 'dre btsan sri gnod byed tshar chod cig
/shAka thub sems dpa' cang shes nyi ma'i snying //
rta mgrin re man+ta dang rnam thos sras //
mgon po ku be ra rnams bdag la dgongs //
thog med dus nas da lta yan chad du //
zhon pa phongs pa'i sgrib pa ci bsags pa //
mgon po khyed rnams spyan sngar 'gyod pas bshags //
phyin chad mi bgyid legs par sdom lags kyis //
sngon bsags las sgrib byang bar byin gyis rlobs //
mi sgrib tshangs pa'i dngos grub myur du stsol //
rkang bzhi rngog chags 'phel ba'i bkra shis shog
/oM sa ma ya /
AHsa ma ya /
hU~M sa ma ya /
oM Ar+Ya re man+ta swA hA/
oM badzra satwa sa ma ya nas satwa AH
lha rnams nongs pa gang mchis bzod par gsol //
rang gnas gshegs sam rten la ci bder bzhugs //
'jig rten 'jig rten 'das pa'i dge legs tshogs //
gong nas gong du 'phel ba'i bkra shis shog
/ces brjod do //
'di bris nyes pa mchis na rta lha'i tshogs la bshags /
dge bas 'gro kun rta mchog 'grub par shog
/ces a rA gas sbyar ba mang+ga laM///
/
