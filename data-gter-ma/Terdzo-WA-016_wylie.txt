dngos grub len pa ni /
oM AHhU~M:
chos dbyings phyogs lhung bral ba'i dkyil 'khor du :
snang ba mtha' yas 'chi med tshe yi bdag :
gsol ba 'debs so tshe yi dngos grub stsol :
'gal rkyen bar chad zhi bar byin gyis rlobs :
oM AHhU~M:
'od gsal rang shar rol pa'i dkyil 'khor du :
tshe dpag med mgon 'chi med tshe yi bdag :
gsol ba 'debs so tshe yi dngos grub stsol :
'gal rkyen bar chad zhi bar byin gyis rlobs :
oM AHhU~M:
pad+ma 'dab stong rgyas pa'i dkyil 'khor du :
o rgyan pad+ma 'chi med tshe yi bdag :
gsol ba 'debs so tshe yi dngos grub stsol :
'gal rkyen bar chad zhi bar byin gyis rlobs :
oM AHhU~M/
bde chen 'od gsal mchog gi dkyil 'khor du //
bai ro tsa na 'chi med tshe yi bdag
/gsol ba 'debs so tshe yi dngos grub stsol //
'gal rkyen bar chad zhi bar byin gyis rlobs //
oM AHhU~M/
zab lam smin grol chos kyi dkyil 'khor du //
gter bdag gling pa 'chi med tshe yi bdag
/gsol ba 'debs so tshe yi dngos grub stsol //
'gal rkyen bar chad zhi bar byin gyis rlobs //
oM AHhU~M/
las rlung d+hU tir dag pa'i dkyil 'khor du //
rtsa ba'i bla ma 'chi med tshe yi bdag
/gsol ba 'debs so tshe yi dngos grub stsol //
'gal rkyen bar chad zhi bar byin gyis rlobs //
oM AHhU~M:
rtsa brgyud bla ma yi dam lha tshogs dang :
dpa' bo mkha' 'gro chos skyong gter bdag la :
gsol ba 'debs so tshe yi dngos grub stsol :
'gal rkyen bar chad zhi bar mdzad du gsol :
oM AHhU~M badzra dz+nyA na A yu She hU~M b+h+rU~M nr-i dzaHsarba sid+d+hi pha la hU~M A:
zhes gsol 'debs tshe dzapa? dang bcas pas dkyil 'khor la bskor zhing /
slar yang sgrub rdzas rnams gnas gsum du reg cing /
oM/
bcom ldan tshe dpag med mgon gyis //
sku yi tshe dbang bdag la stsol //
mi zad rgyan gyi 'khor lo'i sku
/mgon po khyod dang mnyam par shog
/kA ya sid+d+hi oM/
AH
bcom ldan tshe dpag med mgon gyis //
gsung gi tshe dbang bdag la stsol //
mi zad rgyan gyi 'khor lo'i gsung //
mgon po khyod dang mnyam par shog
/wA ka sid+d+hi AH
hU~M/
bcom ldan tshe dpag med mgon gyis //
thugs kyi tshe dbang bdag la stsol //
mi zad rgyan gyi 'khor lo'i thugs //
mgon po khyod dang mnyam par shog
/tsit+ta sid+d+hi hU~M/
tshe zan g.yas skor dang tshe chang g.yon skor du rol la /
slar yang /
oM b+ha ga wa te A yur+dz+nyA na sa pa ri wA ra ar+g+haM nas /
shab+da pra tIts+tsha swA hA/
zhes mchod /
hrI:
chos dbyings ngang las rang byung rang shar ba'i :
mgon po tshe dpag med la phyag 'tshal bstod :
sems ma bzhi dang mgyogs ma chen mo bzhi :
sgo srung bzhi sogs 'khor dang bcas la bstod :
zhes bstod /
yi ge brgya pa dang /
ma rnyed yongs su ma tshang dang :
sogs kyis nongs pa bshags /
rten yod na /
'dir ni gzugs dang lhan cig tu //
sogs kyis bstim /
med na /
oM/
khyed kyis sems can don kun mdzad //
sogs kyis ye shes pa gshegs /
a :
skye 'gag gnas gsum mtha' bral don gyi lhar :
gshegs bzhugs dngos po'i mtshan mas dben mod kyi :
'on kyang rang gsal ma 'gags snang stong gzhi :
skye med thugs srog nA da'i dbyings su bsdu :
badzra mu :
zhes dam tshig pa bsdu /
dge ba 'di yis myur du bdag
/tshe dpag med mgon 'grub gyur nas //
sogs kyis dge ba bsngo /
rang bzhin chos dbyings ngang nyid las :
gzugs sku'i rnam rol dpag yas kyis :
rlabs chen phrin las skyong mdzad pa'i :
brgyud gsum bla ma'i bkra shis shog :
ma 'gags rang gsal 'od lnga'i klong :
rab 'byams dkyil 'khor rnam par mdzes :
mchog thun dngos grub stsol mdzad pa'i :
yi dam lha tshogs bkra shis shog :
phyogs bcu gnas yul sprul pa'i zhing :
phrin las rnam bzhi'i rol gar mkhan :
mkha' 'gro srung ma'i tshogs rnams kyis :
bkra shis bde legs bstsal du gsol :
zhes sogs bkra shis rgya cher brjod pas mtha' brgyan par bya'o //

//
