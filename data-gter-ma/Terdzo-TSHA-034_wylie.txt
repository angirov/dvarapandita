@#//
bcom ldan 'das 'jam dpal zhi khro'i nyams len rgyun khyer mchog thun gyi dngos grub thams cad myur du thob par byed pa'i rdo rje'i go cha bzhugs so //
dkon mchog brtsegs pa las /
sangs rgyas gang+gA'i klung gi bye ma snyed kyi mtshan brjod pa bas 'jam dpal gyi mtshan lan gcig brjod pa mchog tu gsungs phyir rang gi nyams len no //
lung thob nges kyi gzhung tshig ma bcos par bsgrigs pas byin rlabs che'o //
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i gzhir gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bdag dang mtha' yas sems can rnams //
dus gsum bzhugs la lus 'bul lo //
tshe rabs bgrangs pa'i dge ba rnams //
bsdus nas byang chub mchog tu bsngo //
lan gsum /
tho rangs tsog pur 'dug nas skyabs sems byas pa'i mthar gsungs pa'i don /
mdun gyi nam mkhar sangs rgyas thams cad 'dus pa'i ngo bo rang gi yi dam 'jam dpal dkar po zhal gcig phyag gnyis pa /
g.yas mchog sbyin dang g.yon ut+pa la'i yu ba thugs kar 'dzin pa /
snyan gyi thad kar kha gyes pa'i steng na stong phrag brgya pa'i po ti 'dzin pa /
zhabs skyil krung gis pad zla la bzhugs shing /
dar dang rin po che'i rgyan gyis spras pa /
brgyad gnyis lon pa'i lang tsho can du gyur /
de'i gnas gsum yi ge gsum las 'od 'phros /
ye shes pa spyan drangs dzaHhU~M baM hoH
a b+hi Shiny+tsa mAM/
dbang bskur mi skyod pa yis dbu brgyan gyur /
dngos 'byor yid kyis rnam sprul pa'i //
lha rdzas dag pa'i nyer spyod rnams //
bcom ldan 'khor dang bcas la 'bul //
bzhes nas bdag la dngos grub stsol //
oM sarba ta thA ga ta Ar+Ya many+dzu shrI ar+g+haM sogs /
'dzam bu gling dang gling gzhan rnams //
rin chen sna bdun gyis bkang ste //
stong gsum la sogs ma lus pa //
zhum pa med par byas te 'bul //
oM sarba ta thA ga ta Ar+ya many+dzu shrI rat+na maN+Da la pra tIts+tsha hU~M swA hA/
gang gi blo gros sgrib gnyis sprin bral sogs /
'jam pa'i dbyangs la 'dud //
brtse ldan khyod kyi mkhyen rab sogs nas /
spobs pa'i snang ba bstsal du gsol //
paN+Di ta stong la gcig chag gis mdzad pa'o //
rgya gar skad du /
Ar+ya many+dzu shrI tan+t+ra tsit+ta /
bod skad du /
'phags pa 'jam dpal gyi rgyud kyi yang snying /
'jam dpal gzhon nur gyur pa la phyag 'tshal lo /
'di ltar sangs rgyas bcom ldan 'das //
ye shes sku ste rang byung ba //
ye shes mig gcig dri ma med //
ye shes snang ba lam me ba //
a ra pa tsa na ya te na maH
ye shes sku nyid khyod la 'dud //
rdzogs pa'i sangs rgyas rnams kyis bshad //
bcom ldan 'das 'jam dpal ye shes sems dpa'i don dam pa'i mtshan yang dag par brjod pa /
de bzhin gshegs pa shAkya thub pas gsungs pa rdzogs so //
'di mtshan brjod tshar gcig dang mnyam par o rgyan chen pos gsungs so //
bcom ldan 'das 'jam dpal gyis bdag la dbang bskur zhing shes rab kyi snang ba phun sum tshogs pa bskyed du gsol /
de ltar gsol ba btab pas mdun bskyed kyi gnas gsum nas sku dang sngags phreng dang phyag mtshan grangs med pa 'phros nas bdag la thim pas sku gsung thugs kyi dbang thob /
de nas mdun bskyed 'od du zhu nas bdag la thim pas bdag nyid skad cig la mdun bskyed dang 'dra ba'i 'jam dpal gyi skur gyur pa'i snying rtse mo gyen du bstan pa'i dbus su 'khor lo dkar po rtsibs drug pa'i lte ba la aH
rtsibs drug la mdun nas brtsam yig drug bkod pa /
'khor lo la ma reg par 'khor lo g.yas dang yig 'bru g.yon du 'khor bar gyur /
oM wA kye daM na maH
'jam dpal rtsa rgyud las /
yi ge drug pa 'gro ba drug las sgrol bar byed pa'i bdag nyid bsam gyis mi khyab pa /
zla med pa'i rdzu 'phrul che ba /
srid pa'i rgya mtsho thams cad dang /
sdug bsngal gsum gyi sdug bsngal las grol bar byed pa /
'byung po thams cad kyis bzod dka' ba /
'jig rten thams cad kyis ma gos pa /
'byung po thams cad kyis mi thub pa /
srid pa'i las thams cad sbyong bar byed pa /
sangs rgyas kyi chos thams cad thob par byed pa /
ma rungs pa thams cad zlog par byed pa /
sangs rgyas thams cad rjes su yi rang bar byed pa /
phun sum tshogs pa thams cad byed pa /
'jam dpal gyi bstan pa la sngags thams cad kyi mchog de gang zhe na /
oM wA kye daM na maH
rtag tu bzlas brjod byed na don thams cad  'grub par byed par 'gyur ro //
nyin re zhing brgya rtsa bzlas na 'chi ba'i tshe 'jam dpal dbyangs kyi zhal mthong ngo //
gtan du bzlas na sangs rgyas nyid kyang tshe 'dir thob par gsungs so //
skad cig gis lce yi steng na pad+ma dang zla ba'i steng na rdo rje dkar po'i lte ba la hU~M gis mtshan pa las 'od 'phros /
sangs rgyas dang byang chub sems dpa' thams cad kyi nus pa gsung gi dbang phyug thams cad 'od dmar po'i rang bzhin du bsdus nas rdo rje la thim /
de 'od du zhu ba las byung ba'i rdo rje sems dpa' tshon gang ba sku mdog dkar po g.yas rdo rje thugs kar 'dzin cing /
g.yon dril bu dkur brten pa /
dar dang rin po ches brgyan cing rol pa'i stabs kyis bzhugs pa'i thugs kar /
zla ba'i gdan yungs dkar gshags pa tsam gyi steng du rdo rje nas 'bras tsam gyi lte bar hU~M spus bris pa tsam gyi mtha' skor du yi ge brgya pa /
rdo rje la A li dmar pos bskor ba /
sems dpa' la kA li sngon pos bskor bar gyur /
gsol ba 'debs pa'i sngags 'di lan gsum brjod /
oM AHhU~M hrIH
badzra gu ru d+harma kA ya /
saM b+ho kA ya /
nirmA kA ya /
a d+hiSh+ThA na /
a d+hiSh+Thi te swA hA/
sarba sid+d+hi pha la hU~M/
zhes brjod pa tsam gyis sngags gsum las 'od zer dkar dmar mthing gsum 'phros /
rgyal ba thams cad kyi sku gsung thugs kyi byin rlabs nus mthu 'od zer gyis tshur bsdus nas so sor thim par gyur /
oM badzra satwa sa ma ya sogs nas /
satwa aH
oM a A i I sogs /
ka kha ga g+ha nga sogs dbyangs gsal /
sngags gsum lan bdun bdun brjod /
kA li sems dpa' la thim /
A li rdo rje la thim /
yig brgya hU~M la thim /
sems dpa' rdo rje la thim /
rdo rje hU~M la thim /
hU~M lce la thim par gyur /
oM ye d+harma sogs lan bdun brjod /
hrIH
ngag gi dbang phyug sangs rgyas bcom ldan 'das //
bla ma yi dam mkha' 'gro thugs rje can //
sngags kyi nus pa 'bras bu'i bcud dang ldan //
grags stong tshangs pa'i dbyangs la phyag 'tshal lo //
mi zad gsung gi 'khor lo gang bskor ba //
deng 'dir bdag gi ngag la bskor nas kyang //
dpal dang gzi brjid bden pa 'grub mdzad de //
byin rlabs dbang dang dngos grub bstsal du gsol //
wA ka pad+ma maN+Da la a b+hi Shiny+tsa tu mAM/
zhes brjod dmigs med ngang du mnyam par bzhag
/'di yis ngag gi nus pa dung 'gyur zhing //
gzhan gyis bcings pa dang /
mnan pa las grol bar 'gyur ro //
'di lta bu nangs ma re la ma chag par byas na /
sangs rgyas gang+gA'i klung gi bye ma snyed kyi mthu nus dang mnyam par gsungs pas brtson par bya'o //
zhes kha la rgyas 'debs kyi gzhung las ji ltar byung ba bzhin no //
!
oM swa b+hA wa sogs /
rang nyid 'jam dpal 'od du zhu nas stong par gyur /
stong pa'i ngang las skad cig gis gnam sa srid pa'i 'khor lo spu gri ltar rno ba'i rtsibs bye ba grangs med g.yas g.yon du drag tu 'khor ba'i nang gi 'og gzhir /
gru gsum mthing nag 'bar ba'i nang du dgra bgegs byad ma gan rkyal du lces brang khebs pa'i snying gar r+n+ri'i mig tu zug pa'i gnam lcags kyi phur pa zur gsum me yi tshwa tshwa 'phro bas gser gyi sa gzhi la 'dzer bas bskal pa'i bar du thar sa med pa /
phur pa'i stod gnam lcags las grub pa'i rdo rje rtse dgu pa stong gsum dang mnyam pa /
rwa 'og ma rnams la bka' brgyud kyi bla ma yi dam lha tshogs /
sangs rgyas byang sems rnams bdag dang bsrung bya rnams srung ba'i tshul du bzhugs pa /
rdo rje'i phyi rol 'khor lo'i nang du rdo rje'i ra ba ye shes kyi me rab tu 'bar bas gnod byed thams cad rgyangs grag tu nye bar mi nus pa /
rdo rje'i lte ba yangs shing rgya che ba rin po che sna tshogs las grub pa'i gzhal yas khang gru bzhi rgyan rta babs dang ldan pa sra la mkhregs pa'i dbus su /
'khor lo rtsibs bcu rim pa gnyis kyi dbus pad+ma 'dab bzhi'i lte bar chu glang pad nyi baM gyi gdan la rang gi rnam par shes pa hU~M mthing nag gcig tu gyur pa las 'od zer 'phros don gnyis byas tshur 'dus yongs su gyur pa las /
skad cig gis rang nyid 'jam dpal gshin rje'i gshed mthing nag zhal gsum phyag drug pa /
g.yas zhal dkar ba /
g.yon zhal dmar ba /
dbus zhal mthing nag
/g.yas dang pos ral gri
/bar pas tho ba /
tha mas gtun shing /
g.yon dang pos lcags kyu /
bar pas sbrul zhags /
tha mas thong gshol 'dzin pa /
zhabs bzhi bsgrad cing rdo rje'i gshog pa gdengs pa /
dur khrod kyi chas brgyad gsol zhing yum be tA li dmar mo phur pa dang lcags drwa 'dzin pas 'khyud nas me phung gi klong na 'gying ba'i dpral bar 'jam dpal /
mgrin par rta mgrin /
lte bar chos rgyal /
gsang bar bdud rtsi 'khyil ba /
thugs kar phyag na rdo rje'i thugs kar gser gyi mchod rten khri 'phang lnga pa'i bum par 'jam dpal gzhon nur gyur pa gser mdog zhi 'dzum dar dang rin po ches brgyan cing skyil krung gis bzhugs pa /
phyag bzhir ral gri po ti mda' gzhu bsnams shing gzhon nu zur phud lnga dang ldan pa'i thugs kar nyi zla'i ga'u'i nang pad nyi'i steng ya nag po'i gdan la hU~M mthing nag gi nang du mUM gser mdog
/de la sngags g.yas su 'khor ba /
'khor ni pad+ma 'dab bzhi la sras mchog rigs bzhi yab yum mthing ser dmar ljang be con sdigs mdzub can /
nang gi rtsibs bcur phyogs skyong gshin rje bcu /
phyi'i rtsibs bcur bdud rtsi 'khyil ba bcu zhal nang du gyu nas skyabs sbyin gyi phyag rgyas bsrung ba'i las mdzad pa /
rtsibs mchan bcu la stobs chen mthing nag bcu ba dan rlung g.yab 'dzin pas dgra bgegs gyod byur thams cad rlung gi shugs kyis rgya mtsho'i pha rol bskrad pa /
sgo bzhir sgo ba bzhi dang phyi'i khyams su ging bdud rtsis shan dregs pa'i tshogs dang bcas pa gsal ba'i gnas gsum oM dkar AHdmar hU~M mthing las 'od zer 'phros pas ye shes pa spyan drangs /
gshin rje nag po'i 'khor lo las thams cad 'grub pa'i rgyud las /
rdo rje bsdu ba'i phyag rgya dang sngags kyis bde gshegs 'khor dang bcas pa bsdu bar bya'o //
lag ngar gnyis ni nges bsnol la //
mdzub gnyis lcags kyu'i tshul byas te //
se gol brdab cing bsdu bar bya //
lcags kyu la sogs rnam bzhi yis //
nges par 'gugs pa la sogs bya //
zhes gsungs pa ltar bya zhing /
oM many+dzu shrI ya mAn+ta ka ya ma rA tsa sa pa ri wA ra oM badzra sa ma dzaHdzaHhU~M baM hoH
tiSh+Tha lhan /
dam tshig pa dang dbyer med du gyur cing /
dbu rgyan nang du rigs lnga bzhugs pas ye shes lnga'i dbang thob par gyur /
oM hU~M trAM hrIHAH
a ti pU hoH
oM many+dzu shrI ya mAn+ta ka ya ma rA tsa sa pa ri wA ra ar+g+haM sogs /
rU pa shab+da gan+d+he ra sa spar+she AHhU~M/
pany+tsa a mr-ita rak+ta ba lin ta khA hi /
ma hA su kha pU dza hoH
hU~M/
dus gsum rgyal ba'i sku dngos 'jam pa'i dbyangs //
shin tu 'jigs byed drag po'i skur ston pa //
nag phyogs rtsa lag rtsad nas 'byin mdzad pa //
bdud 'joms gshin rje gshed po 'khor bcas bstod //
thugs ka'i mUM yig gi nang du bsrung bya thams cad tshud cing sngags 'khor las 'od zer tshwa tshwa 'phros pas lus gang /
sdig sgrib dang nyon mongs pa thams cad bsregs nas rang lus rdo rje'i go khrab tu gyur /
phyir 'phros pas phyogs dus rgyal ba'i thugs rje byin rlabs bsdus nas rang dang bsrung bya la thim /
phyi'i rdo rje las 'od zer tshwa tshwa phyir 'phros pas pha rol gyi srung ba'i ra ba bsdus nas slar rang gi srung 'khor la thim pas sra mkhregs mi 'gyur rab tu brtan pas sred med bus kyang mi bzlog par gyur /
oM many+dzu shrI ya mAn+ta ka ya ma rA tsa ma ma rak+Sha rak+Sha ku ru ye swA hA/
zhes snga dro'i cha la ci nus bzlas nas /
'di la rak+Sha mi btags hU~M phaT sbyar ba ni bsnyen sngags yin la /
go cha 'jam dpal gyi thugs kar mUM/
rta mgrin hrIH
phyag rdor hU~M/
chos rgyal ya /
bdud rtsi 'khyil ba'i thugs kar AHrnams las 'od zer 'phros /
rang 'dra dpag tu med pa spyan drangs so sor thim /
nyi ma'i gdan la gnas pa'i phyag rdor shel gyi mchod rten bum pa'i 'jam dbyangs thugs ka'i hU~M mUM gyi mthar bzla bya'i sngags phreng g.yas su 'khor ba'i 'od kyis lus gang /
nad gdon sdig sgrib thams cad gzhob thul gyis bsregs pa'i rdul ba spu'i bu ga nas phyir gtor /
slar 'od zer rdo rje'i bu ga nas yum gyi pad+mar zhugs /
yum gyi thugs ka'i mUM la bskor nas /
yum gyi shangs bug g.yas nas thon rang gi g.yon du zhugs hU~M la thim /
'od zer de'i rgyun ma chad nas 'od zer 'phros pas sangs rgyas byang sems thams cad mchod cing /
thugs rje byin rlabs bsdus nas 'od zer nyid la thim zhing de nyid rang la thim par gyur /
oM many+dzu shrI ya mAn+ta ka h+ya grI wa badzra pA Ni ya ma rA tsa a mr-ita kuN+Da lI ma ma rak+Sha rak+Sha ku ru ye swA hA/
de srung sngags dang hU~M phaT sbyar ba ni spyi sgrub bo //
yang thugs ka'i hU~M gi gdan ya nag po las 'od zer 'phros pas /
'og gzhi lcags khang du tshud pa'i dgra bgegs kyi bla tshe srog gi dwangs ma thams cad 'od zer dmar po'i rnam par yar bsdus thugs kar thim pas rang nyid bkrag mdangs gzi brjid ldan par gyur /
rang gi gnas gsum 'bru gsum las 'od zer dkar dmar mthing gsum lcags kyu lta bu 'phros pas dgra bgegs kyi lus ngag yid kyi stobs dang nus pa /
kha rje dbang thang tshe bsod dpal grags mthu nus thams cad 'od dmar po'i rnam par bsdus nas rang gi gnas gsum du thim pas bde ba rgyas shing bkrag mdangs gzi brjid dang ldan te dgra bgegs sol sgye thang la bskyur ba ltar nag hrul gyis song bar gyur /
oM king kang kha trun r+n+ri myog dgra bo wAka satwam+b+ha ya nan /
b+hig nan tra thum te /
ti shan ti shan /
spur thuM spur brub /
b+hi sha tsakra ha la ha la /
sa ma ya /
dgra sri stam+b+ha ya rak+sha nan /
druM druM laM laM satwam+b+ha ya nan /
oM kha thun kha thun /
ya ma ya ma /
dun tri dun tri /
pra le dz+wa la pra le dz+wa la sod /
dgra bgegs kyi lus ngag yid gsum gyi gdug rtsub gnod pa mA ra ya nan kha thaM rak+Sha /
'di yan srung ba rdo rje'i go cha zhes bya'o //
de nas dgong mo dmigs rim ltar bskyed pa'i ngang las /
rang lhar gsal ba las 'od zer 'phros /
me'i khro bo me'i mtshon cha thogs pa dmag dpung gi rnam pas byad ma rbad 'dre rbod gtong lha srung dang bcas pa bsregs shing slar kho rang gi rang gshed rang la phab ste gtan brlag tu btang nas med par gyur /
!
'od zer thog dang lcags bsregs kyi tshwa tshwa lta bus byad ma'i srung 'khor 'dam brtsig la sgyogs phog pa ltar bshigs /
dkyil 'khor gyi dkyil dkrugs /
lha cha'i sgra bcag
/'ur sgra thug chom glog ltar du 'khyug pas /
'jig rten sa gzhi thams cad mer mer bgegs dang log 'dren nye zhing blta yang mi nus pa'i 'od zer gyi shugs kyis lcags ri'i rgyab tu bskrad par gyur /
byad zlog sngags kha la rgyas 'debs nas gsungs pa 'di gur drag srung 'khor la yang yod de tshe bdag gi zlog sngags 'di nyid do //
hU~M e ka ya ma du ru tsakras zlog
/he ka ya ma du ru tsakras zlog
/g+h+ri ma ya ma du ru tsakras zlog
/sarba tsit+ta gzer thuM/
b+hig nan /
trig nan /
rbad ya zlog ya /
gnod byed rbod gtong mkhan lha dang bcas pa'i srog la mA ra ya hU~M phaT/
nangs nub brgya rtsar bzla gsungs kyang nub mo re la brgya re tsam bzla bar bya'o //
dgra zlog la dmigs pa gong ltar dgra la dmigs nas /
oM king kang zhes pa nas /
pra le dz+wa la zlog
/gnod byed dgra gyod mi kha bra mchu thams cad mA ra ya zlog nan /
zhes bsgyur bar bya 'o //
'di ni zlog pa me yi spu gri zhes grags so //
rang nyid yi dam lha'i bskyed rim gsal ba'i ngang nas /
rtsibs mchan stobs po che bcu dang sprul pa'i khro bo thams cad zhal phyir gzigs te /
phyag g.yas gnam lcags kyi 'khor lo me 'bar ba dang /
g.yon mtshon cha'i 'khor lo las 'od zer dmar po lcags kyu lta bu 'phros pas gnod byed bdud bzhi'i ngo bo mi gzugs dkar ser dmar nag bzhi'i rnam par bkug nas /
srung 'khor gyi phyi rol srid pa'i 'khor lo 'bar ba so 'thab pa'i bar du sha khrag dbang po don snying thams cad dmar nyog nyog gtubs /
'khor lo yang shin tu rno ngar dang ldan zhing spu gri lta bus gnod byed 'byung po pho rgyud mo rgyud thams cad hrug hrug gtubs nas bsad par gyur /
oM king kang nas /
pra le dz+wa la sod /
gnod byed dgra bgegs kyi lus ngag yid gsum hur thuM dzaHmA ra ya sod /
ces sogs bzlas pas gdon thul rtags myur du 'ong /
r+n+ri myog tri myog tu bsgyur bas dar sri god 'dre chung sri byur 'dre sogs 'dul ba'i mchog go
/bsad pa 'khor lo'i bsam gtan zhes bya'o //
de nas /
rang gi phyag g.yas ral gri sa la brgyab pas gser gyi sa gzhi chu dang rlung gi dkyil 'khor yang bkas nas /
las kyi gshin rje mthing nag a wa glang mgo kha gnam sa tsam gdangs nas snang srid kyi lha 'dre thams cad gnod byed dgra bgegs thams cad nga'i kha la lug zer ba'i 'bod pa'i sgra chen po bsgrags pa dang /
sde brgyad lha 'dre thams cad kyis dgra bgegs thams cad rang dbang med par sbur ma rlung gis bsdus pa ltar de'i khar blugs pas kha bsdams nas /
'og phyogs rim pa bdun gyi sa 'og lcags mkhar gru gsum sgo med nang du song /
steng rdo rje rgya gram gnam lcags kyi gzer btab ste /
'byung ba rim brtsegs ri rab gling bzhis mnan pa'i rtser rang nyid gshin rje gshed kyi lha tshogs srung 'khor dang bcas pa gsal bar gyur /
oM king kang sogs /
kha thaM/
dgra bo sa'i khams suM nan /
me'i khams raM nan /
chu'i khams baM nan /
rlung gi khams yaM nan /
nam mkha'i khams laM nan /
rnam par shes pa'i khams satwam+b+ha ya nan /
zhes brjod /
chos rnams dmigs med ye nas rdzogs pa che //
dge bas 'gro kun 'jam dpal nyid 'grub shog
!
/zhar byung jag 'ching ni rlung sgrub ste gong du mngon rtogs sogs mi dgos par nam dgos dus /
rang nyid skad cig dran rdzogs dam tshig pa dang ye shes dbyer med pa'i 'jam dpal gshin rje gshed mthing nag lcags kyu dang tho lum 'dzin pa /
sku smad phur pa'i dbal can la yum be tA tsa li dmar mo phur pa lcags drwa can sked pa yan chad yab la 'khyud pa'i thugs kar hU~M la snying pos bskor bar gyur /
phyag g.yas lcags kyus phyogs bzhi mtshams brgyad kyi jag rkun thams cad snying kha nas bzung 'og tu bkug
/phyag g.yon gnam lcags kyi tho lum me 'bar bas mgo nas brdung /
yab yum sku smad gnam lcags kyi phur pa me 'bar bas dgra rkun jag pa'i snying gar btab pas gser gyi sa gzhi la 'dzer /
'ga' zhig 'od zer lcags kyu lta bus bkug nas yum gyi lcags kyi drwa ba nag po'i nang du tshud pas ci bsam cha med mgo dang dbang po dran rig rnams nag thibs thib song nas lam nor /
mun nag 'thibs shing thar sa med par gyur /
dgra jag rkun gsum thams cad kyi klad khung nang du mun pa'i g.yung drung nag po gcig g.yon du drag tu 'khor bas mig long rna ba 'on lce dig myos 'thibs dmu gab kyis g.yogs pas sa rim pa dgu'i 'og tu song ste 'byung ba rim par brtsegs par gyur /
oM king kang sogs nas /
pra le dz+wa la sod /
za dgos brdung dgos rku dgos 'phrog dgos zer ba'i dgra bo thams cad mA ra ya nan brubs kha thaM kha chings shig
/ces sngags grangs ci lcogs bzlas la thal mo brdab bo //
'di rgyun khyer nam dgos dus sngags dang dmigs pa kho nas chog go
!
/byad dkrol na bum par ba dmar zal gyi 'o ma dang chu gtsang bzang drug btab pa bsham /
der gshin rje yab yum sras mchog bzhi dang bcas pa dran rdzogs su bskyed pa las bdud rtsi babs pas bum pa gang bar dmigs /
rang nyid bdag bskyed srung 'khor dang bcas gsal btab pa'i rang gi ya rkan zla ba la hU~M las kA li so bzhi /
ma rkan a las A li bcu drug g.yas su 'khor ba /
lce gser gyi rdo rje rtse lnga pa la rten 'brel snying pos bskor ba /
de gsum las 'od zer dkar dmar mthing gsum 'phros pas bde gshegs thams cad kyi gsung gi dngos grub byin rlabs nus mthu thams cad bsdus nas rang gi mgrin par thim pas lus ngag yid gsum mnan pa thams cad las grol bar gyur /
oM many+dzu shrI ya mAn+ta ka ya ma rA tsa lus bcings pa shig shig phyung phyung /
oM sku a pa ra shag song he swA hA/
oM many+dzu shrI ya mAn+ta ka ya ma rA tsa ngag bcings pa shig shig phyung phyung /
AHgsung a pa ra shag song he swA hA/
oM many+dzu shrI ya mAn+ta ka ya ma rA tsa yid bcings pa shig shig phyung phyung /
hU~M thugs a pa ra shag song he swA hA/
zhes sngags gsum sbrel ma'am so sor bton yang rung ste brgya'am stong bzla /
bum chu khrus dang btung ba dus bzhir bya /
bum pa mi byed na sngags nyer gcig skabs su bzla /
des gtad dang ngag mnan byad du bcug pa thams cad dang /
rang nus rang la ldog pa'i nyes skyon thams cad sel lo //
gzhan don du byed na bum bskyed spyi ltar bya /
sngags brgya rtsa brgyad sogs byas nas byab khrus spyi ltar dang /
byab pa'i skabs su byad thag gcod pa sogs phyag len mthong ba brgyud pa ltar bya zhing /
bum chu lhag ma la yang sngags mang du btab la zhag 'ga' 'thung bcug pas sel lo /
!
/'dir sbyin sreg spyi ltar las /
thab spyi ltar la lha grangs tshom bu bkod /
bsreg rdzas spyi ltar ram /
ling chung dang stag lo la ming bris la sha dum sbags /
me lha nam mkhar btegs sam 'od zhu rung /
bsreg rdzas dgra bgegs dngos su gsal ba gshin rje gshed 'khor bcas zhal du bstab par bsam /
gtso 'khor so so'i sngags la bsreg rdzas sngags btags pas grangs ci rigs 'bul ba spyi ltar rung mod kyi /
ling+ga ni sngags ring la bsreg sngags btags pa kho na gal che'i gtso bo yin /
oM king kang nas /
pra le dz+wa la sod /
gnod byed dgra gyod mi kha bra mchu sarba sha trUn mA ra ya dz+wa la raM/
zhes dang /
dmod byang la snga dgra lag gis brdar ba thams cad mA ra ya dz+wa la raM/
zhes sogs bsgyur shes pas /
dar nag gam rnga ma g.yab thal mo brdab /
tshar ba dang rang gi sna bug g.yas nas yaM yig dmar ljang las rlung byung bas bsreg rdzas gtor nas stong par bsam /
thal ba dgra phyogs su rlung la bskur /
rang gi khang pa sogs la ma log par 'dzem pa gnad che /
yang thal ba mnan pa gzhung ltar bya /
gsum lnga bdun sogs byas na na tsha god ka chad cing /
dgra bo brlag par the tshom med de /
chung sri dang 'byung pos tshe 'dir gnod par mi 'gyur ro //
de ltar sgrub pa'i 'bras bu myur du 'byin //
bar chad dus min 'chi las zlog byed pa //
gyim shang drag po'i sbyin sreg ces bya 'o /
!
/god chod do dam chen po byed na 'khor lo che 'bring ngam /
bsdu na ling rkyang dgra ling la god 'dre god sri bsgyur nas /
rtsa sngags sham la god sri kha chings shig
/mchu sdoms shig mA ra ya nan /
ces gzhung ltar zlog pa la'ang kha bsgyur dang /
sngags la'ang bsgyur kha thams cad kha bsgyur nas bri ba la yang kha bsgyur la /
mnan bsreg 'phang gsum byas pas zab bo ///
\u0f80atsha /
!
de bzhin rgyas 'debs rgyas pa la /
'dre mnan tri myog byur 'dre god 'dre dar sri chung sri rgan sri god sri wA ka satwam+b+ha ya nan /
ces pa bsgyur zhing /
dgra mnan r+n+ri myog dgra bo wA ka satwam+b+ha ya nan /
ces r+n+ri dang tri brje'o //
gzhung du ma nas bsgyur kha gsungs pas nad 'dre gcong sri sogs gang 'dod la bsgyur ro /
!
/gnam chos lugs 'dod na dran rdzogs su sku mdog cha lugs 'dra ba las /
g.yon dang pos dgra satwa'o //
thugs kar ya sngon por ye shes pa bstim /
oM king kang kA la dgra nan /
ces bzlas pas 'thus so /
!
/'di yi las tshogs zur mkhar lugs kyi dug srung la /
bse ru dkar po /
gla rtsi /
mtshal dkar /
gser mdog
/bong nga dkar po /
a mr-ita rnams zhib par btags la dri chu bar pa la sbyar nas lto stong la sbyar na sbyar dug gi gnod pa srung bar gsungs so //
pad+ma bka' thang las /
tshe lo bzhi bcu pa la dgra yi bskal pa dar gsungs pa dang /
o rgyan gyi gsung gter gzhung mang po nas /
nyin gcig bsgrubs na lo gsum dgra mi ldangs //
gsungs pas dus deng sang mkho ba'i lha yin la /
'jam dpal rtsa rgyud las //
dus kyi tha ma dag la ni //
sngags rnams 'grub par nges pa yin //
de nyid kyis na thub dbang gis //
gzhon nur yongs su bstan pa yin //
shes rab chen po 'jam pa'i dbyangs //
byis pa gzhon nu'i tshul dang ldan //
'jig rten 'dir ni kun tu rgyu //
sems can rjes su gzung bar mdzad //
de yi dus su sgrub pa ni //
'jam pa'i dbyangs su rab tu mthong //
thub dbang yongs su mya ngan 'das //
dam pa'i chos ni bsrung ba'i phyir //
de tshe rtag tu srung ba ni //
'jam pa'i dbyangs su 'gyur ba yin //
zhes dang /
'jam dpal gzhon nur gyur pa khro bo chen po gshin rje gshed ces bya ba yin te /
gshin rje'i rgyal po yang 'joms pa dang 'gugs par byed pa yin na /
sems can gzhan lta smos kyang ci dgos /
zhes gsungs pas chos skyong thams cad kyi gtso bo yin /
kha thun gzhung las /
khro bo'i nang nas gshin rje gshed //
de mthong nas ni khro bo gzhan //
thams cad kyang ni lag cha 'chor //
gsungs pas nus pa gzhan las che /
'jam dpal zhing bkod mdo las /
sangs rgyas bye ba phrag khrig 'bum phrag gi mtshan brjod pa bas ni /
gang 'jam dpal gzhon nur gyur pa'i ming brjod na bsod nams ches mang du bskyed do //
ces gsungs pas phan yon che zhing /
mdo de nyid las /
'jam dpal gyi rjes su slob pa'i blo skad cig skyes pa'i bsod nams sangs rgyas kyi zhing khams thams cad nor bus bkang ste sangs rgyas la phul ba las bsod nams che'o //
zhes gsungs shing /
'di'i sngags ni /
oM ni sku lnga ye shes te 'jam dpal rigs lnga dang /
many+dzu shrI ni 'jam dpal te /
'bru gsum 'di mtshan brjod dang /
'jam dpal dam bcas pa'i gzungs dang /
sgrub thabs rgya mtsho 'jam pa'i rdo rje'i sngags las 'byung zhing phan yon mtha' yas so //
ya mAn+ta ka ni gshin rje gshed de /
'jigs byed rtog pa sogs gshin rje gshed kyi sngags rgyud rnams nas ye shes kyi gshin rje gshed thams cad kyi snying po ma 'khyug pa byin rlabs can dang /
ya ma rA tsa ni ya tshogs kyi mgo yin zhing /
las gshin thams cad kyi snying po 'bru bzhi thugs srog bzhi'i sa bon dang /
hU~M ni 'jam dpal mtshan brjod las /
yi ge hU~M ni yi ge gcig
/las rnams ma lus byed cing dge
/sngags kyi snying po bzlas tsam gyis //
'gro dang gnas dang dug dang ni //
de bzhin dgra rkun rengs par byed //
sems can dug can thams cad la //
bzlas pa tsam gyis rengs par byed //
ces gsungs la /
phaT ni tshar gcod pa'am sdug bsngal gcod par byed par rdo rje rtse mo las gsungs so //
des na sngags 'di shin tu legs par mthong zhing /
rang gis nyams su blangs nas rtags thon yid ches pa'i phyir /
nyams len rgyun khyer bsdus pa'i brjed byang ste /
gter rnying rgya gzhung gi tshig ma bcos par bsgrigs pas byin rlabs che zhing /
tshig lhug kyang dmigs pa zin sla ba'i phyir tshigs bcad sogs ma byas par bris te /
nyer mkho bsdus pa 'di tsam med ka med du 'dug pas 'o ma'i rgya mtsho las mar ltar phyung pa yin la /
rgyas par bsgrig na rgya che zhing drag sngags 'jigs rung nyes ltung gi gzhir 'gyur dogs ma bris /
rgyun khyer bsdus pa a rA gas bris pa la 'gal 'khrul mchis na bshags shing dge bas 'gro kun 'jam dbyangs nyid kyi sku 'grub par gyur cig
/sarba mang+ga laM///
/
