\u0f01\u0f83:
tshig bdun sgrub thabs zab mo las :
bde chen rgyal mo'i mchod gsol bzhugs :
:
bde chen lhan cig skyes mar 'dud :
ye shes dbyings nas las kyi tshul :
sgyu 'phrul skur ston rnal 'byor ma :
gsang chen zab mo'i mdzod gnyer ba'i :
d+hA ki kun gyi dbang phyug ma :
mchod gsol gtor ma 'bul ba ni :
ban+d+ha rin chen snod bzang du :
dkar zlum pad+mas brgyan pa dang :
dbang drag bshos bu mtheb kyus bskor :
bza' bca' sna tshogs ci 'byor spungs :
sman phud rak+ta'i skyems la sogs :
dgyes skyed mchod pa'i dam rdzas bsham :
bdag nyid gu ru'i ting 'dzin gsal :
raM yaM khaM gis nyes skyon sbyangs :
mtshan 'dzin rtog bral ngang nyid las :
rlung me thod pa'i sgyed pu'i steng :
rab yangs pad+ma b+hany+dza'i nang :
sha lnga bdud rtsi 'bru lnga bcas :
rlung mes bskol bas bdud rtsir zhu :
rlangs par zla dkyil 'bru gsum mtshan :
'od 'phros ye shes bdud rtsi bkug :
dam tshig bdud rtsi'i rgya mtshor 'dres :
zag med 'dod yon sprin 'phro gyur :
oM AHhU~M:
zhes brjod mchod gtor byin gyis brlab :
mdun gyi dbus su pad zla'i steng :
hrIHlas bde chen rgyal mo ni :
dkar gsal mdzes 'dzum gser 'od 'bar :
phyag gnyis rdo rje tshe bum bsnams :
dar dkar na bza' g.yang lugs gsol :
rin chen me tog rgyan gyis spras :
zhabs gnyis mnyam pa'i stabs kyis bzhengs :
de yi g.yas su pad nyi la :
baM las bde chen dbang phyug ma :
dmar mo sgeg cing chags pa'i nyams :
lcags kyu g.yas la zhags pa g.yon :
dar dmar pad phreng rus pas brgyan :
'od dmar dbus su brkyang bskum gar :
g.yon du pad nyi ro gdan la :
b+h+yo las bde chen khros ma ni :
mthing nag khro rngam ral pa g.yeng :
gri gug phyar zhing thod khrag rngub :
khro mo'i chas rdzogs me dbus 'gying :
kun gyi gnas gsum 'bru gsum mtshan :
'khor du mkha' 'gro shugs 'gro dang :
sha za dman mo brtan ma sogs :
grangs med nyi zer rdul ltar 'tshubs :
bdag nyid thugs las 'od 'phros pas :
ye shes spyan drangs gnyis med thim :
gu gul tshil chen dud pa btang :
thod rnga rkang gling bshugs glu bcas :
hrI:
mkha' dbyings bde chen klong yangs nas :
ye shes sgyu ma'i skur bzhengs pa :
gsang chen bka' yi gnyer 'dzin cing :
mchog thun dngos grub kun gyi bdag :
zhi chags khros pa'i rnam 'gyur sogs :
cir yang ston pa'i 'phrul mo che :
mkha' 'gro kun gyi dbang phyug ma :
bde chen rgyal mo zhes su grags :
dus drug sgrub pa po la gzigs :
ma bas byams shing sring bas gdung :
grogs ltar brtse zhing bran ltar gus :
mkha' 'gro mang po'i dbus na 'gying :
shugs 'gro mang po bran du bkol :
ma mo bye ba las la 'gyed :
bdag gis gdung bas spyan 'dren na :
sngon gyi thugs dam ma g.yel bar :
skad cig nyid la gshegs su gsol :
ma ma d+hA ki ka ra sid+d+hi ma hA su kha su rI ba shang ku ru hU~M hU~M pheM pheM dzaHdza :
dzaHhU~M baM ho :
sa ma ya tiSh+Tha lhan :
na mo na mA mi :
hrI:
mkha' 'gro bde chen dbang rgyal mo :
khros ma 'khor dang bcas pa la :
phyi mchod lha rdzas nyer spyod dang :
nang mchod 'dod pa'i yon tan lnga :
bdud rtsi sman phud rak+ta'i skyems :
bza' bca' sna tshogs ba liM ta :
byang sems dkar dmar bde ba'i rgyun :
mchod sgrub skong ba'i dam tshig rdzas :
dgyes rgu'i longs spyod bsam mi khyab :
gdug pa'i dgra bgegs bsgral pa yi :
dur khrod drag po'i mchod sprin sogs :
dngos 'byor yid kyis sprul te 'bul :
zag med bde bas rab mnyes nas :
'jig rten 'jig rten 'das pa yi :
ci 'dod dngos grub stsol bar mdzod :
ma hA sarba pU dza ho :
khyad par gtor 'bul phrin las bcol :
hrIHma hA su kha dz+nyA na d+hA ki nI i daM ba liM ta khA hi :
baM ma hA su kha ba shaM de bI i daM\u0f8e
b+h+yo ma hA su kha kro d+hI kA li i daM\u0f8e
d+harma pA la ni d+hi pa ti ma ma d+hA ki nI sa pa ri bA ra i daM\u0f8e
hrI:
lhan skyes ye shes mkha' 'gro ma :
thabs kyi cha lugs sna tshogs kyis :
mkha' 'gro gsang ba'i brda chos ston :
las dang skal par ldan pa la :
dkar 'dzin bde chen mkha' klong nas :
mchog dang thun mong dngos grub ster :
sgrub pa'i rig 'dzin grogs mdzad cing :
dam nyams srog gi dwangs ma ni :
thabs kyi sgo nas len par byed :
zhi chags 'bar ba'i nyams ldan ma :
sprul pa mngags gzhug bcas pa rnams :
dam rdzas mchod gtor 'di bzhes la :
sgrub pa'i rnal 'byor bdag cag dang :
mi 'bral ma bu bzhin du 'grogs :
skye 'gro'i mos pa'i snang ba ni :
dkar po'i dge la bsgyur ba dang :
mchog dang thun mong rnam gnyis kyi :
dngos grub bdag la bstsal du gsol :
rjes 'jug skal ldan bu slob rnams :
log pa'i lam du ma gtang bar :
dag pa mkha' spyod zhing khams su :
skad cig nyid la lam sna drongs :
bcol pa'i phrin las 'grub par mdzod :
sarba pA paM dz+wa ra ro ga mr-it+yu a pa kA ra shAn+tiM ku ru swA hA:
AHyuHpuN+ye shrI mang+ga la swasti puSh+TiM ku ru b+h+rU~M:
e waM su kha d+ha ra b+h+rU~M hring a hring dzaHdza :
sha truM big+h+nAn bi nA ya ka mA ra ya hU~M rbad phaT:
hrI:
kun tu bzang mo dbyings kyi yum :
gsang sngags bstan pa srung ba'i phyir :
sna tshogs sprul pa'i cho 'phrul gyis :
rnam bzhi'i phrin las mdzad la bstod :
sku sprul dkar mo zhi zhing mdzes :
rdo rjes sgrub pa'i bar chad sel :
bum bzang rnal 'byor tshe bsod spel :
dbyings phyug bde chen rgyal mor bstod :
gsung sprul dmar mo sgeg cing chags :
lcags kyus khams gsum dbang du sdud :
zhags pas brtan g.yo 'ching bar byed :
bde chen dbang gi rgyal mor bstod :
thugs sprul mthing nag khro gtum rngams :
gri gug dgra bgegs srog rtsa gcod :
thod khrag dam sri'i snying khrag 'thung :
bde chen khros ma nag mor bstod :
'khor gyi ma mo mkha' 'gro'i tshogs :
las la myur zhing bstan pa srung :
dam ldan rnal 'byor skyong mdzad cing :
ci bcol phrin las sgrub la bstod :
hrIHhU~M b+h+yo :
ye shes d+hA ki dbyings nas bzhengs :
ma tshogs mkha' 'gro las la bskul :
sngon gyi tha tshig ji bzhin du :
phrin las mdzad pa'i dus la bab :
las dang rkyen las gyur pa yi :
nad rims dal yams dus min 'chi :
byad phur rbod gtong gdon dang bgegs :
rmis ltas mtshan ma ngan pa sogs :
byang chub sgrub pa'i mi mthun phyogs :
chos kyi dbyings su zhi bar mdzod :
tshe dang bsod nams snyan grags dpal :
mnga' thang stobs 'byor brgyud 'dzin dang :
ye shes yon tan rig rtsal rnams :
'dzad med dbyar gyi mtsho ltar spel :
brtan g.yo srid zhi'i dwangs ma'i bcud :
legs pa'i dpal yon dbang du sdus :
khams gsum lha 'dre mi rnams kyi :
snying rtsa rang dbang med par sgul :
zas gos nor gyi char pa phob :
bstan dang sgrub la 'tshe ba yi :
dgra bgegs dam sri rgyab rten bcas :
drag shul stobs kyis tshar chod la :
kha phung rjes med rdul du rlog :
rnam shes chos nyid klong du stims :
mdor na las dang dngos grub kun :
thogs pa med par bsgrub par mdzod :
ces bskul phud gtor mkha' la 'thor :
phrin las sgrub pa'i grogs mdzad nas :
gtso 'khor rang bzhin gnas gshegs bsam :
lhan skyes d+hA ki'i dbang phyug 'di :
bsten na byin che mchod na 'go :
dam tshig can la lhag par brtse :
las rnams gang 'dod thogs med 'grub :
bar dor mkha' spyod gnas su 'dren :
de phyir mos shing gdung ba yis :
mchod bstod phrin las bskul ba la :
dus dang rgyun du brtson pa gces :
sa ma ya :
