\u0f01\u0f83:
snyan brgyud mkha' 'gro'i snying khrag gi skor :
gu ru spros med don gyi sgrub pa bzhugs so :
sus kyang bcos bslad ma bsre zhig /
ma hA gu ru pad+ma saM b+ha wa na mo :[   \u0f88  ]snyan brgyud mkha' 'gro'i snying khrag gi skor las :
gu ru spros med don gyi sgrub pa ni :
rdzas dang yo byad mi dgos so :
rang nyid yi dam lhar gsal ba'i spyi gtsug tu :
pad+ma ge sar 'od du 'bar ba'i steng du nyi ma shes rab kyi ngo bo :
de steng zla ba thabs kyi rang bzhin :
de'i steng du rgyal ba thams cad 'dus pa'i ngo bo rje btsun chen po pad+ma 'byung gnas :
gzhon nu lo brgyad kyi cha lugs 'chang ba :
dkar dmar mdangs ldan 'dzum mdzes spyan gsum lta stangs hrig ge ba :
dbu la pad zhwa sgro dar me long dar dpyang gis brgyan pa :
sku la chos gos dmar po gser gyi pa tra can dang :
za 'og gi ber chen gsol ba :
phyag g.yas gser gyi rdo rje dang g.yon pas ka pA la bdud rtsis bkang ba 'dzin pa :
kha T+wAM ga mchan g.yon 'chang zhing skyil krung gis bzhugs pa :
'ja' 'od zer gsum gyis snang srid snod bcud thams cad mi mngon par mer re re 'khyil ba :
g.yas su dpa' bo pho rgyud thams cad kyis bro khrab khrab byed pa :
g.yon du mkha' 'gro mo rgyud thams cad kyis gar khyug khyug byed pa :
mdun du yi dam zhi ba dang khro bo ma lus pa thams cad kyis byin thib thib :
nam mkha' la sangs rgyas byang chub sems dpa' rnams kyi 'od zer bkra lam lam :
rgyab tu bka' srung dam can rgya mtsho phrin las sgrub pa la 'tshubs kyi li li yod par bsgom :
de nas :
hrI:
sngon gyi bskal pa'i dang po la :
sogs spyan 'dren gsol ba gdab pas rnga yab dang phyogs bcu nas kyang de dang ci 'dra ba'i ye shes pa spyan drangs nas bstim :
gu ru'i dpral mgrin thugs ka'i 'bru gsum las 'od dkar dmar mthing gsum bar mtshams med par rang gi gnas gsum la dbang bskur ba'i tshul du thim par bsams la sngags 'di bzla :
oM AHhU~M badzra gu ru pad+ma sid+d+hi hU~M:
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes bsnyen no :
de nas sgrub pa ni :
bla ma'i sku las 'od zer 'ja' shar ba lta bu rang gi tshangs bug nas shar gyis byung bas :
rtsa dbu ma'i lam brgyud snying pad+ma 'dab brgyad sder gyis kha phyes nas :
'ja' de yi lam brgyud nas bla ma pad+ma 'byung gnas snying pad+ma 'dab brgyad nang du rdo rje 'chang yab yum gyi skur gyur nas byon :
spyi bo'i lha tshogs 'khor dang bcas pa yang de rjes 'ub kyis 'dus nas sngar bzhin gu ru'i 'khor du bskor bar bsam :
de dag gi 'od kyis snod bcud thams cad kyang 'ja' 'od kyi rnam par bsgyur :
rang lus kyang 'ja' 'od kyi rang bzhin :
mdor na 'ja' 'od kyi rang bzhin ma gtogs su yang mi dmigs par bsams la 'di bzla :
oM AHhU~M ma hA gu ru badzra d+hA ra hU~M:
zhes mang du bzla :
mthar /
bla ma dang rtsa gsum rgyal ba'i dkyil 'khor thams cad 'od kyi rang bzhin rang dang dbyer med du thim par bsams la mnyam par gzhag :
las la sbyar ba ni :
rang gi thugs ka nas 'od dkar ser dmar ljang 'jig rten khyab par 'phros :
snang srid 'khor 'das thams cad kyang de yi rang bzhin du gyur :
dkar pos bdag sogs 'gro ba'i mi mthun thams cad zhi :
ser pos tshe bsod rgyas :
dmar pos snang srid thams cad rang la mos pa'i tshul du 'dus :
ljang nag drag pos log rtog thams cad tshar bcad par bsam :
oM AHhU~M swA hA:
zhes bzlas so :
de nas snang srid 'khor 'das rang dang bcas pa dmigs gtad mtshan 'dzin bral ba'i klong du thim par bsams la mnyam par bzhag :
'di rnal 'byor rab kyis 'khor yug tu nyams su blang ngo :
'bring gis nyin rer thun bzhir nyams su blang ngo :
tha mas kyang nyin rer lan re nyams su blangs pas rab kyis pad+ma 'byung gnas dngos su mjal :
'bring gis tshe 'phos ma thag tu pad+ma 'byung gnas dang mjal nas lam sna 'dren :
tha ma yang o rgyan drung du skyes nas rjes su 'dzin par the tshom med do :
'on kyang kha tsam ma yin pa'i bskyed rdzogs dag snang mos gus yengs med kyi ngang du dgos pa de bzhin kun gyis shes par gyis :
rang gi nyams len rtsa ba mkha' 'gro'i snyan brgyud 'di :
shing pho sprel lor chu bo gser ldan gyi ngogs skar mdo zhes bya bar tshes bcu'i dus su mkha' 'gro ye shes mtsho rgyal gyis nyams snang du gsungs :
rang gi nyams len mi brjed tsam re byas nas me phag lor sgrub khang phrin las lhun grub tu yi ger bris pa'o :
rol pa'i rdo rjes smras pa'i gdams pa 'di snying gi bu la ster srid do :
sa ma ya rgya rgya rgya :
rgya rgya rgya :
rig 'dzin rol pa'i rdo rje'i tsit+ta dmar po'i rgya rgya rgya :
'di'i bka' srung gsol mchod shin tu gsang ba ni :
oM AHhU~M ma ma DA ki ka ra sid+d+hi ma hA su kha su ri wa shaM ku ru hU~M hU~M pheM pheM dza dza :
i daM ba liM kha kha khA hi khA hi :
A yuHpuN+ye shrI mang+ga la swasti puSh+TiM ku ru b+h+rU~M hrIHswA hA:
e baM su kha d+ha ra b+h+rU~M hring a hring dza dza :
hrI:
mkha' dbyings klong nas sgyu ma'i skur bzhengs pa :
gsang chen DA ki dngos grub kun gyi bdag :
sna tshogs cir yang ston pa'i 'phrul mo che :
sgrub pa'i bu la ma g.yel dus drug gzigs :
bde skyid dbyings nas bde legs ma lus ster :
'dir gshegs brgyan pa'i gtor ma 'di bzhes la :
'jig rten dang ni 'jig rten las 'das pa'i :
dngos grub sna tshogs bdag la bstsal du gsol :
zhes pa 'di kho bo rol pa'i rdo rje la :
chu lug zla tshes la mkha' 'gro bde chen rgyal mo'i zhal nas gsungs te :
'di la rtag tu mchod na dngos grub gang bsam lhun gyis 'grub pa zhal gyis bzhes par gsang ba'i bka' rgya'o :[ \u0f88 ]hU~M:
lhan skyes ye shes mkha' 'gro ma :
thabs kyi cha lugs sna tshogs kyis :
mkha' 'gro gsang ba'i brda chos ston :
las dang skal bar ldan pa la :
dkar 'dzin bde chen mkha' klong nas :
mchog dang thun mong dngos grub ster :
sgrub pa'i rig 'dzin grogs mdzad cing :
dam nyams srog gi dwangs ma ni :
thabs kyi sgo nas len par mdzad :
zhi dang chags pa'i nyams ldan ma :
'dir gshegs brgyan pa'i gtor ma bzhes :
sgrub pa'i rnal 'byor bdag cag la :
mi 'bral ma bu lta bur 'grogs :
skye 'gro mos pa'i snang ba ni :
dkar po'i dge la bsgyur ba dang :
mchog dang thun mong rnam gnyis kyi :
dngos grub bdag la bstsal du gsol :
rjes 'jug skal ldan bu slob rnams :
log pa'i lam du ma gtang bar :
dag pa mkha' spyod zhing khams su :
skad cig nyid la lam sna drongs :
bcol pa'i phrin las grub par mdzod :
ces pa 'di kho bo rol pa'i rdo rje la li ta badzra la 






 bcu la spel ba'o //

//
