@#//
rtsa gsum gtor bsngo nyung bsdus phrin las nor bu'i rol mtsho bzhugs //
byin rlabs ma lus 'byung ba'i gter //
bla ma rtsa gsum kun 'dus la //
gus btud dril sgrub snying nor las //
byung ba'i gtor bsngo cung zad dbye //
gter chen bla ma pad+ma 'od gsal mdo sngags gling pa'i yang gter rtsa gsum dril sgrub kyi las byang dang ma 'brel bar gtor bsngo sger du cung zad rgyas par bya bar 'dod pas /
bla ma yi dam dbyer med nag po chen po ye shes chos skyong spyi'i gtor ma dmar gtor dpung rong la 'khor rang 'dra bcu gsum dang /
g.yas su nor lha spyi dang /
g.yon du gzhi bdag la dkar gtor /
de dag gi bar mtshams rnams su mtheb kyu grangs mang brtsegs /
g.yas g.yon du sman raka
/chu gnyis nyer spyod rnams bshams la rang gang la mos pa'i yi dam gyi bdag bskyed sngon du 'gro bas /
gtor ma bdud rtsis bran /
raM yaM khaM gis bsang sbyang /
stong pa'i ngang las rlung me thod sgyed steng //
b+han+d+ha'i snod du sha lnga bdud rtsi lnga //
bkol zhing 'od zhu zag med bdud rtsi'i bcud //
'dod yon rgya mtsho'i sprin phung 'phro bar gyur //
oM AHhU~M hos lan gsum gyis brlab /
hU~M hrIH
rab 'byams sku gsum rgyal ba'i zhing khams nas //
bla ma yi dam mkha' 'gro chos skyong dang //
gnod sbyin nor lha gter dang gzhi yi bdag
/thams cad thugs rje'i dbang gis 'dir gshegs shig
/oM AHhU~M badzra gu ru pad+ma de wa d+hA ki nI sarba d+harmA pA la bA su de wa ni d+hi pa ti b+hU mi pa ti sa pa ri wA ra badzra sa mA dzaH
zhes pas spyan drangs /
hU~M hrIH
snod bcud rnam dag rdo rje'i 'og min cher //
dbyings nas spyan drangs ye shes sems dpa'i tshogs //
dam ye dbyer med brtan par rab bzhugs nas //
byin rlabs dbang dang dngos grub bstsal du gsol //
dzaHhU~M baM ho sa ma ya tiSh+Than+tu /
zhes bzhugs su gsol /
byin rlabs mkha' la dngos grub sprin du 'khrigs //
phrin las char 'beb bla ma yi dam dang //
mkha' 'gro dam can nor lha 'jig rten skyong //
gnyis med mnyam pa'i ngang nas phyag bgyi 'o //
a ti pU ho /
pra tIts+tsha ho /
zhes phyag 'tshal zhing lan gnang bar bsam la mchod pa 'bul ba ni /
hU~M/
dngos su 'byor dang ting 'dzin las byung ba'i //
nyer spyod 'dod yon sman raka gtor tshogs sogs //
nam mkha' rab 'byams gang ba'i mchod pa'i sprin //
'bul lo bzhes nas mchog thun dngos grub stsol //
oM AHhU~M badzra gu ru pad+ma d+he wa d+hA ki nI shrI d+harma pA la bA su de wa ni d+hi pa ti b+hU mi pa ti sa pa ri wA ra ar+g+haM nas /
shab+da pra tIts+tsha swA hA/
zhes thun mong dang /
ma hA pany+tsa a mr-ita khA hi /
ma hA rak+ta khA hi /
zhes khyad par sman raka gis spyir mchod /
bye brag tu gtor ma 'bul ba ni /
lha rnams kyi ljags rdo rje'i sbu gu'i 'od zer gyis gtor ma'i bcud drangs te gsol bar gyur par bsams la /
rdo rje'i thal mo kha gyen du phye zhing se gol gtog pa dang bcas /
oM AHhU~M badzra gu ru pad+ma d+he wa d+hA ki nI sarba d+harma pA la bA su de wa ni d+hi pa ti b+hU mi pa ti sa pa ri wA ra i dam ba liM ta kha kha khA hi khA hi /
zhes rtsa gsum spyi dang /
oM a mA ra Ni dzI wan+ti ye swA hA:
sa pa ri wA ra sogs gtor sngags sbyar ba 'gre
/oM AHhU~M hrIHoM ma Ni pad+me hU~M hrI:
oM AHhU~M badzra gu ru pad+ma sid+d+hi hU~M:
rnams kyi bla ma sku gsum /
oM AHhU~M artsika nirtsika na mo b+ha ga wa te hU~M hU~M phaT:
a hU~M hU~M phaT:
ces gu ru drag po /
oM AHhU~M bo d+hi tsit+ta ma hA sU kha dz+nyA na d+hA tu A:
zhes lhun grub zhi ba rdo rje dbyings spyi dril /
oM ru lu ru lu hU~M b+h+yo hU~M ha he phaT b+h+yo :
zhes khro bo kun 'dus /
oM AHhU~M hrIHbadzra gu ru de wa DA ki nI sarba sid+d+hi pha la hU~M A:
zhes bla ma dgongs 'dus /
oM gu h+ya dz+nyA na bo d+hi tsit+ta ma hA sU kha ru lu ru lu hU~M b+h+yo hU~M:
zhes mdo tshogs chen 'dus pa /
oM badzra kro d+ha ma hA shrI he ru ka ya mAn+ta ka pad+mAn+ta krita badzra he ru ka kI la ya ma ma kro d+ha ma hA gu ru badzra tsaN+Da sarba duSh+Tan ta ka ha na da ha pa tsa hU~M phaT:
ces bka' brgyad spyi 'dus dang /
'dir sgos bka' bye brag pa gang mos sbyar 'dod na'ang rung la /
oM hrIHbadzra kro d+ha ha ya gr-I wa hU~M phaT/
ra tsa hri ya sarba sid+d+hi hU~M/
'dir dril sgrub rang gzhung gi yi dam yongs 'dus rta mgrin dang dpa' bo rigs bzhi /
oM baM badzra b+ha ra hi kro d+hi kA li hU~M phaT/
ha ri ni sa sarba sid+d+hi hU~M/
zhes khros nag 'khor bcas dang /
oM bud+d+ha badzra rat+na pad+ma karma dz+nyA na lo ka DA ki nI sogs kyis mkha' 'gro kun 'dus /
oM pad+mo yo gi ni tA re tut+tA re tu re swA hA/
mtsho rgyal sgrol ma gnyis med /
aHkaHsaHmaHraHtsaHshaHdaHraHsaHmaHraHyaHphaT:
ces seng gdong /
oM ma ri ts+yai maM swA hA:
'od zer can ma /
oM pad+ma DA ki nI ku ru kul+le hrIHswA hA:
rigs byed ma dang /
oM si tA ta pa tre maN+Dal b+h+yaHsogs gdugs dkar gyis mtshon rtsa gsum spyi bye brag dang /
oM b+hu ru ku ru i tsi ki byi u tsuSh+ma kro d+ha hU~M phaT:
legs ldan /
oM shrI ma hA kA la hU~M hU~M phaT:
oM yak+sha be tA li hU~M:
zhes sras mchog ma mgon zhal sbyor /
oM ma hA kA la e ka dzA Ti gu Na hrI da hU~M phaT:
phyag bzhi pa /
oM ma hA kA la hU~M phaT/
gur mgon /
oM badzra ma hA kA la k+ShiM k+She tra big+h+nAn bi nA ya ka hU~M hU~M phaT:
phyag drug pa /
oM shrI ma hA kA la ga Na gu h+ya raM sid+d+hi hU~M phaT:
ma ning /
oM shrI ma hA kA la tri yaM yaM dzaHdzaHdgra bo mA ra ya hU~M phaT/
stag zhon /
oM ma hI kA la rak+Sha du bing nr-i dzaH
bing dmar /
oM ma hA kA la trak+Shad ma hA kA la sid+d+hi tri yaM du dzaHdza :
trag shad /
oM ma hA kA la bi kA la tri yaM dzaHhU~M hU~M phaT:
zhal bzhi /
oM shrI ma hA kA la ga na gu ti yo gI shwa ri sa ma ya hU~M dzaHdza :
byang gter bstan srung yongs rdzogs /
oM shrI ma hA kA la ga Na gu ti ka ma la shrI nag mo ti la b+h+yo /
mgon po tshogs bdag
/oM ma hA de wa dzaHu ma de wI hrIMHha ri ni sa wA shaM ku ru ho :
lha chen dang /
oM badzra kI li kI la ya mo hA g+ha ta ya ma ma shrI g+h+rAM karma ka ra ye swA hA:
phur srung shwa na chen po /
oM ma hA kA la hU~M hU~M phaT:
mchog gling chos skyong dgongs 'dus /
oM shrI ma hA kA la de wI d+harmA pA la shrI nA thA e ka ha ta ri sogs dpal mgon bdun cu /
oM ro ru e ka tsA ti snying kha rak+mo ru lu ru lu hU~M b+h+yo hU~M dzaHdza :
sngags srung /
oM e ka dza ti ma hA kA la re ma ti khyi kha le rA hu la e he ma ru tse badzra sa d+hu snying thig gi sde bdun dang /
oM trag rak+Sha ma hi dun b+h+yoHma hA yak+sha tIk+Na ka li dun b+h+yoH
re ma ti /
oM ro ru he dun :
kha kha dun drag mo :
du ra du ti dza :
drag mo he ra du ra du ti du b+h+yo :
gshog rgod ma /
oM ya ma rA tsa swA hA:
a phyi /
oM badzra pra mo ha hrIM hrIM swA hA/
g.yu sgron ma /
oM khyi kha le nag mo hU~M phaT/
srog sgrub ma /
hrI shag ru rag raM na ge tsit+ta traM ma ma yo za 'gram ha ha ga sha la dzaHdza :
gza' bdud /
e he ma ru tse g+hu Na hri tri hU~M dza :
shan pa dmar nag
/a li a li ma dza :
shaM shaM li shi ded a shwa ded /
mu smugs pu tra a li ma dza dza :
nag mo sha la rub dza :
oM ro ru ro ru tri tsa pa la /
a shug+me ma hU~M ma b+h+yo dzaHdza :
pu tra ming sring /
oM ma hA kA la yak+sha badzra tsit+ta /
e ka tsa ti maM ma ma ru lu maM/
ke ta ke ta rA hu /
DAk+ki ni tsit+ta rak+ta /
yak+sha tsit+ta ma hA rU tra /
badzra sA d+hu sa ma ya /
yak+sha rak+sha rA dza /
dun+ti tsit+ta ka la tri shaM rbad b+h+yoH
ging ka ra hab hab sa ma ya dzaHdzaHhriMHhriM/
zhes sman srung zhang blon sde dgu dang /
oM badzra shAn+ting pad+ma ku ru tiM b+h+yoH
oM sarba mA ra kr-iSh+Na ka pA la mA la d+hA ra hU~M phaT:phur srung dkar bdud /
oM ya ma rA dzaHsa ma ya hU~M phaT:
las gshin /
oM badzra sA d+hu sa ma ya b+hag traM shi ni kra ma ni sa ma ya sA d+hu tri dzaHdzaHhU~M baM ho :
dam can /
oM ma hA kA la siM ha mu kha hU~M phaTaHtri hriM dzaHma rA dzaHdu tri phu tri hU~M phaT:
zhing skyong seng gdong /
hU~M badzra phe laM ya ma rA tsa traka rak+sha badzra sA d+hu sa ma ya dzaHdza :
rig 'dzin srog sgrub bka' srung drag po sde bzhi /
oM ma ma ra li pra ma ya kA li ye dzaHdza :
zhing skyong dur khrod ma mo /
b+h+yo sha za DA ki kha mo che ma mo hrIng hrIng dzaHdza :
sha za kha mo che dang /
oM ma ma du tri rak+sha si badzra yak+sha si a mr-ita de wi sid+d+hi hU~M:
brtan ma dang /
oM bai shra ma NA ye swA hA/
rnam sras ser chen /
oM ma hA rA dza yak+sha sa ma ya bai shra ma NA ye sarba tsit+ta rat+na hriM hriM dzaHdza :
mdung dmar can /
oM bai shra ma Na ya swA hA trag rak+sha b+h+yo :
rta sngon can dang /
oM badzra rat+na tsit+ta rA ga rA ge hU~M phaT swA hA:
zhang blon /
oM dzaM b+ha la dza len+d+rA ya :
bA su d+ha ri ni swA hA:
byang gter nor lha yongs rdzogs /
oM pad+ma kro d+ha Ar+Ya dzaM b+ha la hr-i da ya hU~M phaT:
ha ri ni sa A yu puN+ye d+ha naM me d+hi bA su sarba sid+d+hi hU~M:
dzaM dkar /
oM rat+na dzaM b+ha la trAM swA hA:
dzaM ser /
oM dzam+b+ha la dza len+d+rA ye d+ha na me d+hi hrIHswA hA:
dzaM dmar /
oM karma dzaM b+ha la AHswA hA:
dzaM ljang /
oM yak+sha kA la dzaM b+ha la dza len+d+rA ya swA hA:
dzaM nag
/oM baM bA su d+hA ri ni swA hA:
nor rgyun ma /
oM badzra a pa ra dzi ta hrIng hrIng dzaHdzaHsid+d+hi pha la hU~M:
gnod sbyin a pa ra tsit+ta /
oM gaM ga na pa ti swA hA:
lha chen tshogs bdag
/oM Ar+Ya re man+ta swA hA:hrIM hrIM dzaHdzaHpheM pheM:
re man+ta /
oM ma hA rA dza yak+sha bai hrIM swA hA:
zas gos kyi nor bdag gnod sbyin dmar po /
oM ku bai ra ya swA hA:
ku be ra /
oM i ling ki :
pi ling ki :
ki ling ki swA hA:
gos kyi lha mo /
oM na mo shu tra mu tri ma hA pi shA tsi na ye swA hA:
nor gyi lha mo /
oM a na le :
kun+d+ha le :
g+h+r-ih+Na :
piN+Da d+ha :
pi shA tsi na ye swA hA:
zas lha mo ste kun 'khyil mched gsum /
oM nA ga rA tsa a ti hU~M:
klu mi mgon dkar po /
oM nA ga rA tsa bA su ki maM sid+d+hi hU~M dza :
klu nor rgyas /
oM sarba bA su de wa puN+ye bA su sid+d+hi hU~M:
nor lha spyi /
oM badzra tsaN+Da sarba duSh+TaM aSh+Ta na ya e dza b+h+yo :
dregs pa'i sde dpon sum cu /
oM badzra sarba duSh+TaM e dza b+h+yo :
sngags bdag dregs pa bco brgyad /
oM shrI badzra d+harma pA la king ka ra a ya ma du ru tsa sha na dzaHdza :
chos skyong sde brgyad spyi sngags /
oM ni d+hi pa ti b+hU mi pa ti lo ka pA la dzaH
gter gzhi 'jig rten skyong ba spyi dang /
oM badzra thang ka ra mun nyid khu sha li swA hA/
thang lha /
oM rA dza sid+d+hi sa ma ya dza :
rgyal chen sku lnga dang /
oM rak+sha rak+sha snying la hU~M hU~M:shu la g+h+ri wa tri shu la hrIM hrIM dzaHdza :
tsi'u dmar po /
oM AHbadzra ku li mil man swA hA:
spom ra /
oM badzra d+hA ki nI AHyu She shwa ri sa ma ya dza :
A yur puN+ye puSh+TiM ku ru swA hA:
oM dz+nyA na d+hA ki nI maM laM aM taM sarba sid+d+hi hU~M hU~M:
bkra shis tshe ring mched lnga bcas so sor lan gsum mam bdun gyis phul /
bsdu na rtsa gsum spyi dril dang bstod pa'i skabs dngos bstan du 'byung ba rnams kyi chos skyong gi gtor sngags tsam sbyar yang rung la gang ltar yang mjug tu /
dpal ma hA kA la khrag 'thung gi rgyal po /
gtsug lag khang dang dkyil 'khor gyi srung ma /
dug gsum nad kyi sman pa /
rnal 'byor yongs kyi dgra bla /
bdud dpung sgrol ba'i dpa' bo /
bstan pa'i bka' srung chen po /
bde chen thabs kyi dpa' bo legs ldan rdo rje srin po tshogs kyi bdag po la sogs pa mgon po pho rgyud /
shes rab dbyings kyi rgyal mo sngags srung rdo rje ral gcig ma la sogs pa srid pa mo rgyud /
dpal mgon ma ning nag po la sogs pa snang srid dregs pa sde brgyad /
rgyal chen rnam mang thos sras la sogs pa gnod sbyin nor lha gter bdag
/bkra shis tshe ring mched lnga sogs dkar phyogs gter gzhi 'jig rten skyong ba 'khor g.yog sde dpon dang bcas pas mchod sbyin gyi gtor ma rgya chen po 'di bzhes la sangs rgyas kyi bstan pa srungs /
sogs kyi phrin las bcol la /
bstod pa ni /
hU~M hrIH
byin rlabs sprin phung rig 'dzin bla ma dang //
dngos grub char 'beb yi dam zhi khro'i lha //
phrin las rmad byung dpa' bo mkha' 'gro la //
gus pas bstod do mchog thun dngos grub stsol //
hU~M/
bde chen thabs mchog dpa' bo legs ldan nag
/phyag bzhi phyag drug zhal bzhi dbang phyug che //
dpal mgon sde lnga khyab 'jug chen po sogs //
mgon po pho rgyud gtso la phyag 'tshal bstod //
shes rab dbyings kyi phyag rgya ral gcig ma //
rang byung rgyal mo dur khrod ma mo dang //
tshe ring mched lnga g.yu sgron brtan ma sogs //
snang srid ma mo'i tshogs la phyag 'tshal bstod //
gnyis med ye shes ma ning stobs po che //
sde dpon sum cu dregs chen bco brgyad dang //
gnod sbyin nor lha gter dang gzhi yi bdag
/dkar phyogs skyong ba kun la phyag 'tshal bstod //
so so'i thugs dang mthun pa'i gtor ma dang //
mkho rgu'i 'dod yon rgya mtsho 'di bzhes la //
rtsa brgyud bla mas bka' bsgos dam bzhag ltar //
rnal 'byor bdag cag 'khor dang bcas rnams la //
zhi ba'i mchog stsol rgyas pa'i gzi mdangs skyed //
dbang gis zil non drag pos dgra bgegs thul //
bstan 'dzin zhabs brtan bshad sgrub bstan pa dar //
'gro kun bde skyid 'phel ba'i phrin las mdzod //
skabs 'dir gsol bskang bye brag pa gang 'dod dang gser skyems skong bshags sogs rgyas par sbyar kyang 'gal ba med cing /
bsdu na zhar byung du gser skyems tsam 'bul bar 'dod na /
rin po che'i snod du 'bru bcud kyi phud gtsang ma blugs /
raM yaM khaM gis bsang sbyang /
gser skyems zag pa med pa ye shes kyi bdud rtsi'i rgya mtsho chen por gyur /
oM AHhU~M/
lan gsum gyi brlabs la /
dgongs pa brda dang snyan nas brgyud pa yi //
rig 'dzin rtsal 'chang rtsa brgyud bla ma dang //
skyabs gnas bslu med dkon mchog rnam pa gsum //
gsol lo mchod do byin rlabs char chen phob //
'od gsal dbyings las zung 'jug ye shes sku
/rgyud sde bzhi drug theg rim dgu rnams kyi //
rab 'byams yi dam zhi khro'i lha tshogs rnams //
gsol lo mchod do dngos grub rnam gnyis stsol //
ye shes las dang 'jig rten tshul bzung ba'i //
dpa' bo mkha' 'gro rgyud gsum dregs pa'i sde //
gnod sbyin nor lha gter dang gzhi yi bdag
/gsol lo mchod do phrin las rnam bzhi sgrubs //
gser skyems gtsang ma phud kyi mchod pa 'dis //
dkon mchog sri zhu yon tan mgron rnams kun //
zag med bde chen mchog gis rab mnyes nas //
dngos grub g.yang du 'khyil ba'i bkra shis stsol //
ces mchod cing phrin las gsol /
skong ba ni /
skong rdzas rnams /
na maHsarba ta thA ga ta b+h+yo bi shwa mu khe sogs nam mkha' mdzod kyi sngags rgyas brlabs /
skong rdzas 'dod pa'i yon tan rnam pa thams cad pa'i rang bzhin nam mkha' mdzod kyi 'khor lo'i sprin chen por gyur par bsam /
badzra s+pha ra Na khaM gis rgyas par spel /
hU~M hrIH
'od gsal stong nyid dbyings las sgyu ma'i 'phrul //
snod bcud rnam dag pad+mo brtsegs pa'i gzhir //
dgos 'byung nor bu'i gzhal med khang chen po //
yangs shing rgya che bkod pa phun tshogs dbus //
ri rab gling bzhi lha mi'i 'byor pa'i phul //
phyi nang nyer spyod 'dod pa'i yon tan lnga //
bkra shis rdzas rtags rgyal srid rin chen bdun //
bcu drug rig mas bde ba'i glu gar bsgyur //
sman raka mtshor bskyil gtor ma lhun por spungs //
so so'i bzhed rgur 'char ba'i longs spyod mchog
/ting 'dzin sngags dang phyag rgyas byin brlabs pa //
mi zad nam mkha' mdzod kyi mchod sprin 'dis //
rig 'dzin rtsa brgyud bla ma'i thugs dam bskang //
byin rlobs dbang skur rdo rje'i ye shes skyed //
yi dam zhi khro rab 'byams thugs dam bskang //
mchog dang thun mong dngos grub char ltar phob //
gnas gsum dpa' bo mkha' 'gro'i thugs dam bskang //
rnal 'byor grogs mdzod las bzhi'i phrin las spel //
rdo rje'i chos srung rgya mtsho'i thugs dam bskang //
'gal rkyen kun sol mthun rkyen yid bzhin sgrubs //
gnod sbyin nor lha gter bdag thugs dam bskang //
tshe bsod dpal 'byor snyan pa'i grags pa spel //
mdor na snang srid dag pa rab 'byams zhing //
sku dang ye shes rmad byung rdo rje'i sprin //
'dod yon mi zad rgyan gyi 'khor lo ches //
thugs dam bskangs gyur dbang dang dngos grub stsol //
ces thugs dam bskang zhing phrin las gsol /
gzhan yang chos srung gi skong ba dmigs gsal bgyid par spro na /
hU~M/
rngam brjid dur khrod 'bar ba'i gzhal yas dbus //
dgra bgegs bsgral pa'i drag po'i nyer spyod dang //
mchod rdzas rten rdzas skong rdzas sgrub pa'i rdzas //
'dod rgu'i 'byor pa zad mi shes pa 'dis //
legs ldan phyag bzhi phyag drug zhal bzhi pa //
dpal mgon sde lnga drag po khyab 'jug sogs //
pho rgyud mgon po'i tshogs kyi thugs dam bskang //
rdo rje srin po'i mthu yis bdud dpung thul //
e ka dzA Ti rang byung dpal 'bar ma //
dur khrod lha mo tshe ring mched lnga sogs //
snang srid ma mo bye ba'i thugs dam bskang //
thugs rje chags pa'i shugs kyis dgra bgegs sgrol //
dpal mgon ma ning sde dpon sum cu dang //
dregs chen bco brgyad snang srid 'byung po'i tshogs //
dkar phyogs skyong ba yongs kyi thugs dam bskang //
sangs rgyas bstan srungasabastan dgra chams la phob //
rnam sras dzaM la yab yum tshogs kyi bdag
/rdo rje bdud 'dul gnod sbyin 'bum phrag dang //
rin chen gter 'chang rgya mtsho'i thugs dam bskang //
tshe srings dpal skyed 'dod rgu'i 'byor pa spel //
mdor na brgyud gsum rig 'dzin bla ma yi //
spyan sngar khas blangs chos srung nor lha'i tshogs //
thugs dam dgyes bskang rnal 'byor bdag cag gi
/re ba'i 'bras bu dus 'dir mchis par mdzod //
lnga pa ni /
thal mo sbyar te /
ho /
ye shes spyan mnga' dmigs med thugs rje'i gter //
bla ma yi dam mkha' 'gro chos skyong dang //
gnod sbyin nor lha gter 'chang 'khor bcas kun //
mkhyen brtse'i gzigs pas bdag la dgongs su gsol //
bdag cag thog med dus nas da lta'i bar //
mi shes nyon mongs bag med ma gus pas //
lus ngag yid kyis sdig pa bgyis pa dang //
bgyid du brtsal dang rjes su yi rang dang //
nges 'byung so so thar pa'i sdom pa dang //
gzhan phan byang chub sems dpa'i bslab pa dang //
thabs chen gsang ba sngags kyi dam tshig las //
nyams shing 'gal bar gyur pa ci mchis kun //
snying nas 'gyod pas bshags shing sdom bgyid na //
tshangs par mdzad nas sdig sgrib kun byang zhing //
rtsa gsum chos skyong rgya mtsho rab dgyes pas //
sku gsung thugs kyi dngos grub bstsal du gsol //
zhes gsol ba btab pas /
tshogs zhing rnams kyi gnas gsum nas bdud rtsi dkar dmar mthing gsum 'od zer dang bcas pa byung /
rang gi gnas gsum du zhugs shing thim /
sgo gsum gyi sdig sgrib nyes ltung bag chags dang bcas pa byang zhing dag
/sku gsung thugs kyi byin rlabs dang dngos grub ma lus pa thob par gyur pa'i mos pas yi ge brgya pa ci nus bzla'o //
de nas gtor ma 'bul dgos na 'bul gtor la bdud rtsis bran /
oM AHhU~M hoH
gtor ma dgra bgegs kyi sha khrag ye shes bdud rtsi'i rang bzhin 'dod yon rgya mtsho'i sprin phung 'phro bar gyur par bsam /
hU~M/
bde chen thabs mchog dpa' bo he ru ka
/shes rab dbyings kyi thig le ral gcig ma //
zung 'jug dbu mar shar ba'i ma ning nag
/brgyud gsum dregs tshogs 'khor bcas 'dir gshegs shig
/dgra bgegs sha ri khrag mtsho'i gtor ma ni //
ye shes bdud rtsi'i rang bzhin 'dod yon gter //
dgyes rgur 'char ba'i rmad byung mchod pa'i sprin //
sngar mdzad legs pa'i gtang rag chen por 'bul //
da bcol las kyi gsal 'debs gnyan por bzhes //
sangs rgyas bstan srungs bstan 'dzin sku tshe srings //
dge 'dun sde skyongs 'jig rten phan bde spel /
khyad par bdag cag dpon slob yon mchod la //
byang chub bar du srung skyob mi g.yel bar //
'gal rkyen kun sol mthun rkyen char bzhin phob //
zhi rgyas dbang dang mngon spyod la sogs pa //
gang bcol phrin las myur du 'grub par mdzod //
ces brjod cing spos dang rol mos mtshon pas gtsang sar 'bul /
rjes gtang rag gi mchod bstod ni /
oM AHhU~M/
dngos 'byor yid sprul mchod sprin rgya mtshos mchod //
yon tan rjes dran rdo rje'i glu yis bstod //
cho ga lhag chad 'gal 'khrul nyams chag kun //
snying nas bshags so byang zhing dag pa stsol //
oM AHhU~M badzra gu ru pad+ma d+he wa d+hA ki nI sarba d+harma pA la bA su de wa ni d+hi pa ti b+hU mi pa ti sa pa ri wA ra ar+g+haM nas shab+da sarba pany+tsa a mr-ita rak+ta ba ling ta sarba pU dza ho /
yi ge brgya pa mang du brjod /
ye shes pa rnams rten yod na brtan bzhugs dang /
'jig rten pa rnams /
gats+tsha gats+tsha swa b+hA wa nAM gyis rang gnas su gshegs /
rten med na /
hU~M/
bskyed cing spyan drangs chos skyong srung ma'i tshogs //
gnas yul lhan skyes grub pa'i grong du gshegs /
snang char shar ba'i lha sku'i rol pa kun //
skye med brjod bral gnyug ma'i dbyings su yal //
zhes brjod /
bsngo smon ni /
dge ba 'di yis myur du bdag
/he ru ka dpal 'grub gyur nas //
sogs /
bkra shis brjod pa ni /
byin rlabs char 'bebs dngos grub rgya mtsho'i gter //
phrin las thogs med rtsa gsum lha tshogs kyis //
'gro kun srid zhi'i rgud pa zhi ba dang //
phan bde'i dge legs 'phel ba'i bkra shis stsol //
he ru ka dpal 'bar bas gdug can sgrol //
snang srid DA ki dgyes pas bde chen bskyed //
rin chen gter 'chang 'dod dgu'i mchog bskyed de //
sa gsum dge legs khyab pa'i bkra shis shog
/mkhas grub rig 'dzin skyes bus sa steng khyab //
bshad sgrub las kyi 'khor los lung rtogs spel //
skal bzang gdul bya'i rnam grol dga' ston gyis //
thub bstan phyogs bcur rgyas pa'i bkra shis shog
/ces brjod de me tog gi char dang rol mor bcas pas dge legs su bya'o //
rdo rje'i gsung gi phreng ba la //
mdzes rgyan grub pa'i phyag bzhes ltar //
spel 'dis phrin las nor bu'i char //
sa gsum dpyid du 'jo gyur cig
/ces pa'ang bka' gter chos kyi shing rta kun gzigs 'jam dbyangs bla ma gtsug lag lung rig smra ba'i nyi ma mchog gi zhal snga nas /
rin po che gter gyi mdzod chen po'i smin grol rgyab rten dang bcas pa gtan pa med pa'i mdzod kyi sgo 'phar yangs por phye ba'i skal bzang nges grol gyi dga' ston rmad du byung ba'i dge mtshan dang po'i tshe /
rdo rje'i chos skyong ba'i dam can srung ma'i dbang po 'di dag gi dbang dang rjes gnang bka' gtad rnams thob nas gsol bskang gi rim pa rgyun chags su brtson pa byung na gal che bas /
rtsa gsum dril sgrub kyi gtor bsngos lta bu la'ang 'di ltar sbyar du rung zhes bka' bstsal pa'i tshe /
thog mtha'i mtshams sbyor rnams rje bla ma nyid la mdzad par gsol ba btab nas khol phyung bklag chog tu bkod pa'ang rdo rje'i slob bu'i tha chung bkra shis dpal 'byor gyis 'og min bla ma'i gdan sa rdzong sar bkra shis lha rtse'i gzims skyil bkra shis 'chi med grub pa'i dga' tshal du gus pas bris pa 'dis kyang nges gsang bla med rdo rje rtse mo'i ring lugs kyi bshad sgrub bstan pa'i mnga' thang mkha' mthar khyab par brdal ba'i dpal du gyur cig
/sarba dA mang+ga laM//

//
