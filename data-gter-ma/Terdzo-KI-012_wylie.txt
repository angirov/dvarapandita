rdo rje phur pa'i rgyun gtor bzhugs so //
shrI badzra kI la ya ku mA ra la na mo :
spyir rigs kyi bus phur bu'i sgrub thabs gang la zhugs kyang :
rgyun gtor 'di yi dam du byas nas brtson na :
tshe ring nad med longs spyod 'phel :
nad dang dgra bgegs bar gcod sel :
dam can kun 'dus las rnams myur :
dngos grub mchog dang thun mong 'grub :
ces bid+yot+ta ma las gsungs pas :
phyi rabs rnal 'byor pa rnams gtor ma'i las 'di la brtson par bya'o :
gtor snod thod phor ram :
rin po che'i snod du zas sdig med yid du 'ong ba la a mr-ita btab ste :
chang khrag 'o ma chu gang yang rung ba bran :
dar gyi bla re la sogs brgyan la :
byin gyis brlab pa ni :
rang yi dam dran rdzogs su bskyed la :
gtor ma raM yaM khaM gis rnam rtog sbyangs :
de nas raM yaM las me rlung gi dal gyi steng du :
a las ka pA la phyi dkar la nang dmar ba bsam :
de'i nang du sha lnga bdud rtsi lnga bsam :
de'i steng du mUM lAM mAM pAM tAM:
oM AHhU~M swA hAHbsam :
oM AHhU~M ma hA ba liM ta te dzo ba liM ta ba la ba te g+hu ya sa ma ya swA hA:
zhes lan lnga brjod pas thams cad 'od du zhu bdud rtsi dkar mer gyis song bar bsam :
oM badzra kI li kI la ya sarba big nAn baM hU~M phaT:
dIp+ta tsakra :
oM ru lu ru lu hU~M b+h+yo hU~M phaT phaT:
e A ral+li ho :
dzaHhU~M baM ho :
sa ma ya satwaM:
dr-i sh+ya hoHdza :
lan lngas spyan drangs :
oM badzra kI li kI la ya badzra yak+sha kro d+ha kha kha khA hi khA hi :
e A ral+li :
dzaHhU~M baM ho :
sa ma ya satwaM:
oM kha kha khA hi khA hi :
sarba yak+sha badzra yak+sha saM b+hu ta pre ta ma hA ba lin ta kha kha khA hi khA hi :
zhes lan gsum gyis gtor ma 'bul lo :
'phrin las rgya mtsho mdzod cig :
dgra bgegs thams cad thul cig :
bar chad sol cig :
hU~M:
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
bdag nyid chen mo'i dus la bab :
sa bdag chen mo'i dus la bab :
khyed kyi phrin las dus la bab :
mthu rtsal dbyung ba'i dus la bab :
mkha' 'gro ging gi tshogs rnams dang :
lang+ka dbang phyug 'bar ma'i tshogs :
ma bdun sring bzhi pho nya'i tshogs :
gtor ma phul ba 'di bzhes la :
bdag la las kyi dngos grub stsol :
bsam pa yongs su 'grub pa dang :
las kyi 'bras bu mchis par mdzod :
de nas bdag gtor mgron gsum yang :
med bzhin snang bas stong par yal mi dmigs :
snang zhing stong pas dngos por mi dmigs :
de'i phyir snang stong gnyis su med de :
gnyis med tsam du 'dzin pa yang dmigs su med pa'i rgyas btab ste :
de 'khor gsum yongs dag gis bsngo'o :
de nas spyod lam rgyun gyi rnal 'byor dang ldan pa bya bas yi ge brgya pa 'don no :
de ltar gtor ma la brtson na :
'phrin las bzhi dang mchog thun mong gi dngos grub thob par 'gyur ro :
rgya rgya rgya :
