\u0f01\u0f83:
rtsa gsum spyi 'dus snying tig las :
phrin las ye shes lam bzang bzhugs :
rtsa gsum spyi 'dus lha la 'dud :
phrin las ye shes lam bzang ni :
dbang thob dam tshig la gnas pas :
sngon dngos rjes kyis nyams su blang :
sa ma ya :
dben zhing byin brlabs gnas mchog tu :
dkyil 'khor sku gsung thugs rten dang :
mchod pa tshogs gtor bzang du bsham :
sngon 'gro'i dang po skyabs sems ni :
na mo :
bla ma rtsa gsum lha tshogs la :
mi phyed gus pas skyabs su mchi :
'gro kun sangs rgyas sar 'god phyir :
snying po'i rnal 'byor bsgom par bgyi :
lan gsum gnyis pa bgegs bskrad ni :
hU~M:
rtsa gsum lha yi dkyil 'khor 'dir :
'du ba'i srung ma ma gtogs pa :
bar chad byed pa'i gdon bgegs kun :
so so rang rang gnas su dengs :
drag sngags brjod cing thun gyis gzir :
gsum pa srung 'khor bsgom pa ni :
hU~M:
ngang nyid ye nas chos kyi dbyings :
'bar ba khro bo'i rol par shar :
gnyis med rdo rje srung 'khor gyis :
'khrul snang bgegs tshogs mtshams bcad do :
oM badzra kro d+ha rak+Sha hU~M hU~M:
bzhi pa byin chen dbab pa ni :
hU~M hrI:
brdal khyab chos sku'i ye shes las :
'gag pa med pa'i cho 'phrul che :
rtsa gsum lha tshogs rab 'byams kyis :
dbang skur byin phob dngos grub stsol :
oM AHhU~M gu ru d+he wa d+hA ki nI dz+nyA na A be sha ya a A:
lnga pa mchod pa byin rlabs ni :
raM yaM khaM:
rdo rje lta bu'i ting 'dzin gyis :
gzung 'dzin chos kun sgyu mar sbyangs :
snang srid pad+ma drwa ba'i zhing :
snod bcud mchod pa'i phyag rgyar rdzogs :
oM b+h+rU~M trAM hrIHAHsarba pU dza me g+ha sa ma ye AHhU~M:
sa ma ya :
gnyis pa dngos gzhi'i dang po la :
dam tshig phyag rgya bskyed pa ni :
a :
ma bcos spros med de bzhin nyid kyi ngang :
kun tu snang ba rang byung snying rje'i rtsal :
rgyu yi ting 'dzin hrIHyig dkar dmar mdangs :
nam mkha'i dbyings su 'ja' tshon lta bur shar :
bde chen rol pa'i 'od zer bsam yas kyis :
brtan g.yo'i snang zhen 'od gsal dbyings su sbyangs :
stong pa'i ngang las 'byung ba rim brtsegs dang :
rdo rje'i srung 'khor sprul pa'i gzhal med khang :
mtshan nyid yongs rdzogs snang stong 'od 'bar dbus :
chu skyes pad+ma nyi zla'i gdan gyi steng :
rgyu yi hrIHyig rdo rje rtse lnga pa'i :
lte bar sa bon mtshan pa yongs gyur las :
dkon mchog rtsa gsum spyi 'dus pad+ma 'byung :
zhal gcig phyag gnyis dkar dmar mtshan dpe'i sku :
phyag g.yas rdo rje thugs ka'i stod du 'dzin :
g.yon pas mnyam gzhag b+han+d+ha tshe bum bsnams :
gsang gos phod ka chos gos ber phyam brjid :
gru mor kha T+wAM rtse gsum 'od 'bar 'chang :
dbu la 'dab ldan pad+ma'i mthong grol gsol :
zhabs gnyis rdo rje'i skyil krung g.yo med bzhugs :
rig 'dzin bla ma bye ba'i tshogs kyis bskor :
thugs kar pad zla'i steng du tshe dpag med :
dmar gsal mnyam gzhag tshe bum yum dang 'khril :
longs spyod rdzogs sku 'od lnga'i klong na bzhugs :
snyoms zhugs bde ba'i thig le hU~M dang b+h+yo :
yid bzhin rin chen yi ge'i cho 'phrul las :
gtso bo'i g.yas su pad nyi rgyal bsen steng :
hU~M las gu ru drag po che ba'i mchog :
bskal pa'i me phung mdog can khro gtum nyams :
rdo rje sdig pa 'dzin cing dur khrod chas :
zur zhal g.yon gzigs rdo rje'i me 'od 'phro :
rab 'byams yi dam rgya mtsho'i sprin phung 'phro :
g.yon du pad nyi byad ma bsnol ba'i steng :
b+h+yoHlas seng ge'i gdong can nam mkha'i mdog :
zur zhal g.yas gzigs gnam lcags ral pa bsgrengs :
gri gug thod 'dzin kha T+wAM rtse gsum 'chang :
seng ge'i stod g.yogs stag lpags sham thabs grol :
rin chen rus rgyan gar stabs rol pas bzhugs :
'bum phrag yangs pa'i mkha' 'gro pho nyar 'gyed :
sgo bzhir dpa' bo rigs bzhi yum dang bcas :
gtso bo gsum gyi gnas gsum 'bru gsum gyi :
yi ges rgyas gdab rdo rje gsum gyi dngos :
ye shes dbang bskur rang byung cod pan gyis :
dbur brgyan snang stong rol pa'i 'od zer gyis :
mkha' khyab rgyal ba sras dang bcas pa kun :
rtsa gsum lha tshogs rnam par spyan drangs gyur :
gnyis pa ye shes drang bstim ni :
hU~M hrI:
bzhengs shig bla ma rig 'dzin rgya mtsho'i tshogs :
dgongs shig drag po yi dam dkyil 'khor lha :
skyod cig gnas gsum mkha' 'gro'i tshogs dang bcas :
chos kyi dbyings nas gnas 'dir gshegs su gsol :
rdo rje'i sku yi gzi brjid lus la stsol :
snying po sngags kyi byin rlabs ngag la phob :
'od gsal thugs kyi dgongs pa yid la spor :
mchog dang thun mong dngos grub bstsal du gsol :
oM AHhU~M badzra gu ru d+he wa DA ki nI badzra sa ma ya dza dza :
hU~M:
dag pa rab 'byams phyag rgya'i dkyil 'khor 'dir :
ye shes sgyu ma'i cho 'phrul lha yi tshogs :
gnyis med dgyes pa chen por bzhugs nas kyang :
mos pa'i bu la dgongs par mdzad du gsol :
dzaHhU~M baM ho :
sa ma ya tiSh+Tha lhan :
gsum pa mchod pa 'bul ba ni :
brda yi phyag 'tshal sngon 'gro bas :
rab 'byams mchod pas dgyes pa bskyed :
rdo rje'i glu yis bstod par bya :
na mo :
skye 'gag 'gyur med chos sku'i ngang nyid las :
rang byung thugs rje ma 'gag longs spyod rdzogs :
yid bzhin rin chen sprul pa'i sprin phung 'phro :
rab 'byams rtsa gsum lha la phyag 'tshal lo :
a ti pU ho :
pra tIts+tsha ho :
oM AHhU~M:
phyi mchod mkha' khyab kun bzang rol pa'i rgyan :
nang mchod 'dod yon bde ba chen po'i sprin :
gsang mchod sman gtor rak+ta tshogs 'khor lo :
dbyer med blo 'das chen por bzhes su gsol :
oM AHhU~M gu ru d+he wa d+hA ki nI sa pa ri wA ra ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba pU dza ho :
ma hA pany+tsa a mr-ita rak+ta ba liM ta ga Na tsakra d+harmA d+hA tu pU dza AHhU~M:
hU~M hrI:
ma bcos spros bral rig 'dzin bla ma'i tshogs :
bde chen longs spyod yi dam dkyil 'khor lha :
gang 'dul rnam rol dpa' bo mkha' 'gror bcas :
rtsa gsum yongs rdzogs lha la phyag 'tshal bstod :
bzhi pa bzlas pas thugs dam bskul :
dang po bsnyen pa'i rim pa ni :
rang nyid rigs 'dus bla ma yi :
thugs kar ye shes sems dpa' ni :
tshe dpag med mgon thugs ka'i dbus :
gser gyi rdo rje rtse lnga pa'i :
lte bar hrIHyig dkar dmar mdangs :
mtha' skor sngags phreng g.yas su 'khod :
'od kyis rtsa gsum rgyal ba mchod :
byin rlabs dngos grub rang la thim :
sdig sgrib zhi zhing rig rtsal rgyas :
gnyis med ye shes dbang du gyur :
oM AHhU~M badzra gu ru pad+ma sid+d+hi hU~M:
'bum phrag bcu gnyis bzlas pa yis :
snang ba bla ma'i sku ru 'char :
grags pa gsung du lhang nger rtogs :
rig stong chos nyid don dang mjal :
bdag don byin brlabs rgyud smin 'gyur :
sa ma ya :
bar du dngos grub bsgrub pa ni :
drag po'i thugs kar pad nyi'i steng :
gnam lcags rdo rje rtse dgu pa'i :
lte bar hU~M dmar me 'od 'phro :
sngags phreng sgrar bcas 'khor ba las :
sku dang yig 'bru phyag mtshan tshogs :
me phung rdo rje'i tshwa tshwa 'phros :
rtsa gsum rab 'byams thugs rgyud bskul :
dam can srung ma las la gzir :
sde brgyad dregs pa thams cad btul :
rgyal 'gong dam sri thal bar brlag :
snang ba lha dang grags pa sngags :
dran rtog pad+ma he ru ka'i :
ye shes chen por lhun rdzogs gyur :
oM AHhU~M artsig nirtsig na mo b+ha ga wa te hU~M hU~M phaTa?:
'bum phrag bzhi yis dngos grub thob :
gzhan don mdzad pa lhun grub 'gyur :
sa ma ya :
tha ma las la sbyar ba ni :
ye shes mkha' 'gro'i thugs ka'i dbus :
pha lam rdo rje'i lte ba ru :
b+h+yoHyig mthing nag sngags kyis bskor :
sku yi cha rnams thams cad kun :
sngags kyi go spyi bor aHkaH
mgrin par saHmaH
snying gar raHtsaH
lte bar shaHdaH
gsang bar raHsaH
brla g.yas maHraH
g.yon la yaHphaT:
chas gtams pa las :
rang 'dra'i sprul pa rigs lnga dang :
lnga ldan 'od zer phyogs bcur 'phros :
nad gdon zhi zhing tshe bsod rgyas :
khams gsum dbang bsdus dgra bgegs bsgral :
byad phur rbod gtong tshar bcad cing :
bde chen ye shes 'phel bar gyur :
aHkaHsaHmaHraHtsaHshaHdaHraHsaHmaHraHyaHphaT:
las bzhi'i sngags dang sham bu gdags :
nad gdon sdig sgrib thams cad shAn+tiM ku ru swA hA:
tshe bsod dpal 'byor ye shes thams cad puSh+TiM ku ru oM:
khams gsum rlung sems snang ba thams cad wa shaM ku ru ho :
gnod byed dgra bgegs thams cad mA ra ya phaT:
bdun phrag zhag tu rtse gcig brtson :
gang 'dod phrin las dbang bsgyur thob :
las kyi kha sgyur chu gtsang la :
sngags btab 'thor 'thung nad gdon zhi :
kha zas la btab tshe bsod rgyas :
chang la btab pas dbang du 'gyur :
gu gul yungs dkar la btab nas :
bdugs dang brabs pas gdon bgegs dang :
byad phur rbod gtong tshar gcod byed :
rtag ngu sbrang rgod khab len rdo :
bya rgod sha dang mgron bu'i thal :
byang sems skye bdun rdzas sbyar bsngags :
'aHaHshaHsaHmaHhaH
dz+nyA na pra we sha ya phaTa?:
spyi bor byugs pas mkha' spyod 'pho :
mchog gi dngos grub thob par 'gyur :
sa ma ya :
lnga pa thun mtshams bya ba ni :
sngags kyi lhag chad bskang zhing brtan :
dang por che ba'i nga rgyal bskyed :
bar du mchod bstod gzi byin sbar :
tha mar dgongs pa'i gdeng bzung bya :
hU~M hU~M:
nga ni 'chi med pad+ma 'byung :
bla ma rgya mtsho 'dus pa'i sku :
yi dam rgya mtsho 'dus pa'i gsung :
mkha' 'gro rgya mtsho 'dus pa'i thugs :
gzhi lam 'bras gsum dbyer med ngang :
sku dang ye shes yon tan tshogs :
'khor 'das kun gyi bdag por shar :
ma bcos thig le gcig tu rdzogs :
oM AHhU~M badzra dz+nyA na At+ma ko\u0f85 haM:
hU~M hrI:
rtsa gsum lha tshogs ye shes dbyings nas gshegs :
'dod yon mchod bzhes dam tshig nyams chag bskang :
sku gsung thugs dang yon tan phrin las bstod :
byin rlabs nus pa'i dngos grub bstsal du gsol :
oM AHhU~M gu ru d+he wa DA ki nI ma hA a mr-ita rak+ta ba liM ta khA hi :
kA ya wA ka tsit+ta sarba sid+d+hi pha la hU~M:
hU~M:
rang rig rtsa ba gsum du shar :
rtsa gsum rig stong ngo bo nyid :
lha dang bdag nyid dbyer med pa :
ma bcos rdzogs pa chen po 'o :
zhes brjod blo 'das ngang du bzhag :
mchog gi dngos grub tshe 'dir 'grub :
sa ma ya :
gsum pa rjes kyi phrin las la :
dang po tshogs kyi mchod pa ni :
dam tshig rdzas rnams 'du byas la :
bdud rtsis bsang zhing stong par sbyang :
raM yaM khaM:
bdag nyid lhar gsal thugs ka nas :
ye shes me rlung byang sems chus :
tshogs kyi dngos 'dzin bsregs gtor bkrus :
snod bcud dam tshig rdzas su gyur :
oM AHhU~M ha ho hrI:
hU~M hrI:
sku gsum rgyal ba'i zhing khams rgya mtsho nas :
bla ma yi dam mkha' 'gro chos skyong rnams :
'dod yon tshogs kyi 'du bar spyan 'dren na :
ye shes sgyu mar rol bzhin gshegs su gsol :
tshogs khang 'og min gsang chen zhing du sgyur :
rnal 'byor rgyud la bde stong ye shes spor :
'dod yon mchod pa kun bzang rol pa'i rgyan :
myong grol dam tshig rdzas su byin phob cig :
oM AHhU~M gu ru d+he wa DA ki nI badzra sa ma ya dzaHdza :
hU~M hrI:
phyi snod 'jig rten yangs pa'i tshogs gzhong du :
nang bcud snang ba sna tshogs gtor mar bshams :
snang srid gzhir bzhengs 'dod yon mchod pa'i sprin :
dgyes par bzhes la byin rlabs dngos grub stsol :
oM AHhU~M gu ru d+he wa DA ki nI sarba ga Na tsakra pU dza ho :
ho :
thog med dus nas da lta yan chad du :
nyon mongs dbang gyur dam tshig nyams chag kun :
'dod yon tshogs kyi mchod pas bskang zhing bshags :
bzod par bzhes nas tshangs pa'i dngos grub stsol :
badzra sa ma ya shud+d+he a :
e nr-i tri dzaHhU~M baM ho :
hU~M b+h+yo :
dbyings nas sku skyod rtsa gsum rgyal ba'i tshogs :
drag tu bskul lo 'bar ba'i brtul zhugs skyed :
dgra bgegs 'byung po'i rnam shes dbyings su spor :
sha khrag bde chen tshogs kyi mchod par bzhes :
nr-i tri sha trUn mA ra ya rbad :
kha kha khA hi khA hi :
hU~M hrI:
bde chen gsang ba mchog gi pho brang 'dir :
gsang ba'i dkyil 'khor gzhung bzhin bshams nas kyang :
sgrub pa'i dam tshig rdzas mchog skar ltar bkram :
'dod pa'i yon tan sprin ltar gtibs pa 'dis :
bla ma rgya mtsho'i tshogs rnams thugs dam bskang :
ting 'dzin dgongs brgyud dag pas byin gyis rlobs :
yi dam rgya mtsho'i tshogs rnams thugs dam bskang :
bde chen ye shes mchog gi dngos grub stsol :
mkha' 'gro rgya mtsho'i tshogs rnams thugs dam bskang :
gsang ba chen po'i lam gyi rten 'brel sgrigs :
chos skyong rgya mtsho'i tshogs rnams thugs dam bskang :
'gal rkyen kun sol rnam bzhi'i phrin las sgrubs :
hU~M hrI:
bskang du med de 'od gsal dbyings su bskang :
mchod du med de ye shes rol pas mchod :
sbyor du med de bde stong thig ler sbyor :
bsgral du med de gnyug ma'i klong du sgrol :
ye sbyor ye sgrol don gyi dgyes mchod bzhes :
nyams chag kun bshags mchog thun dngos grub stsol :
ces brjod blo 'das dgongs pa bskyang :
dam rdzas gsal khyab ngang du rol :
lus dkyil lha rnams tshim par bsam :
lhag ma bsdus la bdud rtsis bran :
pany+tsa a mr-ita hU~M ho :
hU~M hrI:
rtsa gsum bka' nyan dkyil 'khor mu ran skyong :
lhag la dbang ba'i mkha' 'gro ging lang+ka :
dpal gyi pham phab gtor ma 'di longs la :
zhal bzhes dam bcas bzhin du phrin las mdzod :
oM uts+tshiSh+Ta ba liM ta khA hi :
gnyis pa gtor ma bskyang ba ni :
hU~M b+h+yo :
sngon tshe kun bzang rig 'dzin bla ma dang :
bar du yi dam khrag 'thung rgya mtsho'i lha :
tha ma ye shes dbyings kyi mkha' 'gro mas :
bka' bsgos dam bzhag rgyud gsum dregs pa'i tshogs :
'dir gshegs bka' yi gtor ma'i mchod pa bzhes :
'khor srungs rkyen zlog mi mthun bar chad sol :
tshe srings dpal skyed snyan pa'i grags pa spel :
zab gter bstan pa rgyas pa'i phrin las mdzod :
sarba d+harmA pA la sa ma ya karma ku ru ho :
hU~M:
bod khams mtha' dbus kun na gnas pa yi :
brtan ma chen mo 'khor dang bcas pa kun :
'dir byon dpal gyi gtor ma'i bshal chu bzhes :
rnam bzhi'i phrin las ma g.yel sgrub par mdzod :
ma ma DA ki nI ba liM ta khA hi :
hU~M:
'bar ba e dbyings rdo rje'i lhun po'i 'og :
dam sri 'byung po dpung dang bcas pa mnan :
ye shes rol pa'i bro yis rgyas btab pas :
byang chub bar du ldang bar ma gyur cig :
sarba big+h+nAn satwaM b+ha ya nan :
gsum pa dngos grub gsol ba ni :
hU~M hrI:
rtsa gsum rgyal ba'i dkyil 'khor rab 'byams rnams :
mos shing gdung ba'i bsnyen sgrub mthar phyin nas :
rtse gcig gus pas thugs dam rgyud bskul na :
thun mong mchog gi dngos grub deng 'dir stsol :
oM AHhU~M gu ru d+he wa DA ki nI kA ya wA ka tsit+ta sarba sid+d+hi pha la hU~M:
yi ge brgya pas nongs pa bshags :
bzhi pa mtha' gnyis bsal ba ni :
hU~M:
bdag dang snang ba thams cad ye shes rtsal :
rig stong zung 'jug gdod ma'i dbyings su thim :
dmigs med snying rje sgyu ma'i rol pa las :
cir snang lha sngags chos sku'i phyag rgyar bzhengs :
hU~M badzra kA ya wA ka tsit+ta hU~M:
lnga pa bsngo smon shis brjod bya :
ho :
rtsa gsum lha tshogs sgrub cing mchod pa yi :
bsod nams gang mchis 'gro ba'i don du bsngo :
kun kyang sku dang ye shes dbyer med pa :
kun bzang pad+ma thod phreng 'grub par shog :
hU~M hrI:
rig 'dzin bla ma thugs rje'i sprin phung 'khrigs :
byin rlabs char du 'beb pa'i bkra shis shog :
yi dam lha tshogs yid bzhin rin chen gter :
dngos grub 'dod rgu 'byung ba'i bkra shis shog :
mkha' 'gro chos skyong mthu rtsal gzi byin 'bar :
phrin las snang ba rgyas pa'i bkra shis shog :
rtsa gsum dkyil 'khor rang rig ngo bor rdzogs :
dbyer med mngon par byang chub bkra shis shog :
sa ma ya :
de ltar sngon dngos rjes gsum gyis :
rtsa gsum spyi 'dus sgrub pa'i thabs :
phrin las ye shes 'char ba'i lam :
ma 'ongs don du pad+mas bkod :
tshig nyung don gsal lam khyer bde :
byin rlabs dngos grub 'byung ba'i gter :
'di nyid 'phrad cing nyams len kun :
gnas skabs gdon bgegs bar chad dang :
nad mug mtshon 'khrugs rgud pa zhi :
tshe bsod dpal 'byor nyams rtogs rgyas :
phun sum tshogs kun dbang du 'gyur :
sde brgyad byad phur tshar thag chod :
mthar thug lnga ldan 'od kyi sku :
pad+ma bdag dang 'du 'bral med :
de phyir snying las gces par zungs :
thos don nyams len snying por dril :
sa ma ya :
rgya rgya rgya :
gter rgya :
sbas rgya :
zab rgya :
lam zab 'di dang 'dra min tsam gter kha gsum du sbas pa las /
'di ni mdo khams shar phyogs pad+ma shel ri'i gsang phug nas ye shes kyi mkha' 'gros dngos su spyan drangs shing gtad pa'i shog ser zhing sor do /
dkyus sor drug pa zhig las 'ja' tshon las 'phro gling pa'i ye shes kyi skus rjes su bzung ba'i zab gter gsang ba'i mdzod 'dzin pad+ma 'od gsal mdo sngags gling pas gtan la phab ste rgyal bas lung bstan gter 'byin mkhas grub yongs kyi 'khor los sgyur ba blo gros mtha' yas pa'i sde o rgyan 'chi med bstan gnyis gling pa'i spyan sngar phul ba zab chos rin po che'i gter mdzod kyi phrin las mkha' khyab tu rtag cing rgyas pa'i rgyur gyur cig
/sarba dA ka l+yA NaM b+ha ba tu //

//
