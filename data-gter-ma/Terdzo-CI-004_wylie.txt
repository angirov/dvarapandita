\u0f01\u0f83:
bla ma dgongs pa 'dus pa las :
mkha' 'gro'i rgyab chos 'phrin las tshogs mchod bsdus pa pad+mo'i ze'u 'bru zhes bya ba bzhugs so :
\u0f88\u0f88\u0f88\u0f88\u0f88\u0f88
na mo gu ru d+he ba DA ki nI hU~M:
yum chen phag mo mkha' 'gro'i dkyil 'khor gtso :
sangs rgyas mkha' 'gro la sogs 'khor gyi tshogs :
sprul dang yang sprul bcas la phyag 'tshal nas :
de yi bsdus don rkang grangs nyer gcig bkod :
bkod pa'i bye brag chos spyod rim pa dang :
bdag bskyed lha yi rnal 'byor gsal ba dang :
bgegs gtor gtang zhing mtshams gcad srung 'khor bsgom :
sman raka mchod gtor bsang sbyang byin gyis brlab :
de bzhin nyid sogs ting 'dzin rnam gsum gsal :
mdun du gzhal yas khang dang lha tshogs bskyed :
ye shes lha rnams spyan drang bzhugs su gsol :
lus ngag yid gsum gus pas phyag 'tshal zhing :
de dag lha la phyi nang gsang mchod dang :
de bzhin sman dang rak+ta gtor ma gsum :
rol mo dbyangs dang bcas pas bstod pa bya :
tshogs bshams tshogs kyi las rim lhag mar bcas :
dzapa? bsnyen la sogs las la sbyor tshul dang :
rig pa'i ngar bskyed brtul shugs 'phrin las bcol :
sgo dbye lam bstan la sogs zor gyi las :
gser skyems btang zhing tha tshig chad mdo gyer :
gtor ma 'bul la bshal chus brtan ma skyong :
gtor gzhong dgra bgegs mnan cing gtor bro brdung :
nang log shis pa brjod cing me tog dor :
dkyil 'khor lha tshogs rdzas bkram yo byad bsdu :
bsngo bas rgyas gdab dmigs med ngang la bzhag :
de ltar rim pa nyi shu rtsa gcig go :
sa ma yA:
spyi don dang po gar bde'i sa phyogs su :
phyag brdar la sogs skyang nul chag chag gdab :
dkyil 'khor bri'am 'bru tshom skabs dang bstun :
sku gsung thugs rten gtor mchod gang 'byor dang :
khyad par ye shes mkha' 'gro'i gtor chen gcig :
de bzhin 'jig rten mkha' 'gro'i gtor ma gcig :
gzhan yang spyi dang mthun pa'i gtor ma la :
gang la gang 'os sha mar dar snas brgyan :
bag dro gzi brjid ldan par bsham bya zhing :
sman dang raka ta spyan gzigs bcas pa rnams :
bkod pa'i rnam 'gyur yid dang mthun par bya :
de ltar grub nas slob dpon gdan la bsdad :
chos rnams sgyu ma lta bu'i ngang nyid nas :
dad pa'i shugs bskyed byams dang snying rje bsgom :
na mo :
bla ma sangs rgyas byang chub sems dpa'i tshogs :
yi dam zhi khro rab 'byams dkyil 'khor lha :
ye shes las las grub pa'i mkha' 'gro'i tshogs :
rgyal ba 'khor dang bcas la skyabs su mchi :
'khor ba'i 'jigs pa che las skyob mdzad pa'i :
ston pa sangs rgyas bstan pa dam pa'i chos :
tshogs kyi zhing gyur 'phags pa'i dge 'dun te :
dkon mchog gsum gyi thugs rjes bskyab tu gsol :
bdag gis dus 'di nas ni bzung nas kyang :
ji srid 'gro rnams sangs rgyas ma thob bar :
de srid byang chub mchog tu sems bskyed cing :
lus ngag yid gsum dge la bkol bar bya :
hrI:
dkyil 'khor gsum gtso mkha' 'gro'i tshogs rnams la :
gus pas phyag 'tshal phyi nang gsang mchod 'bul :
sdig pa bshags shing dge la rjes yi rang :
bla med chos kyi 'khor lo bskor bar bskul :
mya ngan mi 'da' bzhugs par gsol ba 'debs :
dge rtsa theg mchog byang chub chen por bsngo :
hrI:
gtso mo yum chen 'gran zla med pa'i sku :
rdo rje phag mo gsang ba dgyes sde mo :
snang srid 'khor 'das yongs kyi dpal 'bar ma :
rtog bral 'gro ba skyob la skyabs su mchi :
zhi rgyas dbang sogs las rnams sgrub mdzad cing :
bstan pa'i bya ra legs nyes stangs 'dzin ma :
sprul pa 'gyed cing gar yang thogs med cing :
ma sring mkha' 'gro'i tshogs la skyabs su mchi :
khyed la re zhing ltos pas mgon btsal nas :
bdag gi las rnams ma lus bsgrub bya'i phyir :
thugs rje thugs dam phrin las gnad nas bskul :
las kyi 'bras bu myur du mchis par mdzod :
oM badzra b+ha ra hi :
hrI ma DA ki nI:
ha ri ni sa :
sarba sid+d+hi pha la hU~M:
spyi don gnyis pa bdag nyid lhar bskyed pa :
stong nyid ngang las me dpung 'bar ba'i klong :
rtog med ro gdan pad+ma nyi zla'i steng :
bdag nyid khro rgyal dbang chen 'bar ba'i sku :
dmar nag zhal gcig phyag gnyis gri thod 'dzin :
zhal gdangs mche gtsigs spyan gsum sdang mig bsgrad :
ral pa spyir bcing rta mgo ljang zhur mtsher :
rngog ma le brgan 'bar zhing tshwa tshwa 'phro :
glang chen stod g.yogs stag gi sham thabs dkris :
thod skam rin chen sna lnga'i rtse bran can :
thod rlon lnga bcu sbrul nag ga shal dkris :
zhag dang rak+ta'i thig le thal chen spras :
sna tshogs dar dang rin chen rgyan rnams mdzes :
zhabs gnyis 'dor thabs srin po khros pa'i tshul :
rngam pa'i sku la brjid pa'i rnam 'gyur can :
gar dgu'i nyams ldan stobs chen khro bo'i rgyal :
de yi thugs kar mchong gur smug po'i dbus :
rje btsun pad+ma rdo rje thod phreng rtsal :
dkar dmar mdangs ldan sprul sku'i cha lugs can :
zab ber chos gos pad zhu rin chen mdzes :
rdo rje thod pa bdud rtsi phyag na bsnams :
snang srid zil gyis gnon pa'i tshul du bskyed :
bdag nyid rta mgrin yab la 'khril ba'i yum :
phag mo mthing nag zhal gcig phyag gnyis ma :
g.yas pas gri gug yab kyi mgul nas 'khyud :
g.yon pas thod khrag yab la stob pa'i tshul :
spyi gtsug phag zhal mthing ga ngur sgra sgrog :
gcer bu dar dang rin chen rus pas brgyan :
rab tu khro zhing bzhad pa'i rnam 'gyur sogs :
yab yum gnyis med gar dgu'i nyams dang ldan :
yab kyi gnas lngar dpa' bo sde lnga po :
spyi bor sangs rgyas dpa' bo sku mdog dkar :
g.yas g.yon 'khor lo gri gug thod khrag 'dzin :
'khor du dngos 'dra sum brgya drug cus bskor :
mgrin par pad+ma dpa' bo sku mdog dmar :
phyag na pad+ma gri gug thod pa 'dzin :
'khor du dngos nyid 'dra ba bcu drug bskor :
thugs kar rdo rje dpa' bo sku mdog mthing :
rdo rje gri gug thod pa phyag na bsnams :
'khor du dngos 'dra sum cu rtsa gnyis bskor :
lte bar rin chen dpa' bo sku mdog ser :
rin chen gri gug thod pa phyag na bsnams :
'khor du dngos 'dra drug cu rtsa bzhis bskor :
gsang bar las kyi dpa' bo sku mdog ljang :
rgya gram gri gug thod pa phyag na bsnams :
'khor du dngos 'dra nyer brgyad dag gis bskor :
kun kyang rgyan dang cha lugs yab dang mthun :
yum gyi spyi bor sangs rgyas mkha' 'gro dkar :
'khor lo gri gug thod pa phyag na bsnams :
mgrin par pad+ma mkha' 'gro sku mdog dmar :
pad+ma gri gug thod pa phyag na bsnams :
thugs kar rdo rje mkha' 'gro sku mdog mthing :
rdo rje gri gug thod pa phyag na bsnams :
lte bar rin chen mkha' 'gro sku mdog ser :
rin chen gri gug thod pa phyag na bsnams :
gsang bar las kyi mkha' 'gro sku mdog ljang :
rgya gram gri gug thod pa phyag na bsnams :
kun kyang cha lugs yum dang mthun pa la :
rang 'dra'i 'khor gyis so sor bskor ba ni :
dpa' bo sde lnga'i grangs 'khor mnyam pas bskor :
gzhan yang phyi 'khor lus kyi bkod pa la :
dpa' bo dpa' mo'i 'khor tshogs mang pos bskor :
dam tshig ye shes gnyis su med par gsal :
spyi don gsum pa bgegs kyi gtor ma bsham :
bdud rtsir byin brlab gang la gang mkhor sbyin :
bden pa'i stobs brjod rang rang gnas su bskrad :
khro bo khro mo'i drag shul stobs kyis gzir :
hrI:
nyon cig bgegs dang 'byung po dam sri'i tshogs :
dbang chen khro bo khro mo'i bka' byung gis :
bshams pa'i mchod sbyin gtor ma 'di khyer la :
skad cig tsam la rang rang gnas su dengs :
gal te mi 'gro 'di ru gnod byed na :
khro bo khro mo rab tu khros pa'i ngar :
sprul pa yang sprul pho nya'i tshogs rnams kyis :
lus ngag yid gsum rnam par nyams byed cing :
rdul phran bzhin du thal bar brlag nas kyang :
rdo rje dmyal ba'i gnas su sreg par byed :
de bas bka' gsang dam las ma 'da' bar :
bden pa'i tshig 'di nyon la da song zhig :
oM hrIHpad+mAn ta kr-ita badzra ma hA kro ta h+ya grI wa badzra b+ha ra hi hrIHma :
DA ki nI ha ri ni sa hU~M phaTa?:
sarba big+h+nAn g+ha g+ha :
g+hA tA ya g+hA tA ya g+hats+tsha :
hrI:
gdod nas rnam par dag pa'i gzhal yas 'dir :
ye shes lha yi pho brang lhun gyis grub :
bgegs dang log 'dren 'byung po ming yang med :
mtshams kyi dkyil 'khor ye nas ngang gis gsal :
phyi nang dpa' bo mkha' 'gro'i rol pa las :
snang zhing srid pa'i chos rnams ma lus kun :
'du 'phro'i rlabs kyis cho 'phrul sna tshogs kyang :
'gro don rtsol med ka dag klong du thim :
oM AHhU~M ho :
ma ma kA ya wA ka tsit+ta d+har+m+ma d+hA tu dz+nyA na badzra :
rak+ShaM:
rak+ShaM:
rak+ShaM:
ku ru hU~M phaTa?:
ces pas bgegs dang log 'dren kun byer nas :
'gyur med chos dbyings gur khang brtan par bsam :
spyi don bzhi pa sman raka gtor mchod la :
rdo rje sdig mdzub bcas pas bsang chu gtor :
oM badzra rak+Sha rak+Sha hU~M phaTa?:
oM badzra a mr-ita kuN+Da lI ha na ha na hU~M phaTa?:
ces pa'i sngags dang bcas te bsang sbyang gzir :
bdud rtsi'i snod ni mtshan ldan ka pA lar :
de bzhin rak+ta'i snod kyang ka pA la :
nang du so sor rdzas blugs g.yas g.yon bsham :
bdud rtsi'i 'og tu yaM las rlung gi dal :
de steng raM las me yi dkyil 'khor ste :
de yi steng du kiM las thod pa yi :
sgyed pu gsum gyi steng du ka pA la :
phyi dkar nang dmar yangs shing rgya che ba'i :
nang du bcud kyi ngo bor gyur pa ni :
hrIHmaHraHtsaHhriHyaHhaHriHniHsa :
de dag bcu las dpa' bo yab lnga dang :
dpa' mo yum lnga snyoms 'jug mdzad pa yi :
sbyor mtshams bar nas bdud rtsi zham chu 'beb :
dkar dmar 'dres pas thod pa mer gyis gang :
sha lnga bdud rtsi lnga yi ngo bor gyur :
'og gi rlung g.yos me spar thod pa dros :
rdzas khol rlangs pa'i 'od zer phyogs bcur 'phros :
ye shes bdud rtsi bkug cing nang du bstim :
lha dang dam tshig ye shes bdud rtsi'i tshogs :
gnyis su med par 'dres shing dkar dmar 'khyil :
lha la phog na dgyes pa skong ba'i rdzas :
mched la phog na dngos grub 'byung ba'i bcud :
dgra la phog na srog rtsa gcod pa'i mtshon :
bgegs la phog na rdul du brlag pa'i thun :
gang la phog kyang don 'grub bdud rtsir dmigs :
oM AHhU~MHhrIHmaHhaHriHniHsaHraHtsaHhriHyaHsarba pany+tsa aHmr-ita hU~M hrIHthA:
zhes pas dzapa? sngags brjod cing byin gyis brlab :
rak+ta byin brlab b+han+d+ha 'khor yug nang :
mkha' 'gro dmar mo lag gnyis gri thod 'dzin :
gcer bu b+ha ga'i klong nas rak+ta'i rgyun :
babs pa'i lbu ba ri rab tsam du gyur :
mkha' 'gro dang bcas 'od du zhu nas kyang :
'khrigs pa'i ba gam 'ja' 'od sngo dmar 'khyil :
lha yi dgyes skong mched la dngos grub 'beb :
dgra bgegs log 'dren bdun rgyud rtsad nas gcod :
oM AHhU~M ma hA g+hu h+ya rak+ta dz+wa la maN+Da la hU~M hrIHthA:
zhes pas dzapa? dang bcas te byin gyis brlab :
yon chab me tog bdug spos mar me dri :
zhal zas sgra snyan la sogs phyi mchod rdzas :
gzugs sgra dri ro reg bya nang mchod rdzas :
khrag zhag dbang po gsur chen zhun gyi me :
mkhris pa'i g+han+d+he sha chen thod rnga'i sgra :
byang sems dkar dmar dug lnga la sogs pa'i :
gsang mchod la sogs rgya cher dmigs nas kyang :
kun kyang phal pa ma yin mchod chen por :
lha rnams mchod rdzas mched kyi tshogs spel rdzas :
dngos su 'byor bsham ma 'byor yid kyis sprul :
oM AHhU~M:
ar+g+haM:
puSh+pe :
d+hU pe :
A lo ke :
g+han+d+he :
nai wid+ya :
shab+da :
AHhU~M swA hA:
oM AHhU~M badzra rU pa :
badzra shab+da :
badzra g+han+d+he :
badzra ra sa :
badzra spar+she :
AHhU~M swA hA:
oM AHhU~M:
ma hA rak+ta :
ma hA a d+h+ya da na :
ma hA d+hU pe :
ma hA d+h+ra ba saM A lo keH
ma hA tsu lu traHg+han+d+he :
ma hA mAM sa :
ma hA shab+da AHhU~M swA hAH
oM AHhU~M:
g+hu h+ya na ta rak+Sha ma ma ki ri li :
ha la pany+tsa AHhU~M swA hA:
zhes pa rnams kyis mchod rdzas byin gyis brlab :
spyi don lnga pa stong nyid snying rje'i rtsal :
rang rig hrIHgsal ting 'dzin rnam gsum ni :
oM:
sems nyid rnam dag gdod nas spros bral ba'i :
mtha' las 'das shing gnyis snang mtshan ma med :
bag chags sprin dpung yangs pa'i klong du thim :
bzang mo'i dbyings su snang srid 'khor 'das rdzogs :
oM ma hA shUn+ya tA dz+nyA na swa b+hA wa hU~M:
A:
'khor 'das rtsa ba byang chub sems nyid de :
gzung dang 'dzin pa'i mtshan ma mi mnga' yang :
rang bzhin gsal ba'i gdangs las cir yang 'char :
thugs rje'i rtsal 'phro cho 'phrul sna tshogs 'gyed :
d+har+m+ma d+hA tu badzra dz+nyA na hU~M:
hU~M:
nam mkha'i mtha' klas skye 'gro 'dren slad du :
byams dang snying rjes gang la gang 'dul gyi :
rgyu yi sa bon yi ge'i 'phro 'du las :
gar gyi rol pa stangs stabs cir yang ston :
hrIHmaHhaHriHniHsaHraHtsaHhriHyaHphaT:
oM AHhU~M:
ngo bo stong nyid ting 'dzin gdod nas dag :
rang bzhin kun snang ting 'dzin lhang nger gsal :
thugs rje sgyu rtsal ting 'dzin yongs la khyab :
ma rtogs log rtog 'khrul pa'i bag chags sbyang :
oM badzra tsit+ta hU~M:
zhes pas ting 'dzin rnam gsum gsal bar bya :
spyi don drug pa gzhal yas khang dang lha :
mdun du mngon sum lhang nger bskyed pa ni :
gyer tshig rjes mthun dmigs pa bsgom bya zhing :
hrI:
e las chos dbyings mtha' dbus med pa'i klong :
rang bzhin 'od lnga 'khrig pa'i pho brang du :
me rlung 'khrug cing mtshon cha gzing pa'i nang :
zla gam dbang chen 'bar ba'i gzhal yas khang :
'byung ba rim pa lnga brtsegs khri stengs su :
b+h+rU~M las 'od 'phros 'dus shing spungs nas kyang :
ma brtsegs dkyil 'khor lhun gyis grub pa'i mkhar :
snang la rang bzhin ma grub phyi nang gsal :
gru bzhi sgo bzhi rta bab bang rim bcas :
nya chen phan gdugs tsit+ta'i phreng bas brgyan :
thod pa'i drwa ba thod tshal drwa phyed 'phyang :
zhing gi bla bres nang rol pho long 'phyo :
phyi bltas pho brang rin chen gzhal med khang :
nang bltas khrag gi zham chu 'khrugs pa'i klong :
rab tu 'jigs pa'i dur khrod chen po'i dbus :
phyag na rdo rje ya nga skyi za'i gnas :
bde gshegs thugs kyi 'od zer las grub pa'i :
dmar nag 'khyil ba chos 'byung brtsegs pa'i steng :
nyi zla pad+ma bam chen brtsegs pa'i khri :
phyag rgya dga' ba 'khyil ba'i gdan steng du :
o rgyan yul gyi gtso mchog rnal 'byor ma :
hU~M skyes las byung rdo rje phag mo'i sku :
'phro zhing 'dus pa hrIHlas 'byung ba'i ma :
rdo rje rnal 'byor gar gyi dbang mo che :
eHdang baM yig las sprul mkha' 'gro ma :
mang por bstan kyang ngo bo nyid kyi sku :
e ka'i klong nas gsal ba'i 'phrul mo che :
gdul bya'i yul du snang tshul ma 'gags kyang :
dus 'dir bdag gi mos blo'i bskyed tshul du :
thugs kyi yum chen rdo rje phag mo'i sku :
mthing nag zhal gcig rab tu khros pa'i tshul :
zhal gdangs ljags 'dril mche ba rnam bzhi gtsigs :
spyan gsum bsgrad cing smin mtshams khro gnyer bsdus :
dbu skra nag po spyi bor bcings pa'i dbus :
zhal gnyis rtog med phag zhal g.yas su gzigs :
ngur sgra sgrog cing snang srid cham la 'beb :
ral pa'i lhag ma thur du sprin ltar gtibs :
phyag gnyis g.yas pas rdo rje gri gug phyar :
g.yon pas thod pa khrag bkang thugs kar bskyil :
gcer bu dar dang rin chen rus pas brgyan :
me long dril bu g.yer kha 'phyang zhing 'khrol :
zhabs gnyis g.yas bskum g.yon brkyang stangs stabs tshul :
yab sbas kha T+wAM gru mo g.yon du bcang :
bcu drug lang tsho nu ma b+ha ga rgyas :
bde nyams gar stabs me dpung klong du 'gyings :
sku che yan lag rags shing gzi brjid 'bar :
thugs kyi klong nas sangs rgyas mkha' 'gro'i sku :
dkar gsal 'khor lo gri gug thod khrag 'dzin :
mi zad rgyan gyi sprul pa mang pos bskor :
gdan gyi pad+ma shar phyogs 'dab steng du :
rdo rje mkha' 'gro mthing nag gri thod phyar :
lho phyogs 'dab steng rin chen mkha' 'gro ma :
gser mdog rin chen gri gug thod khrag 'dzin :
nub phyogs 'dab steng pad+ma mkha' 'gro ma :
dmar mo pad+ma gri gug thod khrag 'dzin :
byang phyogs 'dab steng las kyi mkha' 'gro ma :
ljang gu rgya gram gri gug thod khrag 'dzin :
kun kyang rang 'dra'i mkha' 'gro mang pos bskor :
sna tshogs dar dang rin chen rgyan gyis spras :
dpa' bo yab rnams sbas tshul kha T+wAM ga :
mchan khung g.yon du bcangs nas gyen du bslangs :
kun kyang gzhon tshul nu ma b+ha ga rgyas :
lang tsho ldan cing phyed skyil gar stabs can :
o rgyan dur khrod mkha' 'gro'i tshogs dang bcas :
bdag cag mos blo'i mdun du mngon sum snang :
gzhan yang 'khor du dpa' bo mkha' 'gro'i tshogs :
sa dang bar snang thams cad g.yo zhing gang :
bla ma yi dam mkha' 'gro'i tshogs rnams kyang :
sprin gyi phung po gtibs pa bzhin du gsal :
bka' dang bstan skyong dam can chos skyong rnams :
rnam 'phrul bka' nyan gus sdod tshul du bzhugs :
oM AHhU~M hrIHbadzra gu ru d+he wa DA ki nI sarba sid+d+hi pha la hU~M A:
badzra b+ha ra hi :
hrIHma DA ki nI ha ri ni sa ra tsa hri ya badzra yak+sha sa ma ya hU~M phaT:
bdag bskyed gsal zhing de ltar mdun bskyed bsgom :
spyi don bdun pa gsur chen dud pa gtang :
rkang gling thod rnga la sogs rol mo bsgrag :
dkyil 'khor bskor zhing chas ldan 'cham stabs bsgyur :
dad pa'i shugs bskyed dmigs pas myur bkug cing :
gdung ba'i dbyangs kyis spyan drang 'di skad do :
hrI:
nub phyogs o rgyan yul gyi pho brang du :
rab 'jigs dur khrod 'bar ba'i klong rum nas :
ye shes rang 'od 'khrugs pa'i gzhal yas su :
dus gsum sangs rgyas thams cad bskyed pa'i ma :
rigs kyi mkha' 'gro mang po'i tshogs dang bcas :
thugs rjes thugs dam dbyings nas sku bskyod 'tshal :
dad pa dang ni dam tshig dbang gis ni :
khyed la gdung ba drag pos gsol 'debs kyis :
ma thogs myur du gnas 'dir spyan 'dren no :
brtse bar dgongs nas myur du gshegs su gsol :
oM badzra b+ha ra hi hrIHma DA ki nI ha ri ni sa :
ra tsa hri ya :
sa pa ri wA ra sa ma ya hring hring dzaHhU~M baM ho :
hrI:
bde mchog bde spyod ye shes mkha' 'gro ma :
sprul dang yang sprul 'khor dang bcas pa rnams :
sku yi rnam 'gyur gar stabs glog ltar 'khyug :
gsung gi nga ro sngags sgra 'brug ltar sgrog :
thugs rje brtse bas mnyam nyid dbyings nas dgongs :
sku gsung thugs mchog rol cing gnas 'dir byon :
ye shes mkha' 'gro 'khor bcas gshegs tsam na :
sa dang bar snang thams cad g.yo zhing 'dar :
snang srid 'khor 'das ma lus cham la 'beb :
dgra bgegs log 'dren 'byung po skrag cing bros :
sngags dang rol mo'i sgra dbyangs di ri ri :
na bza' dar gyi cod pan pu ru ru :
rin chen rus pa'i rgyan cha khra la la :
rnam 'phrul phyag rgya gar stabs khyugs se khyug :
dpa' bo mkha' 'gro'i khrom tshogs me re re :
dri bzang spos kyi ngad pa chi li li :
byin rlabs dbang gi chu rgyun sha ra ra :
hU~M dang phaTaHkyi 'brug sgra chems se chem :
dngos grub bcud kyi char 'beb lhubs se lhub :
pho brang gzhal yas 'di la byin cig phob :
snang gsal zhun mar 'di la mdangs zhig gsol :
thugs rje dgongs pa'i dkyil 'khor zhal phye 'tshal :
dam rdzas bdud rtsi 'di la bcud cig phob :
sgrub mchog mos pa'i bu la byin gyis rlobs :
shar phyogs mthing gsal dag pa'i pho brang nas :
rdo rje mkha' 'gro dung gi thor tshugs can :
zhi ba'i phrin las ma lus bsgrub bya'i phyir :
dam tshig dbang gis spyan 'dren gshegs su gsol :
lho phyogs gser 'od bltams pa'i pho brang nas :
rin chen mkha' 'gro gser gyi lan phran can :
rgyas pa'i phrin las ma lus bsgrub bya'i phyir :
dam tshig dbang gis spyan 'dren gshegs su gsol :
nub phyogs zla gam dmar po'i pho brang nas :
pad+ma mkha' 'gro le brgan cod pan can :
dbang gi 'phrin las ma lus bsgrub bya'i phyir :
dam tshig dbang gis spyan 'dren gshegs su gsol :
byang phyogs ljang nag 'khrugs pa'i pho brang nas :
las kyi mkha' 'gro mi bzad khrag 'thung ma :
mngon spyod 'phrin las ma lus bsgrub bya'i phyir :
dam tshig dbang gis spyan 'dren gshegs su gsol :
dbus phyogs klong yangs thugs kyi pho brang nas :
sangs rgyas mkha' 'gro yongs kyi dgyes sde mo :
sna tshogs 'phrin las ma lus bsgrub bya'i phyir :
dam tshig dbang gis spyan 'dren gshegs su gsol :
phyi nang gnas dang yul dang dur khrod nas :
sprul pa'i 'khor tshogs dpa' bo dpa' mo dang :
ye shes las las grub pa ma lus kun :
dam tshig dbang gis spyan 'dren gshegs su gsol :
DA ki nI sa ma ya oM e A ral+li pheM pheM dzaHhU~M baM ho :
zhes pas mkha' 'gro gtso 'khor bcas pa rnams :
brtse bar dgongs nas mngon sum byon bsam zhing :
hrI:
thabs shes nyi zla ma chags pad+ma'i khri :
rtog med ro gdan dga' ba 'khyil ba'i steng :
ye shes 'od lnga 'khrugs pa'i gzhal yas su :
gtso mo yum chen dgyes par bzhugs su gsol :
thugs rje thugs dam thugs kyi klong rum du :
ma 'gags rang rtsal rdzogs pa'i khri steng na :
thig le kun gsal sgron ma'i gdan steng du :
sangs rgyas mkha' 'gro dgyes par bzhugs su gsol :
bdud bzhi zil gnon phyogs bzhi'i pad 'dab steng :
chags med dkar ser dmar ljang ze'u 'bru la :
rdo rje rin chen pad+ma las kyi rigs :
'khor bcas dgyes shing brtan par bzhugs su gsol :
DA ki nI pad+ma ka ma lA ya satwaM:
gzhan yang bdag dang 'gro la brtser dgongs nas :
rdzu 'phrul stobs kyis gnas 'dir byon pa rnams :
rang rang dgyes shing bzhugs pa'i gdan steng du :
dam tshig ye shes dbyer med bzhugs su gsol :
pad+ma ka ma lA ya satwaM swA hA:
zhes pas spyan drangs ye shes sems dpa' dang :
mdun du bskyed pa'i dam tshig sems dpa' rnams :
gnyis med bshams pa'i gdan la bzhugs par bsam :
spyi don brgyad pa lag gnyis thal sbyar zhing :
hrI:
zag med bde chen ye shes mkha' 'gro ma :
phyogs bcu'i rgyal ba sras dang bcas rnams dang :
bla ma yi dam zhi khro'i tshogs kyis bskor :
de dag 'khor dang bcas la phyag 'tshal lo :
bde chen dkar mo sku la 'khril ba'i yum :
chags pa dmar mo gsung las sprul pa'i yum :
'gyur med rdo rje thugs las sprul pa'i yum :
dgos 'dod re skong yon tan las sprul yum :
dgra bgegs tshar gcod 'phrin las sprul pa'i yum :
mkha' 'gro yum lnga'i tshogs la phyag 'tshal lo :
dkyil 'khor mu ran skyong zhing bstan pa srung :
sprul dang yang sprul ye shes las las grub :
'khor dang yang sprul dregs pa pho mo'i tshogs :
bka' srung dam can tshogs la phyag 'tshal lo :
gzhan yang phyag byar 'os dang skyabs gnas mchog :
phyogs bcu dus gsum kun na bzhugs pa yi :
rgyal ba sras dang bcas pa thams cad la :
lus ngag yid gsum gus pas phyag 'tshal lo :
sarba d+har+m+mA g+hu ru d+he wa DA ki nI na mo hU~M:
a la la ho :
a ti pU ho :
pra ti dzaHho :
zhes pa rnams kyis lan gsum brkyang phyag bya :
spyi don dgu pa phyi nang gsang mchod rnams :
dngos su 'byor bsham yid kyis rnam sprul zhing :
mchod pa'i lha mo rnams kyis 'bul dmigs nas :
hrI:
yon chab me tog bdug spos mar me dri :
zhal zas sgra snyan la sogs yid 'ong rnams :
phyi yi mchod pa dam pa bla na med :
mkha' 'gro 'khor dang bcas pa rnams la 'bul :
rang snang dag pa'i mchod pa 'di bzhes la :
bdag gzhan smin cing grol bar mdzad du gsol :
oM badzra b+ha ra hi hrIHma ha ri ni sa ra tsa hri ya :
ar+g+haM:
puSh+pe :
d+hU pe :
A lo ke :
g+han+d+heH
nai wid+ya :
shab+da :
pU dza me g+ha sa mu dra s+pha ra Na sa ma ye hU~M swA hA:
hrI:
gzugs sgra dri ro reg bya la sogs pa'i :
dbang po lnga yi longs spyod 'dod dgur ldan :
rang byung nang mchod rgyal ba rnams la 'bul :
thugs rjes 'gro ba'i don du bzhes mdzod la :
zhi rgyas dbang dang drag po la sogs pa'i :
'phrin las gang yang thogs med 'grub gyur cig :
bsod nams ye shes tshogs chen rab 'phel nas :
bdag gzhan don gnyis 'bras bu mchis par mdzod :
oM badzra rU pa :
badzra shab+da :
badzra g+han+d+he :
badzra ra sa :
badzra spar she :
pU dza me g+ha sa mu dra s+pha ra Na sa ma ye hU~M swA hA:
hrI:
khrag zhag ar+g+haM dbang po'i me tog dang :
gsur chen bdug spos zhun chen snang gsal me :
rdo rje dri chu mkhris pa'i g+han+d+he sbyar :
rdo rje dri chen mAM sa zhal zas mchog :
rkang gling thod rnga la sogs mchod chen por :
byang sems dkar dmar ga pur dmar chen zil :
'dod chags zhe sdang gti mug nga rgyal che :
phrag dog la sogs nyon mongs mchod pa'i rdzas :
gsang ba'i mchod pa dam pa 'bul lags na :
mkha' 'gro rgya mtsho'i tshogs kyis bzhes nas kyang :
nyon mongs ye shes chen por dbang bsgyur zhing :
bde stong zag med dngos grub bstsal du gsol :
oM sarba DA ki nI badzra ma hA g+hu h+ya pU dza AHhU~M swA hA:
zhes pa rnams kyis phyi nang gsang mchod 'bul :
spyi don bcu pa sman mchod sbreng ba ni :
hrI:
b+han+d+ha 'khor yug yangs pa'i snod nang du :
gdod nas rnam dag bdud rtsi'i bcud kyis gang :
lha sngags ting 'dzin yig 'brus byin gyis brlabs :
me rlung sbyor bas bkug bstims bsre bsnan byas :
ye shes lha rnams dgyes pa skong byed cing :
gang la 'brel rnams don chen sgrub byed 'di :
sku gsum ye shes mkha' 'gro'i tshogs la 'bul :
gtso mo yum chen thugs dam bskang gyur cig :
'phrin las 'gro 'dul mkha' 'gro'i tshogs la 'bul :
mkha' 'gro sde lnga'i thugs dam bskang gyur cig :
'khor dang sprul pa ma sring tshogs la 'bul :
dam can srung ma'i thugs dam bskang gyur cig :
phyi nang snang srid mkha' 'gro yongs la 'bul :
ye shes las las grub rnams tshim gyur cig :
gzhan yang mchod par 'os pa thams cad la :
dam rdzas bdud rtsi mchog gi mchod par 'bul :
'khor 'das mgron rnams thugs dam bskang gyur cig :
mchog dang thun mong don rnams myur 'grub mdzod :
oM AHhU~M hrI:
badzra gu ru d+he wa DA ki nI badzra b+ha ra hi hrIHma DA ki nI:
ha ri ni sa ra tsa hri ya sarba pany+tsa a mr-ita kha raM khA hi :
zhes pas 'bul dang gzhan yang rkang thon du :
rgyas par 'bul zhing khA hi sham can btag :
de nas rak+ta 'bul zhing sbreng ba ni :
hrI:
b+han+d+ha 'bar ba lcang lor bcas pa ru :
g+hirtI dmar mo gzhon tshul b+ha ga rgyas :
gsang ba'i gnas nas rak+ta'i rba klong 'phyo :
ye shes rgyun 'dzag nyon mongs dbyings su bsgral :
skal ldan smin cing skal med myos par byed :
rmad du byung ba'i dmar chen rgya mtsho 'di :
ye shes lha la 'bul gyis mchod par bzhes :
gtso mo mi bzad rdo rje phag mo dang :
sku gsung thugs dang yon tan 'phrin las kyi :
sprul dang yang sprul mkha' 'gro sde lnga'i tshogs :
'khor dang bcas pa rnams la 'bul lags na :
thugs rjes 'gro ba'i don du bzhes nas kyang :
bla med mchog gi dngos grub chen po dang :
thun mong yid bzhin dngos grub deng stsol cig :
oM badzra b+ha ra hi hrIHma DA ki nI:
ha ri ni sa ra tsa hri ya :
ma hA rak+ta gu h+ya pU dza ho :
zhes pas rak+ta dmar gyi mchod pa 'bul :
de ltar 'bul nas sman rag gtor mar sbreng :
mched lcam rnams kyang dngos grub 'di ltar blang :
hrI:
bdud rtsi sman dang rak+ta dngos grub rdzas :
ye shes lha rnams dgyes pa bskangs nas kyang :
bdag cag bu la thugs rjes brtser dgongs nas :
mchog dang thun mong dngos grub bstsal du gsol :
oM AHhU~M sarba sid+d+hi pha la a la la ho :
de nas gtor ma 'bul ba'i rim pa ni :
yaM las rlung gi dkyil 'khor ljang gu'i steng :
raM las me yi dkyil 'khor gru gsum 'bar :
de steng kaM las thod pa'i sgyed pu gsum :
ltag pa nang bstan steng du ka pA la :
AHlas bskyed pa yangs shing rgya che ba :
phyi dkar nang dmar dpral ba rang la bstan :
nang du dbus su na las mi yi sha :
de bzhin shar lho nub byang rnam pa bzhir :
g+ho las rta sha ku las khyi yi sha :
d+ha las ba glang ha las glang chen sha :
de dag rnams kyang dbugs chad drod ma yal :
dbus su mu las dri chu nam mkha'i mdog :
shar du b+hi las dri chen shel lta bu :
lho ru ra las rak+ta gser gyi mdog :
nub tu shu las byang sems dkar dmar 'khyil :
byang du ma las klad pa dung lta bu :
phyogs bzhir bdud rtsi rnams kyang rlangs ma yal :
mtshams su sha rnams gsal zhes rgyud las gsungs :
steng nas zla ba'i dkyil 'khor kha chod byas :
de dbus kha T+wAM mgo bo thur phyogs pa'i :
rtse mo bar sked rting pa rnam gsum du :
oM dkar AHdmar hU~M mthing gsum gyis spras :
rang gi sna bug g.yon pa rlung las grub :
hU~M gi dbyibs can 'phros pas rlung la phog :
rab tu g.yos shing me sbar thod pa dros :
rdzas khol nyes pa'i skyon rnams lbu bar lud :
rlangs pa 'od zer tshul du yar 'phros pas :
sangs rgyas byang chub sems dpa'i thugs ka nas :
ye shes bdud rtsi nang du bkug nas kyang :
kha T+wAM gis dkrugs gnyis su med par 'dres :
slar yang kha T+wAM 'od du zhu bsam zhing :
ngag tu oM AHhU~M brjod byin brlab cing :
ye shes bdud rtsi ro bcud nus par ldan :
rgya che gting zab chos kyi dbyings dang mnyam :
pheM gyi sgra sgrog gtor steng gtor mgron bkug :
rang sngags khA hi gsham can bdun sogs kyi :
tshig dang bcas pas rkang thon 'bul ba yis :
ljags kyi 'od zer phyag mtshan sbu gu'i tshul :
rim par kun gyis gsol zhing dgyes par dmigs :
hrI:
b+han d+ha gtor gzhong yangs pa'i snod chen du :
sha lnga bdud rtsi lnga sbyor gtor mar bshams :
ting 'dzin me rlung sbyor bas bsregs sbyangs shing :
ye shes bdud rtsi bkug cing gnyis med bsres :
byin brlabs bcud dang ldan pa'i gtor chen por :
ye shes lnga yi 'od zer phyogs bcur 'phro :
'dod pa'i yon tan rnams kyis rab spras pas :
gzugs sgra dri ro reg bya phun sum tshogs :
bla med chos kyi longs spyod mkho dgur ldan :
rgyan mdzes bkod legs yid 'ong gtor ma 'di :
byin rlabs rtsa brgyud bla ma'i tshogs la 'bul :
yi dam zhi khro'i dkyil 'khor lha la 'bul :
bar chad bgegs 'joms chos skyong rnams la 'bul :
thugs dam gnyan po bskang phyir bzhes su gsol :
hrI:
sku yi mkha' 'gro oM skyes dkar mo'i sku :
gsung gi mkha' 'gro baM skyes dmar mo'i sku :
thugs kyi mkha' 'gro hrIHskyes nag mo'i sku :
de la sogs te mkha' 'gro yongs kyi gtso :
rgyal ba'i yum mchog rnams la gtor ma 'bul :
thugs dam gnyan po bskang phyir bzhes su gsol :
hrI:
yongs la mnga' mdzad sangs rgyas mkha' 'gro la :
dkar mo sku yi mkha' 'gro mang pos bskor :
zhi ba'i las mdzad rdo rje mkha' 'gro la :
sngon mo thugs kyi mkha' 'gro mang pos bskor :
rgyas pa'i las mdzad rin chen mkha' 'gro la :
ser mo yon tan mkha' 'gro mang pos bskor :
dbang gi las mdzad pad+ma mkha' 'gro la :
dmar mo gsung gi mkha' 'gro mang pos bskor :
drag po'i las mdzad karma DA ki la :
ljang mo phrin las mkha' 'gro mang pos bskor :
de dag 'khor dang bcas la gtor mchod 'bul :
thugs dam gnyan po bskang phyir bzhes su gsol :
hrI:
gzhan yang 'jig rten 'das dang ma 'das pa'i :
gnas dang yul dang nye ba'i gnas la sogs :
phyi nang snang srid yongs la dbang byed cing :
sa 'og sa steng sa blar rgyu ba yi :
ma mo mkha' 'gro 'khor dang bcas rnams la :
so sor tshim par byed pa'i gtor ma 'bul :
thugs dam gnyan po bskang phyir bzhes su gsol :
hrI:
bka' srung dregs pa lha srin sde brgyad dang :
dbang phyug ma mo brtan ma bcu gnyis dang :
dkyil 'khor phyi yi mu ran skyong byed cing :
dam nyams dgra bgegs thal bar brlag byed pa'i :
pho nya las mkhan dam can rgya mtsho la :
dam rdzas sha khrag dmar gyi gtor ma 'bul :
thugs dam gnyan po bskang phyir bzhes su gsol :
hrI:
kun bzang rtsa brgyud bla ma man chad nas :
tha tshig 'brel pa'i slob dpon yan chad kyi :
dus gsum bde gshegs bla ma thams cad la :
zhal zas bdud rtsi 'dod yon mchod gtor 'bul :
thugs dam gnyan po bskang phyir bzhes su gsol :
hrI:
ye shes dbyings kyi sku lnga man chad dang :
'bar ba zhabs kyi gdan khri yan chod kyi :
dkyil 'khor lha tshogs ma lus thams cad la :
zhal zas bdud rtsi 'dod yon mchod gtor 'bul :
thugs dam gnyan po bskang phyir bzhes su gsol :
hrI:
yum mchog kun tu bzang mo man chad nas :
dur khrod grong rgyu 'dre mo yan chad kyi :
snang srid ma mo mkha' 'gro thams cad la :
zhal zas bdud rtsi 'dod yon mchod gtor 'bul :
thugs dam gnyan po bskang phyir bzhes su gsol :
lha tshogs rnams kyi dgyes pa bskangs nas kyang :
bdag cag rnal 'byor 'khor dang bcas pa yi :
nad gdon sdig sgrib bar chad zhi ba dang :
tshe dbang longs spyod dpal 'byor rgyas pa dang :
lha 'dre mi gsum dbang du 'dus pa dang :
gnod byed dgra bgegs thams cad thul la sogs :
'phrin las ma lus myur du 'grub pa dang :
mchog dang thun mong dngos grub bstsal du gsol :
bdag gi las kyi 'bras bu mchis par mdzod :
ma hA mAM sa khA hi :
ma hA rak+ta khA hi :
ma hA tsit+ta khA hi :
ma hA ba su ta khA hi :
ma hA go ro tsa na khA hi :
ma hA kiM ni ri ti khA hi :
ma hA ba liM ta khA hi :
ma hA d+hi liM ta khA hi :
ma hA g+ha Na tsakra khA hi :
ma hA sarba pany+tsa a mr-ita khA hi :
de ltar sman rag gtor ma phul ba yis :
lha rnams dgyes shing ci 'dod stsol bar dmigs :
spyi don bcu gcig bstod pa 'di ltar bya :
hrI:
chos dbyings skye 'gag med pa'i pho brang nas :
rtog pa'i drwa ba 'chings gcod mkha' 'gro ma :
rgyal ba'i yum mchog gtso mo chen mo'i sku :
rdo rje phag mo khyed la phyag 'tshal bstod :
skye ba'i cho 'phrul longs spyod rdzogs pa'i sku :
mtshan dang dpe byad du mas rab spras shing :
'gro rnams bde chen gnas su spor mdzad ma :
thugs rje yongs khyab ma la phyag 'tshal bstod :
'gyur med don ston sku mdog mthing nag 'bar :
sprul bsgyur sna tshogs brda ston gar stabs 'khyug :
snang srid zil gnon 'gying bag stobs shugs can :
gzi brjid 'od stong 'phro la phyag 'tshal bstod :
zhal gcig phyag gnyis thabs shes 'gro ba 'dul :
log 'dren tshar gcod phyag g.yas gri gug gdengs :
nyon mongs drungs 'byin phyag g.yon thod khrag 'dzin :
ma rungs skrag par mdzad la phyag 'tshal bstod :
dus gsum sa ler rnam gzigs spyan gsum bsgrad :
log rtog 'thor 'byin shangs nas rlung nag 'tshubs :
drag sngags sgra 'byin zhal gdangs ljags 'dril zhing :
mche gtsigs rgol ba 'joms la phyag\u0f8e
chos dbyings don rtogs dbu skra gtsug tu 'khyil :
'gro ba'i don brtson skra phyed thur du 'phyang :
se yan 'bar ba'i gnam lcags spu gri gzings :
mi phyed rnam grol ma la phyag\u0f8e
sku lnga thod skam rin chen dbu la spras :
rtog med phag zhal spyi gtsug ngur sgra sgrog :
snyan g.yas 'dod 'byung gser gyi 'khor lo 'phyang :
nyi khri dgu 'bum chos ston ma la bstod :
dgos 'dod re skong rin chen rgyan gyis spras :
pha rol phyin drug rus pa'i rgyan drug rdzogs :
snang stong chos sgra me long dril bu 'khrol :
rnam thar rgyas mdzad dar 'phyang mdzes la bstod :
zil gnon glang chen ko rlon stod khebs byas :
mi 'jigs stag gi pags pas sku smad dkris :
'dul thabs zhing gi g.yang gzhi'i sked 'ching can :
dur khrod bdag mo'i sku la phyag 'tshal bstod :
'du byed lnga bcu thod rlon khrag 'dzag 'phyang :
nyon mongs sreg mdzad me dpung klong na bzhugs :
rab 'jigs rak+ta thal chen zhag gis byugs :
dur khrod chas ldan ma la phyag\u0f8e
sku yi rnam pa ngo mtshar rab tu khros :
'jigs pa'i gzugs can snang srid zil gyis gnon :
gar gyi nyams dgus stobs chen gdug pa 'dul :
snang stong cha lugs rdzogs la phyag 'tshal bstod :
hrI:
ha ha hi hi'i bzhad pa'i gad rgyangs kyis :
gnam sa thams cad rab tu g.yo zhing 'dar :
hU~M hU~M phaTaHphaTaHpheM gyi sgra sgrog pas :
lha 'dre mi gsum skrag par mdzad la bstod :
zhal nas ha ri ni sa'i sgra dang ni :
ra tsa hri ya drag tu sgrog mdzad nas :
ma mo mkha' 'gro dpa' bo dpa' mo rnams :
bran du khol bar mdzad la phyag 'tshal bstod :
dus rnams kun tu chos nyid stong pa'i sgra :
grags stong ngang nas 'gro la chos char 'beb :
smin grol don ston dngos grub rnam gnyis stsol :
'gro don rdzogs mdzad ma la phyag\u0f8e
gsung gi nga ro 'brug stong lta bur ldir :
drag sngags thog ser dgra dang bgegs la 'beb :
brda don ston pa'i thabs kyis 'gro ba rnams :
thar pa'i gnas su 'dren la phyag\u0f8e
hrI:
thugs rje ye shes stobs ldan brtse ba can :
kha T+wAM ga 'khyud dpa' bo yab dang 'khril :
ye shes 'od kyis mi shes mun rum sel :
thabs shes byang sems can la phyag\u0f8e
mkha' ltar yangs pa bcom ldan 'das ma'i thugs :
yongs la snyoms mdzad nyi zla lta bu'i 'od :
nye ring med par drang shan mdzad pa mo :
yid bzhin kun mkhyen ma la phyag\u0f8e
chos dbyings don rtogs rab tu 'gying ba'i tshul :
pad+ma nyi zla ro yi gdan la gnas :
rtog bral mkha' la spyod cing kun tu rgyu :
'khor 'das spyi dpal khyed la phyag\u0f8e
stong par gnas shing bde gsal ngang du sbyor :
dbyings dang ye shes 'du 'bral med pa'i thugs :
zag pa med pa'i 'bras bu mngon du 'byin :
re ba skong mdzad ma la phyag\u0f8e
rnam thar cha lugs yongs rdzogs rngam pa'i sku :
ma nor chos rnams ston mdzad 'gag med gsung :
mkhyen brtse ye shes rgyas pa'i 'khrul med thugs :
sku gsung thugs mchog ma la phyag\u0f8e
hrI:
stong nyid snying rje'i bdag nyid rnal 'byor ma :
mkha' 'gro yongs kyi gtso mchog dpal 'bar ma :
sems can rnams kyi skyabs gnas mgon gcig pu :
rje btsun khros ma'i sku la phyag\u0f8e
hrI:
nyon mongs gti mug gnas su 'joms mdzad cing :
chos dbyings ye shes mngon du gyur pa mo :
'phrin las sna tshogs yongs la mnga' mdzad ma :
sangs rgyas mkha' 'gro'i sku la phyag\u0f8e
zhe sdang me dpung 'bar ba 'joms byed cing :
me long ye shes gsal bar ston pa mo :
zhi ba'i 'phrin las yongs la mnga' mdzad ma :
rdo rje mkha' 'gro'i sku la phyag\u0f8e
nga rgyal ri bo rming nas sgyel mdzad cing :
mnyam pa nyid kyi ye shes mngon gyur ma :
rgyas pa'i 'phrin las ma lus sgrub pa mo :
rin chen mkha' 'gro'i sku la phyag\u0f8e
'dod chags rgya mtsho gting nas skem byed cing :
so sor rtog pa'i ye shes dpal 'bar ma :
thams cad dbang du sdud pa'i 'phrul mo che :
pad+ma mkha' 'gro ma la phyag\u0f8e
nyon mongs phrag dog rlung chen snyil mdzad cing :
bya ba grub pa'i ye shes don ston ma :
mngon spyod las mdzad gnod byed dgra bgegs 'dul :
las kyi mkha' 'gro'i sku la phyag\u0f8e
hrI:
gzhan yang dbang phyug ye shes mkha' 'gro dang :
las las grub pa 'jig rten mkha' 'gro ma :
kun kyang rnam 'gyur cha lugs ma nges shing :
sna tshogs sprul bsgyur mdzad la phyag 'tshal bstod :
ces pas de ltar bstod pa'i rim pa 'o :
spyi don bcu gnyis tshogs kyi las rim ni :
tshogs bsham dgongs gsol bsang sbyang byin gyis rlob :
spyan 'dren tshogs 'bul skong gsol nyams chag bshags :
bsgral ba'i las bya tshogs rol lhag ma ste :
de ltar bcu gcig dang po bsham pa ni :
gdan gtsang steng du 'dod yon yo byad longs spyod rdzas :
sha chang mar thud bshos zan la sogs pa :
bza' dang bca' ba btung ba'i bye brag dang :
sna tshogs zas sna shing thog du ma dang :
g.yos kyi rnam pa dang ni khur ba sogs :
gang 'byor dngos bsham ma 'byor yid kyis sprul :
ri sgog klung sgog sha mong spod dang bcas :
mdor na yid 'ong skong rdzas 'byor tshogs rnams :
spyan gzigs la sogs shin tu mdzes par bkram :
gnyis pa dgongs gsol las kyi slob dpon ni :
gang 'thad gcig gis phyag 'tshal 'di skad zhu :
kye ho :
'dus pa'i tshogs rnams gsan cing dgongs su gsol :
chos dbyings rnam par dag pa'i klong yangs nas :
'gro ba 'dul mdzad kun bzang bla ma rje :
yi dam zhi khro rta mgrin yab yum dang :
ye shes dang ni las las grub pa yi :
ma tshogs mkha' 'gro gsan cing dgongs su gsol :
'dir bshams 'dod yon tshogs kyi yo byad ni :
dngos 'byor yid sprul rgyan du bkram pa la :
bsang sbyang byin gyis brlab par mdzad du gsol :
zhes pas zhu zhing gsum pa bsang sbyang ni :
bshams pa'i rdzas la me rlung chus bsang la :
rdo rje dang bcas bdud rtsi 'thor bas sbyang :
hrI:
rdo rje lta bu'i ye shes ting 'dzin gyis :
'khor 'das chos rnams sgyu mar rig pa'i phyir :
bsreg sbyang bkrus pas ma dag gang yang med :
de phyir 'dir bshams tshogs kyi yo byad kyis :
dngos dang dngos min bag chags ma lus kun :
raM las me byung nyon mongs bag chags bsregs :
yaM las rlung byung dngos 'dzin zhen snang gtor :
khaM las chu byung gnyis 'dzin rnam rtog bkrus :
raM yaM khaM gis bsreg cing gtor dang bkrus :
dag cing gtsang la rnyog pa med par byas :
raM s+pha ra Na phaTa?:
saM ha ra Na hU~M:
yaM s+pha ra Na phaTa?:
saM ha ra Na hU~M:
khaM s+pha ra Na phaTa?:
saM ha ra Na hU~M:
oM badzra yak+Sha hU~M:
yak+Sha hU~M:
oM badzra a mr-ita kuN+Da lI ha na ha na hU~M phaTa?:
oM sarba dra byaM sho d+ha ni sho d+ha ni hU~M phaTa?:
de nas bzhi pa byin gyis brlab pa ni :
bzhu btul byin rlabs gtor ma ltar bya zhing :
oM hU~M trAM hrIHA:
oM las 'dod pa'i yon tan rnam pa lnga :
hU~M gis zag med ye shes bdud rtsir bsgyur :
trAM las 'dzad med longs spyod phun sum tshogs :
hrIHyis mgron rnams rang bzhin gnas nas bkug :
AHyis so sor ci 'dod dgyes par bskangs :
oM AHhU~M trAM hrIHA:
ye shes rnam pa lnga yi rang bzhin las :
zhal zas byin rlabs dngos po yi ge lnga :
sgra dang bcas pas tshogs rnams 'od du zhu :
ye shes 'od phung 'bar ba'i byin rlabs kyis :
rgyal ba rnams kyi dgyes pa bskangs gyur nas :
ma tshogs mkha' 'gro thams cad tshims gyur cig :
lnga pa spyan 'dren spos bsreg rol mo bsgrag :
hrI:
dus gsum bde bar gshegs pa bcom ldan 'das :
zhal zas tshogs la spyan 'dren gshegs su gsol :
byin rlabs rtsa ba brgyud pa'i bla ma rnams :
zhal zas tshogs la spyan 'dren gshegs su gsol :
dngos grub stsol mdzad yi dam lha tshogs rnams :
zhal zas tshogs la spyan 'dren gshegs su gsol :
'phrin las yongs sgrub ma mo mkha' 'gro'i tshogs :
zhal zas tshogs la spyan\u0f8e
pho rgyud yongs kyi che btsan rta mgrin dbang :
zhal zas tshogs la spyan\u0f8e
mo rgyud yongs kyi che btsan phag mo'i sku :
zhal zas tshogs la spyan\u0f8e
sprul pa'i 'khor tshogs mkha' 'gro sde lnga po :
zhal zas tshogs la spyan\u0f8e
dam tshig mkha' 'gro sha za'i mkha' 'gro ma :
'jig rten mkha' 'gro la sogs ma sring tshogs :
mkha' 'gro rgya mtsho sprul pa yang sprul bcas :
zhal zas tshogs la spyan\u0f8e
chos skyong pho rgyud mo rgyud thams cad kyang :
zhal zas tshogs la spyan\u0f8e
'jig rten snang sring lha 'dre ma lus kun :
zhal zas tshogs la spyan\u0f8e
rigs drug pha mar gyur pa thams cad kyang :
zhal zas tshogs la spyan 'dren gshegs su gsol :
gu ru d+he wa DA ki nI e A ral+li hring hring pheM pheM:
dzaHhU~M baM ho :
zhes pas tshogs rnams bteg cing dkyil 'khor bskor :
drug pa tshogs 'bul tshogs phud gtor mar bran :
hrI:
sangs rgyas rnams kyi sku gsung thugs ngo bo :
bla ma yi dam mkha' 'gro'i tshogs rnams la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub bstsal du gsol :
hrI:
nub phyogs bde chen o rgyan pho brang nas :
gtso mo yum chen rdo rje phag mo la :
ye shes dbyings kyi mkha' 'gro sde lnga dang :
snang srid mkha' 'gro'i tshogs kyis bskor ba la :
bla med zhal zas tshogs kyi mchod pa 'bul :
'phrin las rnam bzhi'i don rnams sgrub pa dang :
sku gsung thugs kyi dngos grub bstsal du gsol :
hrI:
chos skyong srung ma snang srid lha 'dre dang :
rigs drug pha ma la sogs thams cad la :
'dod yon rol pa tshogs kyi mchod pa 'bul :
thams cad tshims nas bdag gi 'dod pa'i don :
myur du rtsol med lhun gyis grub par shog :
oM AHhU~M hrIHbadzra gu ru d+he wa DA ki nI hrIHma ha ri ni sa ra tsa hri ya :
g+ha Na tsakra pU tsa khA hi :
ma hA rak+ta khA hi :
ma hA go ro tsa na khA hi :
ma hA ba su ta khA hi :
ma hA kiM ni ri ti khA hi :
ma hA pany+tsa a mr-ita khA hi :
ma hA ba liM ta khA hi :
bdun pa lha la skong gsol bya ba ni :
zhun chen me sbar rkang gling thod rnga sgrog :
sha chen dud pa btang la 'di skad bskang :
hrI:
bskang ngo bskal par thugs dam bskang ba ni :
'dod yon tshogs gtor mchod pas thugs dam bskang :
phyogs bcu dus gsum bla ma yi dam lha :
zhi khro rgyal ba'i dkyil 'khor lha tshogs rnams :
zhal zas tshogs gtor mchod pas thugs dam bskang :
lta spyod ting 'dzin cho gas thugs\u0f8e
dza gad bdud rtsi rak+tas thugs\u0f8e
sgrub dang dam tshig glu gar phyag rgya dang :
skong ba'i rdzas mchog rnams kyis thugs dam bskang :
hrI:
khro bo'i rgyal po rta mgrin dbang chen dang :
sku las sprul pa'i dpa' bo rgya mtsho rnams :
zhal zas tshogs gtor mchod pas thugs\u0f8e
lta spyod ting 'dzin cho gas thugs\u0f8e
dza gad bdud rtsi rak+tas thugs\u0f8e
sgrub dang dam tshig glu gar phyag rgya dang :
skong ba'i rdzas mchog rnams kyis thugs\u0f8e
hrI:
gnyis med yum chen rdo rje phag mo dang :
sku las sprul pa'i mkha' 'gro rgya mtsho rnams :
zhal zas tshogs gtor mchod pas thugs\u0f8e
lta spyod ting 'dzin cho gas thugs\u0f8e
dza gad bdud rtsi rak+tas thugs\u0f8e
sgrub dang dam tshig glu gar phyag rgya dang :
skong ba'i rdzas mchog rnams kyis thugs\u0f8e
hrI:
sangs rgyas mkha' 'gro rdo rje mkha' 'gro dang :
rin chen mkha' 'gro pad+ma mkha' 'gro dang :
las kyi mkha' 'gro yab yum 'khor bcas rnams :
zhal zas tshogs kyi mchod pas thugs\u0f8e
lta spyod ting 'dzin cho gas thugs\u0f8e
dza gad bdud rtsi rak+tas thugs\u0f8e
sgrub dang dam tshig glu gar phyag rgya dang :
skong ba'i rdzas mchog rnams kyis thugs\u0f8e
hrI:
chos skyong srung ma snang srid lha srin dang :
pha ma la sogs rigs drug mgron rnams la :
zhal zas tshogs kyi mchod pas thugs\u0f8e
lta spyod ting 'dzin cho gas thugs\u0f8e
dza gad bdud rtsi rak+tas thugs\u0f8e
sgrub dang dam tshig glu gar phyag rgya dang :
skong ba'i rdzas mchog rnams kyis thugs dam bskang :
thugs dam bskangs nas smin cing grol ba dang :
mchog dang thun mong dngos grub bstsal du gsol :
brgyad pa 'di ltar nyams chag bshags par bya :
hrI:
bdag cag ma rig lus dang ngag sems kyis :
bag med tshul gyis dam las 'gal gyur te :
bla ma rnams kyi thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
yi dam lha tshogs thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
rta mgrin dbang gi thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
rdo rje phag mo'i thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
chos sku mkha' 'gro'i thugs dang ci 'gal ba :
longs sku mkha' 'gro'i thugs dang ci 'gal ba :
sprul sku mkha' 'gro'i thugs dang ci 'gal ba :
ye shes mkha' 'gro'i thugs dang ci 'gal ba :
'jig rten mkha' 'gro'i thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
sde lnga yab yum thugs dang ci 'gal ba :
zhal zas tshogs kyi mchod pas mthol zhing bshags :
bdag cag ma rig lus dang ngag sems kyis :
bag med tshul gyis dam las 'gal gyur te :
chos skyong srung ma lha srin sde brgyad dang :
rigs drug pha ma'i thugs dang ci 'gal ba :
zhal zas tshogs kyi mchod pas mthol zhing bshags :
mthol bshags bzod pa dang du yar bzhes la :
sgrib med tshangs pa'i dngos grub bstsal du gsol :
g+ha Na tsakra sid+d+hi sa ma ya a A:
A+o~M   ye shes lnga mtshon /badzra satwA   rdo rje sems dpa'/sa ma ya :   dam tshig can /
ma nu pA lA ya :   rjes su skyo+ob par /
badzra satwA   rdo rje sems dpa'i /twe no pa tiSh+Tha :   rang bzhin can /
dr-i D+ho me b+ha wa :   bzhugs shing brtan par bdag gyur cig
/su toSh+yo me b+ha wa :   go sla bar bdag gyur cig
/su poSh+yo me b+ha wa :   shin tu tshim par bdag gyur cig
/a nu rak+to me b+ha wa :   rjes su chags par bdag gyur cig
/sarba sid+d+hi m+me pra yats+tsha :   dngos grub thams cad bdag la stsol cig
/sarba karmA su tsa me :   las thams cad la bdag gi
/tsit+taM shre yaHku ru hU~M:   sems kyi dpal mdzod cig
/ha ha ha ha ho :   dngos grub thams cad dgug tu gsol /
b+ha ga bAn :   bcon ldan 'das /
sarba ta thA ga ta :   de bzhin gshegs pa thams cad kyi /
hr-i da ya :   snying po /
badzra mA me muny+tsa   rdo rje bdag la stsol cig /badzrI b+ha wa :   rdo rje can du gyur cig
/ma hA sa ma ya   chen po'i dam tshig /satwa A:   sems dpa'i snying po /
zhes sogs rnams kyis nyams chag bshags par bya'o :
dgu pa bsgral las dgra bgegs rU pa ni :
bris sam zan la byas te ming byang btab :
mdun du bzhag cing 'gug pa'i dmigs pa dang :
lcags kyu phyag rgya bcas te bden stobs brjod :
sarba sha trUM a mu ka nr-iHtriHaM g+hu sha dza :
zhes pas dmigs bya'i rnam shes bkug pa la :
badzra pA sha hU~M:
zhes zhags pas bcing :
de bzhin badzra s+pho Ta baM:
zhes pas lcags sgrog phyag rgyas lus ngag yid gsum bsdam :
badzra g+haN+De ho :
zhes dril bu'i phyag rgyas gzugs dang rnam shes dbyer med 'dres :
de nas ngag gis 'di ltar gzir bar bya :
oM badzra b+ha ra hi hrIHma DA ki nI ha ri ni sa ra tsa hri ya :
h+ya g+h+rI wa :
badzra kI li kI la ya hU~M phaTa?:
hU~M:
nga ni khro rgyal   rta mgrin yab yum dang dpa' bo mkha' 'gro thams cad kyi sku stod khro bo khro mo'i cha lugs la /
sku smad lcags kyi phur pa mgar gyi sol me nas phyung ma 'phral lta bu /
dmar nga re ba tshwa tshwa 'phro bas dgra bgegs kyi lus ngag yid gsum gzir zhing rtsad nas bcad par bsam /
dbang chen yab yum ste :
'khor du dpa' bo mkha' 'gro mang pos bskor :
kun kyang mi bzad 'jigs pa'i skur bstan cing :
sku la dmar nag me yi tshwa tshwa 'phro :
khro bo khro mo'i gzugs kyis gnam sa gang :
sku stod zhal gcig phyag ni gnyis pa na :
gri gug thod khrag dkrug cing zhal du gsol :
sku smad ye shes lnga ldan phur pa ste :
zur gsum nam mkha'i dbyings nas bsgril zhing 'debs :
drag por gyur pa'i phur pa tshwa tshwa 'phro :
btab pa tsam gyis lha yang brlag par 'gyur :
gnod byed dgra dang bgegs la smros ci dgos :
gzas pa tsam gyis ma rungs rdul du rlog :
hU~M:
nga ni dbang chen 'bar ba'i rta mgrin rgyal :
rdo rje phag mo 'khor bcas yab yum rnams :
sku la gnam lcags phur pa'i tshwa tshwa 'phro :
rtse mo rgya mdud dbyings nas 'brug stong ldir :
sked pa changs gzung mtshams nas glog stong 'khyug :
rtsa ba chu srin kha nas tshwa tshwa 'phro :
rno ba'i mtshon cha 'od zer skar ltar 'khrugs :
gnod byed dgra bgegs steng du mA ra ya :
sarba sha trUM a mu ka nr-iHtriHmA ra ya dza dza :
gnod byed dgra bgegs che ge mo ha sa yA ra hri ta ya na hU~M phaT:
dgra bgegs che ge mo 'go ba'i lha dang phyes shig :
skyob pa'i grogs dang phrol cig :
A be sha ya A be sha ya hU~M phaT:
gnod byed dgra bgegs 'di yi rnam par shes pa gzugs dang ling ga la phob cig :
shi traM a pa na ya hU~M phaT:
dgra bgegs che ge mo 'di dag gi lus ngag yid gsum byad du chug la myos par gyis shig :
dza la pa ya dza la pa ya hU~M phaTa?:
dgra bgegs che ge mo 'di yi rnam par shes pa smyo ru chug cig :
ta tha ya ta tha ya hU~M phaT:
dgra bgegs che ge mo 'di'i lus ngag yid gsum rdul phran bzhin du phye mar rdungs shig :
b+hin+d+ha ya b+hin+d+ha ya hU~M phaTa?:
dgra bgegs che ge mo 'di dag gi gzugs kyi phung po zhal du stobs shig :
ces pa rnams kyis bsgral zhing dgra bgegs kyi rU pa dum bur gtubs la gtor mar bran :
de yang bstab pa'i tshul gyis dmigs la 'bul :
hrI:
dgra bgegs sgrol mdzad mkha' 'gro yab yum tshogs :
'khor dang bcas pa thams cad zhal phyes shig :
dgra bgegs bsgral pa'i gzugs phung zhal du bstab :
dgra bgegs bsgral pa'i sha ni zan bas zhim :
sha yi rang bzhin nyon mongs gti mug che :
gti mug mchod pa bla med 'di bzhes la :
ye shes sku yi dngos grub bstsal du gsol :
dgra bgegs bsgral pa'i khrag ni chang bas zhim :
khrag gi rang bzhin nyon mongs 'dod chags che :
'dod chags mchod pa bla med 'di bzhes la :
ye shes gsung gi dngos grub bstsal du gsol :
dgra bgegs bsgral pa'i rus pa mar bas zhim :
rus pa'i rang bzhin nyon mongs zhe sdang che :
zhe sdang mchod pa bla med 'di bzhes la :
ye shes thugs kyi dngos grub bstsal du gsol :
dug gsum sha khrag rus pa'i mchod pa 'di :
mkha' 'gro yab yum 'khor bcas zhal du bstab :
gsol lo bzhes shig rol cig kha raM khA hi :
mchod do bzhes shig rol cig kha raM khA hi :
chos skyong srung ma 'khor bcas zhal du bstab :
lha srin sde brgyad 'khor bcas zhal du bstab :
mchod rdzas nyon mongs dgra bgegs zhal du bstab :
gsol lo bzhes shig rol cig kha raM khA hi :
mchod do bzhes shig rol cig kha raM khA hi :
dgra bgegs sgrol la rkyen ngan bar chad zlog :
gnod byed dgra bgegs sarba sha trUM a mu ka mA ra ya :
kha kha khA hi khA hi :
ma hA mAM sa khA hi :
ma hA rak+ta khA hi :
ma hA tsit+ta khA hi :
ma hA go ro tsa na khA hi :
ma hA kiM ni ri ti khA hi :
ma hA ba su ta khA hi :
ma hA sarba pany+tsa a mr-ita khA hi :
ma hA ba liM ta khA hi :
ma hA ga Na tsakra pU dza kha kha khA hi khA hi :
bcu pa mched lcam tshogs la rol pa ni :
tshig 'dis phud kyis thog mar slob dpon mchod :
de nas rim bzhin mched lcam rnams la drang :
kye hoHgzigs shig mdzes ldan dam pa'i chos :
'di la rnam rtog the tshom byar mi rung :
gal te byas na dngos grub bar chad rgyu :
de bas bram ze khyi dang gdol pa sogs :
gtsang sme med par rang bzhin gcig tu rol :
mchog dang thun mong dngos grub thob par 'gyur :
ma hA g+ha Na g+hu h+ya pU dzaHho :
len pa pos kyang spro ba'i tshul gyis ni :
phyag rgya pad kor dang bcas 'di skad blang :
e ma ho :
bla ma yi dam mkha' 'gro'i tshogs rnams kyis :
byin gyis brlabs pa'i dngos grub bcud chen por :
bdag cag dga' zhing gus pas blangs byas nas :
du ma ro gcig ngang du blang bar bya :
byin rlabs mchog dang thun mong dngos grub rnams :
g.yel ba med par deng 'dir bstsal du gsol :
g+ha Na gu h+ya a ho :
ma hA su kha sid+d+hi a la la ho :
zhes pas blang zhing tha mal tshul ma yin :
dkyil 'khor gsum ldan ngang nas longs spyod do :
rim pa bcu gcig tha ma lhag gtor ni :
mched lcam tshogs la rol pa'i lhag ma rnams :
slob dpon mdun du spungs la zhal chab bran :
bdud rtsir byin brlab lhag la dbang ba yi :
mgron tshogs rnams la bsngos te dgyes nas kyang :
'phrin las gang bcol thogs med bsgrubs bsam la :
hrI:
nub phyogs o rgyan bde chen gzhal yas nas :
skye ba'i cho 'phrul ma mo mkha' 'gro'i tshogs :
'dir gshegs rgyan gyi tshogs gtor mchod pa bzhes :
thugs dam rgyud bskul dngos grub bstsal du gsol :
dang po phud kyis lha tshogs mi mchod du :
dgongs 'dus dkyil 'khor lha tshogs bka' gsang gnyan :
de phyir bla ma yi dam phud kyi bdag :
thugs dam gnyan po bskang phyir bzhes su gsol :
bar du lhag mas srung ma mi mchod du :
dus gsum dus drug rgyu ba'i nyul le dang :
ma mo mkha' 'gro'i tshogs rnams lhag la dgyes :
lhag la dgyes rnams lhag ma'i gtor ma longs :
tha ma gnyis med gcig tu mi bsre ru :
chos nyid dbyings su ye nas rgyu 'bras gcig :
mtha' dbus thog mtha' med pa'i ngang nyid nas :
'khor 'das phyam brdal du ma ro gcig go :
hrI:
dpal gyi bka' nyan rol pa'i lhag sdud ma :
ye shes grub kyang las kyi mkha' 'gro'i tshogs :
'jig rten 'das kyang 'khor ba'i cha lugs can :
mkha' 'gro ging dang shugs 'gro la sogs pa :
dkyil 'khor mu ran skyong zhing bstan pa skyong :
kun kyang gnas bzang dur khrod rab 'jigs 'dzin :
gos bzang ro ras zhing chen g.yang gzhi gyon :
skyog bzang b+hany+dza khrag bkang lag na thogs :
zas bzang gtor ma sha chen lhag ma za :
skyems bzang bdud rtsi rak+ta su ra 'thung :
dam tshig srung zhing thogs med mkha' la 'gro :
dam tshig can gyi grogs mdzad dngos grub ster :
dam nyams rnams kyi srog gcod bka' chad 'beb :
'dir gshegs lhag gtor bdud rtsi 'di bzhes la :
sngon tshe dbang chen 'bar ba'i bka' lung bzhin :
thugs dam rgyud bskul bcol ba'i phrin las mdzod :
gnod byed dgra bgegs thal ba rdul du rlogs :
sarba DA ki nI ha ri ni sa ra tsa hri ya :
u tsiSh+Ta ba liM ta b+h+yo :
ba liM ta b+hak+Sha si swA hA:
de ltar lhag mar bcas te tshogs las 'grub :
spyi don bcu gsum dzapa? kyi bsnyen pa dang :
kha bsgyur rim pa las la sbyar tshul ni :
zhi rgyas dbang drag las ni gang byed rnams :
skabs 'dir so so'i gzhung nas 'byung rnams bya :[ <!TCC Tibetan character 4,37 undefined in unicode!> ]phyi sgrub lus dkyil las 'byung ba'i man ngag rtsa ba'i bsnyen pa ni :
A+oM badzra b+ha ra hi :
hrIHma d+hA ki nI ha ri ni sa :
sarba sid+d+hi pha la hU~M:[ <!TCC Tibetan character 4,37 undefined in unicode!> ]thugs sgrub las /
A+oM AHhU~M hrIHbadzra gu ru d+he wa d+hA ki nI hrIHma ha ri ni sa ra tsa hri ya sarba sid+d+hi pha la hU~M A:
mchan /
spyi don bcu bzhi phrin las bskul ba ni :
rnal 'byor chas kyis brgyan cing gzi brjid bskyed :
gtor mar sman raka sbreng zhing rol mo bsgrag :
dpa' rtsal dbyung la rig pa'i ngar dang bcas :
gyer gyi tshig dang mthun pa'i dmigs pa bsgom :
'cham stabs dang bcas 'di skad drag tu bskul :
b+h+yo :
mi mngon dbyings na bzhugs pa'i mkha' 'gro'i tshogs :
bzhengs shig bzhengs shig chos kyi dbyings nas bzhengs :
bskul lo 'gro ba sems can don la bskul :
mdzod cig mngon spyod drag po'i phrin las mdzod :
dam rdzas rgyan gyi gtor ma 'di bzhes la :
rnal 'byor bdag gi las mkhan dmag tu sbran :
gnod byed gdug pa'i dgra bgegs rdul du rlogs :
thugs dam rgyud bskul bcol ba'i phrin las mdzod :
thod pa dgu brtsegs chos 'byung gzhal yas nas :
chos sku ye shes mkha' 'gro sku bzhengs shig :
longs sku bde chen mkha' 'gro sku bzhengs shig :
sprul sku sna tshogs mkha' 'gro sku bzhengs shig :
dgra bgegs bdud 'dul mkha' 'gro sku bzhengs shig :
stangs 'dzin dam tshig mkha' 'gro sku bzhengs shig :
dkar mo sku yi sprul pa nyi khri 'bum :
dmar mo gsung gi sprul pa nyi khri 'bum :
sngon mo thugs kyi sprul pa nyi khri 'bum :
ser mo yon tan sprul pa nyi khri 'bum :
ljang mo phrin las sprul pa nyi khri 'bum :
'bum phrag yangs pa'i mkha' 'gro sku bzhengs shig :
ye shes dbyings kyi mkha' 'gro sku bzhengs shig :
'jig rten las kyi mkha' 'gro sku bzhengs shig :
dam rdzas rgyan gyi gtor ma 'di bzhes la :
rnal 'byor bdag gi las mkhan dmag tu sbran :
gnod byed gdug pa'i dgra bgegs rdul du rlogs :
thugs dam rgyud bskul bcol pa'i phrin las mdzod :
hrI:
kun rdzob don dam blo 'das chos kyi dbyings :
longs spyod rdzogs sku mtshan dang dpe byad 'bar :
sprul pa sku yi ma mo mkha' 'gro 'bum :
mkha' 'gro'i gtso mchog dbang chen rta mgrin ni :
sku mdog dmar 'od rab tu 'bar ba las :
srid gsum dbang du sdud pa'i dpa' bo 'bum :
spyi gtsug rta mgo ljang zhur 'tsher ba las :
rdzu 'phrul myur mgyogs ldan pa'i dpa' bo 'bum :
khro zhal dmar po cung zad bzhad pa las :
bde chen las la khol ba'i dpa' bo 'bum :
mche ba zla tshes dkar po gtsigs pa las :
'khor ba rtsad nas gcod pa'i dpa' bo 'bum :
rta zhal spyan gsum gyen du gzigs pa las :
sku gsum lhun gyis grub pa'i dpa' bo 'bum :
khro zhal spyan gsum thur du gzigs pa las :
khams gsum zil gyis gnon pa'i dpa' bo 'bum :
phyag g.yas zangs kyi gri gug bsnams pa las :
rnam rtog dra ba gcod pa'i dpa' bo 'bum :
phyag g.yon thod pa khrag bkang bsnams pa las :
bde ba lam du slong ba'i dpa' bo 'bum :
kha T+wAM rtse gsum rab tu 'bar ba las :
dug gsum rtsad nas gcod pa'i dpa' bo 'bum :
thod pa tshar gsum rab tu brgyan pa las :
dur khrod mkha' 'gro 'dul ba'i dpa' bo 'bum :
DA ma ru yi sgra chen 'khrol ba las :
snyan brgyud gdams pa 'dzin pa'i dpa' bo 'bum :
thod pa skam pos dbu rgyan byas pa las :
sangs rgyas rabs bdun ldan pa'i dpa' bo 'bum :
rin chen sna lngas dbu la brgyan pa las :
rigs lnga mkha' la 'phyo ba'i dpa' bo 'bum :
g.yung drung dmar po gyen du 'khyil ba las :
nyon mongs bag chags sreg pa'i dpa' bo 'bum :
dga' ba'i 'khor lo rab tu bskor ba las :
bde stong gnyis med rtogs pa'i dpa' bo 'bum :
phyag gnyis gser gyi gdu bu 'khrol ba las :
srog gcod nyon mongs spong ba'i dpa' bo 'bum :
dpung pa'i rgyan cha rab tu mdzes pa las :
nyon mongs gnyen pos 'dul ba'i dpa' bo 'bum :
snyan cha gser gyi 'khor los spras pa las :
dam tshig tshul bzhin srung ba'i dpa' bo 'bum :
dbu skra ral pa se yan 'phyo ba las :
'gro rnams bde la bkod pa'i dpa' bo 'bum :
rus pa'i rgyan chas rab tu mdzes pa las :
'dod yon gnas su dag pa'i dpa' bo 'bum :
gser gyi dril chung g.yer kha 'khrol ba las :
stong gsum chos sgra sgrog pa'i dpa' bo 'bum :
mi mgo lnga bcus do shal byas pa las :
'khor ba dbyings su 'dren pa'i dpa' bo 'bum :
zhabs gnyis brkyang bskum dor stabs bsgrad pa las :
'khor ba'i 'dam nas sgrol ba'i dpa' bo 'bum :
dregs pa pho mo zhabs kyis mnan pa las :
gdug pa dbyings su sgrol ba'i dpa' bo 'bum :
ro yi steng na brjid par bzhugs pa las :
dur khrod sha la rol pa'i dpa' bo 'bum :
bskal pa'i me dpung klong na bzhugs pa las :
tha dad rtog pa sgrol ba'i dpa' bo 'bum :
spyi gtsug bde chen 'khor lo 'bar ba las :
lta ba nyams su len pa'i dpa' bo 'bum :
mgrin pa longs spyod 'khor lo 'bar ba las :
ma bsgom byin gyis rlob pa'i dpa' bo 'bum :
snying kha chos kyi 'khor lo 'bar ba las :
spyod pa sna tshogs bsgyur ba'i dpa' bo 'bum :
lte ba sprul pa'i 'khor lo 'bar ba las :
'bras bu dgos 'dod 'byung ba'i dpa' bo 'bum :
gsang gnas bde spyod 'khor lo 'bar ba las :
gnyis mnyam mkha' la rol pa'i dpa' bo 'bum :
dpa' bo thams cad sku las sprul mdzad pa'i :
dbang chen rta mgrin lha tshogs sku bzhengs shig :
dam rdzas rgyan gyi gtor ma 'di bzhes la :
rnal 'byor bdag gi las mkhan dmag tu sbran :
gnod byed gdug pa'i dgra bgegs rdul du rlogs :
thugs dam rgyud bskul bcol pa'i phrin las mdzod :
b+h+yo hrI:
ri rgyal lhun po brtsegs pa'i lho phyogs su :
pho brang rdo rje gdan gyi byang phyogs nas :
u rgyan yul gyi rang byung dur khrod nas :
ri bo thams cad king chen rus pa'i ri :
rtsi shing nags tshal thams cad mda' dang mdung :
'bab pa'i chu klung thams cad khrag dang zhag :
sgra skad thams cad ma mo mkha' 'gro'i skad :
khro bo khro mo rgyu bar mi nus shing :
stobs chen rnams kyang rab tu 'jigs pa'i sa :
phyogs bcu dus gsum mkha' 'gro bzhugs pa'i gnas :
de lta bu yi pho brang dur khrod nas :
khams gsum srid pa gsum gyi gtso mo ste :
dus gsum sangs rgyas thams cad bskyed pa'i yum :
dpa' mo ye shes dbyings kyi mkha' 'gro ma :
rnal 'byor dbang phyug chen mo de na bzhugs :
khro mo rdo rje phag mo de na bzhugs :
sku mdog mthing nag rab tu 'bar ba las :
bde chen las la khol ba'i mkha' 'gro 'bum :
zhabs gnyis brkyang bskum tshul du bzhugs pa las :
bdud bzhi thal bar brlag pa'i mkha' 'gro 'bum :
kun rdzob rang bzhin khro zhal nag mo las :
snang srid zil gyis gnon pa'i mkha' 'gro 'bum :
don dam rang bzhin phag zhal nag mo las :
brgyal nad smyo 'bog gtong ba'i mkha' 'gro 'bum :
spyan gsum sdang mig phyogs bcur gzigs pa las :
rnal 'byor bar chad sel ba'i mkha' 'gro 'bum :
zhal gcig rab gdangs mche ba gtsigs pa las :
skye shi rtsad nas gcod pa'i mkha' 'gro 'bum :
dbu skra nag po gyen thur gzings pa las :
sems can bde la 'god pa'i mkha' 'gro 'bum :
phyag g.yas rdo rje gri gug phyar ba las :
srog gcod tshe len byed pa'i mkha' 'gro 'bum :
phyag g.yon b+han+d+ha khrag bkang bsnams pa las :
khrag nad rgyu gzer gtong ba'i mkha' 'gro 'bum :
kha T+wAM rtse gsum rab tu 'bar ba las :
gnas lugs stong nyid rtogs pa'i mkha' 'gro 'bum :
yu ba thod skam rtse gsum spras pa las :
dug gsum dbyings su sdud pa'i mkha' 'gro 'bum :
dar sna lnga yi rgyal mtshan phyar ba las :
bdud kyi ru mtshon snyol ba'i mkha' 'gro 'bum :
gser gyi dril chung sgra snyan 'khrol ba las :
snyan brgyud gdams pa spel ba'i mkha' 'gro 'bum :
rdo rje phyed pas steng khebs byas pa las :
dgra bgegs g.yul ngo zlog pa'i mkha' 'gro 'bum :
thod skam lnga yis dbu la brgyan pa las :
rigs lngas 'gro don mdzad pa'i mkha' 'gro 'bum :
glang chen ko rlon stod khebs byas pa las :
dpa' gtum nyams dang ldan pa'i mkha' 'gro 'bum :
sku smad stag gi sham thabs dkris pa las :
sde brgyad zil gyis gnon pa'i mkha' 'gro 'bum :
zhing lpags rlon pas rked chings byas pa las :
log rtog rtsad nas gcod pa'i mkha' 'gro 'bum :
mi mgo lnga bcus do shal byas pa las :
dgra bgegs rdul du rlog pa'i mkha' 'gro 'bum :
rus pa'i rgyan gyis rab tu brgyan pa las :
rtog med nyams dang ldan pa'i mkha' 'gro 'bum :
zhal la rak+ta'i thig les brgyan pa las :
'dod chags gnas su dag pa'i mkha' 'gro 'bum :
mkhur tshos zhag gi zo ris gsal ba las :
zhe sdang log rtog 'joms pa'i mkha' 'gro 'bum :
rtsib logs thal chen tshom bus byugs pa las :
nga rgyal dbyings su sgrol ba'i mkha' 'gro 'bum :
dus mtshan dmar mo zhabs kyis mnan pa las :
bdud dang mu stegs 'dul ba'i mkha' 'gro 'bum :
mi ro'i gdan la rab tu gnas pa las :
dur khrod sha la rol pa'i mkha' 'gro 'bum :
spyi bo bde chen 'dus pa'i 'khor lo nas :
dkar mo sku yi sprul pa mkha' 'gro 'bum :
mgrin pa ro rnams 'dus pa'i 'khor lo nas :
dmar mo gsung gi sprul pa mkha' 'gro 'bum :
dran pa rnam par bkod pa'i 'khor lo nas :
sngon mo thugs kyi sprul pa mkha' 'gro 'bum :
lte ba skyed byed sprul pa'i 'khor lo nas :
ser mo yon tan sprul pa mkha' 'gro 'bum :
gsang gnas myong byed bde ba'i 'khor lo nas :
ljang nag phrin las sprul pa mkha' 'gro 'bum :
sku mdog mthing nag thugs kyi be'u nas :
yang dag bde chen rtogs pa'i mkha' 'gro 'bum :
chos 'byung dga' ba dmar po 'khyil ba las :
snang ba dbang du sdud pa'i mkha' 'gro 'bum :
bskal pa'i me dpung klong du bzhugs pa las :
nyon mongs dug lnga sreg pa'i mkha' 'gro 'bum :
de la sogs te 'bum phrag mkha' 'gro yi :
mkha' 'gro mang po sku las sprul mdzad cing :
nyon mongs dgra bgegs gdug pa ma lus 'dul :
mkha' 'gro gnam zhal rdo rje mkha' 'gro ma :
yum chen phag mo 'khor bcas sku bzhengs shig :
dam rdzas rgyan gyi gtor ma 'di bzhes la :
rnal 'byor bdag gi las mkhan dmag tu sbran :
gnod byed gdug pa'i dgra bgegs rdul du rlogs :
thugs dam rgyud bskul bcol pa'i phrin las mdzod :
hrI:
gnas dang yul dang dur khrod la sogs pa :
sa 'og sa steng sa blar rgyu ba yi :
dpa' bo mkha' 'gro ging dang shugs 'gro dang :
dregs pa lha srin sde brgyad pho nyar bcas :
sprul dang yang sprul 'khor dang yang 'khor te :
bstan srung dam can rgya mtsho sku bzhengs shig :
dam rdzas rgyan gyi gtor ma 'di bzhes la :
rnal 'byor bdag gi las mkhan dmag tu sbran :
gnod byed gdug pa'i dgra bgegs rdul du rlogs :
thugs dam rgyud bskul bcol pa'i phrin las mdzod :
spyi don bco lnga gtor ma zor du bteg :
dus bzhi'i 'gyu stabs bstun cing gar dmigs su :
nad yams dug dang mtshon cha'i char dbab nas :
gnod byed dgra bgegs rdul du brlag bsam zhing :
b+h+yo :
phyogs bcu dus gsum bde gshegs bcom ldan 'das :
bla ma yi dam mkha' 'gro bcas rnams dang :
sngags 'chang rnal 'byor bdag cag 'khor bcas kyis :
bsgrubs shing 'bad pa drag po'i gtor zor 'di :
sdang dgra gnod byed dgra bgegs steng du 'phen :
phyogs mtshams steng 'og gnas pa'i lha srin tshogs :
ma yo ma 'dur gzu dang dpang mdzod la :
sgo phyes 'phrang sol ru nga phrag ma dog :
dgra bgegs steng du zor gyi lam sna drongs :
dam rdzas gser skyems mchod pa 'di bzhes la :
sdang ba'i dgra dang gnod par byed pa'i bgegs :
za ba'i 'dre dang phung ba'i sri rnams kun :
skad cig tsam gyis thal ba rdul du rlogs :
b+h+yo :
drag cing rtsub pa'i gtor zor gnyan po 'di :
sdang dgra gnod byed bgegs kyi steng du rgyob :
b+h+yo b+h+yo sdang bar byed pa'i dgra la b+h+yo :
b+h+yo b+h+yo gnod par byed pa'i bgegs la b+h+yo :
b+h+yo b+h+yo za bar byed pa'i 'dre la b+h+yo :
b+h+yo b+h+yo phung bar byed pa'i sri la b+h+yo :
dam nyams dgra bgegs thal ba rdul du rlogs :
bdun rgyud ma lus rtsad nas chod la shog :
rno ba'i ru mtshon dgra bgegs steng du phob :
drag po'i las 'di myur du 'grub par mdzod :
ces pas srung ma'i gtor ma zor du 'phang :
gtor rtse rlung lhas ma log thebs pa'i rtags :
b+h+yoHgdab dud mo btul zhing dmod mo drang :
dgra bgegs thams cad rjes med btang bar dmigs :
spyi don bcu drug tha tshig chad mdo ni :
b+h+yo :
'das dus sngon nas da lta'i bar dag tu :
rgyal ba'i bka' bzhin lung gi pho nya mo :
tha tshig 'dzin pa ma mo mkha' 'gro'i tshogs :
rnal 'byor drod nyul bka' yi bya ra ba :
rdo rje rin chen pad+ma las kyi rigs :
de bzhin rigs sogs ma sring rgya mtsho rnams :
so sos las kyi gnyer len byas pa'i tshe :
sangs rgyas bstan pa gnyan po bsrung ba dang :
dkon mchog gsum gyi dbu 'phang bstod pa dang :
dam tshig can gyi stongs grogs bgyid pa dang :
dam nyams rnams la bka' chad 'beb pa dang :
gnod byed dgra bgegs 'byung po 'dul ba dang :
zhi rgyas dbang drag las rnams bgyid pa dang :
bka' yi gtor ma len par ma chad dam :
bcol ba'i phrin las sgrub par ma chad dam :
dngos grub rnam gnyis spel bar ma chad dam :
phyi nang bar chad zlog par ma chad dam :
khas blangs bzhin du dam las ma 'da' bar :
dam rdzas rgyan gyi gtor ma 'di bzhes shig :
bdud rtsi sman gyi mchod pa 'di bzhes shig :
rak+ta dmar gyi ar+g+haM 'di bzhes shig :
phyi nang gsang ba'i mchod gtor 'di bzhes la :
thugs dam rgyud bskul bcol pa'i phrin las mdzod :
khas blangs bzhin du bdag gis khyed mchod pas :
gnyer gtad bzhin du las rnams myur du sgrubs :
gnyis ka sngon gyi dam bcas de bzhin du :
khyed kyang ma 'gal bdag kyang mi 'gal zhing :
gnyis ka bka' dang dam las mi 'da' bar :
bla med don gyi 'bras bu myur thob shog :
spyi don bcu bdun brtan ma 'di ltar bskyang :
b+h+yo :
phyi yi bstan skyong rgyu skar nyi shu brgyad :
nang gi bstan skyong dbang phyug nyi shu brgyad :
gsang ba'i bstan skyong mkha' 'gro sde lnga'i tshogs :
bod khams bstan skyong brtan ma bcu gnyis te :
gangs ri g.ya' rtse lu ma skyed mos tshal :
gnas dang dur khrod chu gling bas mtha' dang :
nags chen grog mkhar mchod rten gtsug lag khang :
sa 'og sa steng sa bla la sogs pa'i :
phyi nang dben khang sgrub gnas la sogs pa'i :
bstan skyong ma lus 'khor dang bcas pa rnams :
'dir gshegs bka' yi gtor ma 'di longs la :
sangs rgyas bstan pa gnyan po bsrung ba dang :
dkon mchog gsum gyi dbu 'phang bstod pa dang :
sgrub pa po yi sdongs grogs bgyid pa dang :
yon gyi bdag po'i bar chad bzlog pa dang :
gnod byed dgra bgegs ma lus sgrol la sogs :
bcol pa'i las rnams myur du 'grub par mdzod :
ces brjod pa tsam gyis gtor len yang 'dus nas :
gtor ma blang zhing phrin las sgrub par bsam zhing :
spyi don bco brgyad gtor gzhong mnan pa na :
sgrub khang sgo gdong 'gyu srang bzhi mdo sogs :
gang dmigs sa ru gtor gzhong sbub pa'i 'og :
dngos sam dmigs pas dgra bgegs rU pa mnan :
gtor gzhong ri rab 'og tu dgug gzhug dang :
lha dbye la sogs thun gyis brab byas nas :
'cham stabs bro rdung rol tshul 'di skad do :
hU~M hU~M:
gnod byed dgra bgegs 'byung po dam sri rnams :
mnan no ri rab chen po'i 'og tu mnan :
bying ngo rgya mtsho chen po'i gting du bying :
brdzang ngo chu srin gdug pa'i gre bar brdzang :
bsdam mo 'khor lo 'bar ba'i phyag rgyas bsdam :
gnyer ro pho nya las mkhan rnams la gnyer :
gtad do 'chi bdag gshin rje'i lag tu gtad :
bskyur ro mnar med dmyal ba'i gnas su bskyur :
nam zhig byang chub mchog sems ma skyes bar :
mnan pa yin gyis ldang bar ma byed cig :
bcings pa yin pas grol bar ma byed cig :
sarba sha trUM a mu ka :
oM laM:
hU~M laM:
satwaM b+ha ya :
na sha ya :
b+han d+ha ya :
mA ra ya hU~M phaTa?:
hU~M:
khro bo khro mo'i bro rdung chems se chem :
drag po sngags kyi sgra skad di ri ri :
ma mo mkha' 'gros gar byed shigs se shig :
pho nya las mkhan rgyug dang prengs se preng :
dgra bgegs sha khrag dum bu tha ra ra :
mched lcam rol pa'i 'cham stabs lams se lam :
mnan cing gzir ba'i las kyis don chen 'grub :
gnod byed dgra bgegs sbyor ba rgyun bcad do :
zhes pas mnan cing gtor gzhong bshal chu dang :
'byung ba me chus steng nas g.yogs la bzhag :
spyi don bcu dgu shis pa brjod pa ni :
'dus pa mched lcam dpon slob thams cad kyis :
rten 'brel snying po brjod cing me tog 'thor :
dgyes pa'i 'dzum mdangs bskyed la 'di skad do :
hrI:
gdod nas rnam dag rang bzhin gcig pa la :
ye shes dbyings kyi dkyil 'khor mngon du gsal :
ma bskyed lhun gyis grub pa'i mkha' 'gro ma :
chos sku rdo rje phag mo'i bkra shis shog :
rang byung ma 'gags cir yang snang ba la :
sna tshogs rol pa'i pho nya 'du zhing 'phro :
gar gyi dbang phyug mtshan dang dpe byad 'bar :
longs sku rta mgrin drag po'i bkra shis shog :
zhi rgyas dbang dang drag shul pho brang nas :
las rnams ma lus sgrub byed myur mgyogs can :
dkar ser dmar ljang rab tu 'khrugs byed ma :
sprul sku mkha' 'gro sde lnga'i bkra shis shog :
phyam brdal nyag gcig don gyi pho brang nas :
thugs rje'i rtsal 'phro 'khor ba'i sems can rnams :
thabs kyi cho 'phrul 'gyed cing sgrol byed ma :
ye shes mkha' 'gro rnams kyi bkra shis shog :
kun rdzob rgyu yi snang srid pho brang nas :
legs nyes stangs 'dzin bka' yi bya ra ba :
shan 'byed las kyi drod 'dzin gnyer mo che :
las byed 'jig rten mkha' 'gro'i bkra shis shog :
dam can rgya mtsho'i tshogs kyi bkra shis shog :
pho nya las mkhan rnams kyi bkra shis shog :
dregs pa sde brgyad rnams kyi bkra shis shog :
snang srid lha 'dre rnams kyi bkra shis shog :
nad gdon sdig sgrib zhi ba'i bkra shis shog :
tshe dang longs spyod rgyas pa'i bkra shis shog :
snang srid dbang du 'du ba'i bkra shis shog :
bar chad dgra bgegs 'dul ba'i bkra shis shog :
ci bsam lhun gyis grub pa'i bkra shis shog :
de nas zhar la dngos grub blang ba ni :
dngos grub rdzas rnams lag tu thogs byas la :
hrI:
bla ma rnams dang yi dam dkyil 'khor lha :
rta mgrin dbang chen rdo rje phag mo dang :
dpa' bo dpa' mo mkha' 'gro'i tshogs rnams kyi :
sku gsung thugs dang yon tan phrin las las :
rmad byung yid bzhin dngos grub rdzas chen po :
g.yel ba med par myur du deng stsol cig :
bla med mchog gi dngos grub bstsal du gsol :
thun mong yid bzhin dngos grub bstsal du gsol :
'chi med tshe yi dngos grub bstsal du gsol :
'dzad med nor gyi dngos grub bstsal du gsol :
'phrin las myur mgyogs dngos grub bstsal du gsol :
bsam 'grub yid bzhin dngos grub bstsal du gsol :
sarba sid+d+hi pha la a la la ho :
zhes pas dngos grub rol sogs bcang bar bya :
spyi don nyi shu cho ga bsgrubs nas kyang :
yi ge brgya pa la sogs spyi bshags kyis :
lhag chad kha skong nyes pa bzod gsol bya :
badzra mu :yis ye shes rang gnas gshegs :
dam tshig sems dpa' rang gi snying gar bsdu :
rdzas kyi dkyil 'khor la sogs yo byad rnams :
so sor bsdu zhing gang la gang 'os kyi :
bya bar 'jug dang de las gzhan rnams spyad :
tha ma spyi don nyer gcig bsngo ba byed tshul ni :
na mo :
ye shes mkha' 'gro gsan cing dgongs su gsol :
'di ltar lha mchod bsnyen bsgrubs bgyis pa yi :
dge ba'i rtsa bar gyur pa ci mchis pa :
bdag gzhan bla med byang chub thob phyir bsngo :
zhes sogs bsngo bas rgyas gdab byas nas kyang :
snang srid 'khor 'das chos rnams spros med dbyings :
ma skyes mi 'gags khyab brdal chen po'i ngang :
du ma ro gcig chu la chu bzhag bzhin :
rnal 'byor rgyal pos de ltar blta bar bya :
mkha' 'gro ma thams cad spyi dril ba'i phrin las tshogs mchod bsdus te bkod pa :
o rgyan slob dpon pad+ma 'byung gnas kyis :
da lta mnga' bdag yab sras kyi don du mdzad cing :
ma 'ongs rjes 'jug rnams kyi don du :
rin po che'i gsang gter du sbas pa'o :
skal ldan las can gsung gi sras dang 'phrad par shog :
sa ma ya :
rgya rgya rgya :
sbas rgya :
gtad rgya :
gter rgya :
khathaM:
bdag 'dra rnal 'byor gar gyi dbang phyug rtsal gyis /
pu ri phug mo che nas bton pa'o //
phyogs dus gnas skabs thams cad du dar zhing rgyas la bkra shis par gyur cig //
/
