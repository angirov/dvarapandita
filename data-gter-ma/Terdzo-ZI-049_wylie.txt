@#//
zab bdun rtsa gsum tshe'i zab pa las /
pad+ma mkha' 'gro'i phrin las sngon 'gro khyer bde bzhugs so //
na mo gu ru d+he ba d+hA ki nI yai /
rtsa gsum tshe yi zab pa las //
dbang mdzad pad+ma mkha' 'gro yi //
sngon 'gro zab bdun spyi chings las /
khyer bde zur bkol 'dod pa na //
thog mar brgyud pa'i gsol 'debs ni //
bde chen pad+ma'i rigs mchog snang mtha' yas //
'jig rten dbang phyug pad+ma gar gyi dbang /
khams gsum dbang mdzad rta mchog yab yum la //
gsol ba 'debs so snang sems dbang sgyur shog
/snang srid zil gnon pad+ma rgyal po'i zhabs //
dbyings phyug ye shes mkha' 'gro mtsho rgyal ma //
mnga' bdag chos rgyal khri lde yab sras la //
gsol ba 'debs so snang sems dbang sgyur shog
/'gro 'dul sprul pa'i gter chen mchog gyur gling //
bka' babs lung thob rtsa brgyud bla ma dang //
yi dam mkha' 'gro dam can gter srung la //
gsol ba 'debs so snang sems dbang sgyur shog
/rang rig 'gyur med ye grol lhun 'byams ngang //
rig rtsal snang srid 'khor 'das dbang du 'dus //
snang sems gnyis med nyag gcig chos sku'i klong //
bya byed rtsol sgrub bral ba'i gding thob shog
/gnyis pa skyabs sems gter gzhung ni /
na mo :
rgyal kun 'dus gzugs bla ma mkha' 'gro mar :
gus pas skyabs mchi sems can kun don du :
sangs rgyas bstan pa rin chen skyong ba la :
'di na bshad cing sgrub pa byed pa yi :
dge 'dun 'dus pa'i sde rnams bsdu ba dang :
chos kyi cha rkyen ma lus bsdu ba'i phyir :
bla ma mkha' 'gro bsgrub par dam bca' bas :
dka' ba med par dus 'dir 'grub par shog :
lan gsum brjod /
bgegs gtor byin brlabs sngags kyis bsngo /
gsum pa bgegs la bka' bsgo ba /
hrIHhU~M/
nga ni rang byung pad+ma he ru ka
/'khor 'das kun la dbang sgyur rdo rje'i bka'//
ma 'da' rtog 'khrul bar chad bgegs kyi tshogs //
ye stong rtsa bral gnyug ma'i dbyings su dengs //
sarba big+h+nAn gats+tsha phaT/
bzhi pa srung mtshams gcad pa ni /
hU~M/
gdod nas rnam dag ye shes dkyil 'khor 'dir //
mtshan 'dzin 'khrul pa'i bar chad ming yang med //
snang grags rtog tshogs lha sngags 'od gsal dbyings //
'ja' zer phyag mtshan me phung 'bar bas gtams //
badzra rak+Sha rak+Sha hU~M/
lnga pa brda yi sgo phyag dang //
nongs bshags dam bca' gzung ba ni /
hoH
thabs shes sgo dbye rang rig lha zhal mjal //
blo 'das gnyis med rtogs pa'i don phyag 'tshal //
'khrul pa'i dbang gis tha dad 'dzin pa bshags //
mi 'bral bsgrub pa'i rdo rje'i g.yar dam gzung //
badzra sa ma ya hU~M/
drug pa ye shes byin chen dbab /
hrIH
bde chen 'bar ba dbang gi pho brang nas //
brgyud gsum bla ma zhi khro yi dam lha //
gnas gsum mkha' 'gro chos skyong dam tshig can /
khyad par pad+ma DA ki gtso 'khor bcas //
gdung shugs drags pos thugs dam rgyud bskul na //
sgrub gnas dkyil 'khor 'di la byin chen phob //
sgrub mchog rnal 'byor bdag la dbang chen skur //
sgrub rdzas ye shes phyag rgyar byin gyis rlobs //
snang grags chos kun rig pa'i dbang du 'dus //
'khor 'das mnyam nyid thig le chen por rdzogs //
gdod nas 'gyur med bde chen 'od gsal ngang //
lhun rdzogs gdal ba chen po'i byin phob cig
/badzra dz+nyA na A be sha ya a A/
bdun pa mchod brlab gter gzhung ni /
oM badzra a mr-ita kuN+Da lI hU~M phaT:
raM yaM khaM:gis bsang /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:gis sbyang /
stong pa'i ngang las pad+ma 'bar ba'i snod :
oM AHhU~M las mchod pa'i bye brag ni :
so sor gsal zhing ye shes mchod sprin ni :
bde ba skyed cing yid 'phrog 'gugs pa yi :
rnam par 'char zhing nus pa can du gyur :
oM AHhU~M:
badzra s+pha ra Na khaM:
sngags de lan gsum brjod pa yis //
mchod brlabs phrin las dngos la 'jug

/'di yang dpal nge sprul pa'i sku //
chos dbyings mchog gi thugs bzhed ltar //
'chi med bstan gnyis gling pa yis //
gang dran shar mar spel ba'i dges //
rang snang dbang du 'du bar shog
/dge legs 'phel ///
/
