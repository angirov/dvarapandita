zab mo rten 'brel cho ga las :
bla ma'i thugs sgrub skor gsum gyi :
gsang sgrub rdo rje drag rtsal bzhugs :
bla ma he ru ka la 'dud :
zab mo rten 'brel cho ga las :
bla ma'i thugs sgrub skor gsum gyi :
gsang sgrub rdo rje drag rtsal bstan :
sbyor dngos rjes kyi nyams su blangs :
sa ma ya :
dang po sbyor ba'i rim pa ni :
skyabs su 'gro zhing sems bskyed la :
hU~M:
yang gsang drag po'i dkyil 'khor du :
'du ba'i dbang ldan ma gtogs par :
bdud dang log 'dren ma lus pa :
gnas 'dir ma 'dug gzhan du dengs :
ci ste mi 'gro 'dug gyur gang :
klad pa tshal pa brgya ru khos :
drag sngags bzla zhing thun gyis brab :
hU~M:
snang srid kun kyang sku gsung thugs :
ma dag log 'dren ming yang med :
dkyil 'khor chen po'i mu ran la :
rdo rje me yi rin chen 'bar :
gnyis med dbyings las bgegs zhes med :
mtshams kyi dkyil 'khor lhun gyis grub :
badzra rak+Sha rak+Sha b+h+rU~M:
raM yaM khaM:
hU~M:
snang srid dur khrod rol pa'i zhing :
b+han+d+ha 'bar ba'i snod yangs su :
bdud rtsi sha lnga 'od du zhu :
sku gsung thugs kyi byin rlabs pas :
kun bzang bde chen sprin du 'khrigs :
phyi nang gsang mchod mkha' dbyings khyab :
oM AHhU~M sarba pany+tsa a mr-ita ma hA rak+ta ba liM ta sarba pU dza hU~M hrI Tha :
sa ma ya :
gnyis pa dngos gzhi'i rim pa ni /
hU~M:
chos nyid rnam dag de bzhin nyid :
ye shes 'od gsal kun la khyab :
zung 'jug hU~M yig mthing nag 'bar :
snod bcud kun sbyangs yum lnga'i mkha':
dur khrod rol pa'i gzhal yas khang :
phyi nang 'khor lo rim gnyis dbus :
pad+ma nyi gdan ru dra'i steng :
rang rig rdo rje drag po rtsal :
mthing nag gar dgu'i nyams dang ldan :
rdo rje rtse dgu dril bu 'dzin :
mthing nag ber gsol dur khrod chas :
kro d+hI shwa ri gri thod 'dzin :
bde chen 'khril sbyor me phung 'bar :
phyogs bzhir rigs bzhi yab dang yum :
smug ser dmar ljang rigs kyi rtags :
steng 'og phyogs mtshams khro rgyal bcu :
mthing nag rdo rje phur bu 'dril :
yum sras sprul pa bsam mi khyab :
khyams sgor sras mo nyi shu'i tshogs :
bka' sdod dbang phyug nyi shu brgyad :
rtsa gsum rgya mtsho'i sprin phung 'khrigs :
rgyal ba'i sku gsung thugs rdo rje :
ye shes lnga ru lhun gyis grub :
oM AHhU~M:
oM hU~M trAM hrIHAH
a b+hi Shiny+tsa hU~M:
hU~M:
yul gyi ming ni rnga yab gling :
zangs mdog dpal ri'i rtse mo nas :
pad+ma 'od kyi byang gi phyogs :
dbang drag rol pa'i dur khrod nas :
rdo rje drag po dbyings nas bzhengs :
pad+ma khrag 'thung gshegs su gsol :
rig 'dzin rtsal 'chang gshegs su gsol :
khro bo khro mo gshegs su gsol :
dpa' bo mkha' 'gro gshegs su gsol :
dam can chos srung gshegs su gsol :
gnas mchog 'di ru byin phob cig :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
gu ru pad+ma he ru ka sa pa ri wA ra badzra sa mA dzaH
e a ra l+li hring hring :
dzaHhU~M baM hoH
sa ma ya tiSh+Tha lhan :
a ti pU hoH
pra tIts+tsha hoH
hU~M:
dur khrod mchog gi nyer spyod bsam mi khyab :
rtsa brgyad stong la sbyar ba'i a mr-ita :
nyon mongs 'khor ba bsgral ba'i dmar chen po :
'dod yon rnam lnga gtor chen ri ltar spungs :
rmad du byung ba sbyor sgrol ye shes kyis :
khrag 'thung dkyil 'khor lha tshogs mnyes gyur cig :
oM ma hA ar+g+haM sogs /
shab+da pra tIts+tsha hoH
sarba pany+tsa a mr-ita kha raM khA hi :
ma hA rak+ta khA hi :
ma hA ba liM ta khA hi :
ta na ga na pU dza hoH
dz+nyA na d+harma d+hA tu pU dza hoH
hU~M:
bdag med phyogs bral don dam thugs chud pa :
byams dang snying rje'i dgra zin mi mnga' yang :
gdug pa 'dul ba dus las mi yol ba :
'jig byed he ru ka la phyag 'tshal bstod :
'bar ba'i sku mchog bai DUr+Ya yi ri :
nyi ma stong gi 'od ltar gzi brjid 'bar :
glog 'khyug 'dra ba'i ljags 'gyur nyi zla'i spyan :
mi sdug sgeg pa dpa' bo khyod la bstod :
a la li ru sgrog pa sa gsum g.yo :
hU~M phaTa? gshe ba'i sgra yis bdud snying 'gas :
thog 'brug 'bum phrag g.yo ba rngams pa'i gsung :
cha shas tsam gyis don chen mdzad la bstod :
snying rje che bas 'gro ba thabs kyis 'dul :
zhi ba'i ngang las ma g.yos mnyam pa'i thugs :
rngams pa'i spobs pas thams cad zil gyis gnon :
log lta bdud dpung 'joms la phyag 'tshal bstod :
ye shes lnga ldan rigs kyi sras dang 'khor :
dge bcu pha rol phyin pa khro bo'i 'khor :
gnas dang yul rnams skyong ba mkha' 'gro'i tshogs :
khrag 'thung dkyil 'khor lha tshogs rnams la bstod :
bskul zhing bzlas pa bya ba ni :
hU~M:
dbang drag rol pa'i dkyil 'khor 'dir :
snying po don gyi rig 'dzin bsgrub :
sku gsung thugs dang ye shes kyi :
bsnyen sgrub dam tshig bzhin du sgrub :
srog gi phyir yang mi gtong bas :
rdo rje rgyal pos dngos grub stsol :
rang gi thugs kar 'od kyi klong :
ye shes sems dpa' rdo rje 'chang :
ting 'dzin rdo rje'i lte ba ru :
dwangs ma'i yi ge hU~M du 'bar :
sngags kyi phreng bas bskor ba las :
'od 'phros bde gshegs rgyal ba dgyes :
dngos grub kun bsdus bdag la bstim :
zhi dang khro bo'i phrin las kyis :
'gro ba bla med sa la bsgral :
phyi snod dbang drag 'bar ba'i zhing :
nang bcud sku gsung thugs kyi ngang :
ye shes dkyil 'khor lhun gyis grub :
oM pad+ma shrI he ru ka badzra kro d+ha hU~M phaTa?:
sku gsung thugs las ye shes che :
'bar bas gzung 'dzin dgra bgegs bsreg :
gnyis su med pa'i ye shes kyi :
bde ba chen po'i dbyings su gnas :
hU~M ha he phaTa? b+h+yo raM:
bsnyen sgrub rnam bzhi rdzogs pa'o :
sa ma ya :
gsum pa rjes kyi rim pa ni :
hU~M:
stong pa'i rtsal las shar ba rnams :
thams cad chos kyi dbyings su bsdu :
ma skyes mi 'gags nam mkha'i ngang :
dbang chen 'bar ba'i ngang du thim :
hU~M:
skye med dbyings las 'bar ba'i sku :
srid gsum lha yi skur rdzogs pa :
rdo rje mi 'gyur rang bzhin las :
gang gis gzhom par mi nus so :
badzra kA wA tsi rak+Sha hU~M:
hU~M:
snang ba thams cad lha yi sku :
grags pa thams cad sngags kyi dbyangs :
rig pa rang gsal chos kyi sku :
'gro ba yongs kyi dpal du shog :
oM AHhU~M:
de ltar gsang ba'i sgrub pa 'di :
dngos sgrub bsgrub la myur ba'i lam :
skal ldan rnams dang 'phrad par shog :
skal med rnams la gsang rgya :
sa ma ya rgya :
gter rgya :
sbas rgya :
mchog gyur gling pas nam mkha' mdzod nas spyan drangs pa'o //[ \u0f01\u0f83]:
gsang sgrub rdo rje drag po las :
dbang bzhi don gyi snying po bzhugs :[ \u0f01\u0f83]:








:
bla ma he ru ka la 'dud :
gsang sgrub rdo rje drag po las :
dbang bzhi don gyi bsnyen pa bstan :
dkyil 'khor bshams shing legs par bsgrub :
rdo rje slob ma de ru bcug :
oM:
snod bcud rnam dag bum pa'i dbang :
snang ba lus cha dag pa'i phyir :
rdo rje sku yi dbang mchog sbyin :
rnam dag rgyal ba'i sku thob shog :
sngags mthar /
ka la sha a b+hi Shiny+tsa hU~M:
lha rnams slob ma'i lus la bstim :
hU~M:
dbus nas chos dbyings ye shes sku :
bcom ldan rdo rje drag po rtsal :
kro d+hI shwa ri yum dang sbyor :
zhe sdang rnam par dag pa'i phyir :
skal ldan rnams la dbang bskur ro :
badzra kro d+ha kro tI a b+hi Shiny+tsa hU~M:
hU~M:
shar nas me long ye shes sku :
bcom ldan bud+d+ha drag po rtsal :
bud+d+ha kro d+hI yum dang sbyor :
gti mug rnam par dag pa'i phyir :
skal ldan rnams la dbang bskur ro :
bud+d+ha kro d+ha kro tI a b+hi Shiny+tsa hU~M:
hU~M:
lho nas mnyam nyid ye shes sku :
bcom ldan rat+na drag po rtsal :
rat+na kro tI yum dang sbyor :
nga rgyal rnam par dag pa'i phyir :
skal ldan rnams la dbang bskur ro :
rat+na kro d+ha kro tI a b+hi Shiny+tsa hU~M:
hU~M:
nub nas sor rtog ye shes sku :
bcom ldan pad+ma drag po rtsal :
pad+ma kro tI yum dang sbyor :
'dod chags rnam par dag pa'i phyir :
skal ldan rnams la dbang bskur ro :
pad+ma kro d+ha kro tI A b+hi Shiny+tsa hU~M:
hU~M:
byang nas bya grub ye shes sku :
bcom ldan karma drag po rtsal :
karma kro tI yum dang sbyor :
phrag dog rnam par dag pa'i phyir :
skal ldan rnams la dbang bskur ro :
karma kro d+ha kro tI a b+hi Shiny+tsa hU~M:
hU~M:
dbang bcu pha rol phyin bcu'i sku :
dpal chen khro rgyal yab yum bcu :
mi dge bcu dang shes tshogs brgyad :
zhor byung bcas pa gzhom pa'i phyir :
skal ldan rnams la dbang bskur ro :
kro d+ha kro tI a b+hi Shiny+tsa hU~M:
hU~M:
rnam pa nyi shus byang chub sku :
dpal gyi sras mo nyi shu yis :
gnas yul mtha' bzhi'i rtog tshogs 'joms :
skal ldan rnams la dbang bskur ro :
ha he phaTa?:
hU~M:
bran dang bka' nyan tshul 'chang ba'i :
dbang mo nyi shu rtsa brgyad kyi :
skal ldan rnams la dbang bskur bas :
phrin las rnam bzhi 'grub par shog :
b+h+yo a b+hi Shiny+tsa hU~M:
de nas nus pa'i dbang lnga bskur :
trA~M:
rat+na drag po'i skur gsal ba :
trA~M las byung ba'i glegs bam ni :
nyan pa rna ba'i thig ler thim :
gsang mchog nyan pa'i dbang thob shog :
trAM trAM trAM trAM trAM:
hrIH
pad+ma drag po'i skur gsal ba'i :
hrIHlas byung ba'i 'khor lo ni :
smra byed lce yi thig ler thim :
gsang mchog 'chad pa'i dbang thob shog :
hrIHhrIHhrIHhrIHhrIH
hU~M:
rdo rje drag po'i skur gsal ba'i :
hU~M las byung ba'i phreng ba ni :
sgom byed snying gi thig ler thim :
gsang mchog sgom pa'i dbang thob shog :
hU~M hU~M hU~M hU~M hU~M:
AH
karma drag po'i skur gsal pa :
AHlas byung ba'i rgya gram ni :
las byed lag pa'i thig ler thim :
gsang mchog las skyes dbang thob shog :
AHAHAHAHA:
oM:
bud+d+ha drag po'i skur gsal pa :
oM las byung ba'i rdor dril ni :
yan lag lnga yi thig ler thim :
gsang mchog bdag por dbang thob shog :
oM oM oM oM oM:
de yi bum pa'i dbang thob nas :
bskyed rim bsgom la dbang ba'o :
sa ma ya :
slob dpon yab yum snyoms zhugs nas :
gsang rdzas slob ma'i ngag la sbyin :
hU~M:
bde gshegs rgyal ba ma lus pa :
rdo rje slob dpon sku la rdzogs :
rgyal kun zhu ba sems kyi chu :
bu yi lce la bzhag par bya :
bo d+hi tsit+ta a b+hi Shiny+tsa hU~M:
de yis gsang ba'i dbang thob shog :
rtsa rlung thig le bsgom la dbang :
rig ma mtshan ldan slob mar gtad :
yab yum byin rlabs snyoms par zhugs :
hU~M:
ji snyed sangs rgyas thams cad ni :
nye rgyu pho nya 'di la brten :
mngon par rdzogs pa sangs rgyas pa :
shes rab yum gyi dbang thob shog :
oM sarba ta thA ga ta ma hA a nu ra ga na badzra swa b+hA wa At+ma ko\u0f85 haM:
shes rab ye shes dbang thob nas :
bde ba'i ye shes bsgom la dbang :
rang rig sems kyi don ngo sprod :
hU~M:
sems nyid skye 'gags gnas gsum bral :
rang rig chos sku rjen pa la :
gcig char nyid du thag bcad nas :
gdod nas grol bar gdeng bca'o :
ma hA d+harma d+hA tu AH
a yi dbyangs kyi ngang bskyangs la :
phaTa? kyis khregs gcod ngo sprad do :
hU~M:
ngo bo stong pa shel ltar dag :
rang bzhin nang dbyings 'ja' ltar shar :
phyi dbyings me long lta bu'i klong :
lhun grub rma bya'i mdangs ltar gsal :
rig pa shel gyi phreng ltar dkrig :
kun kyang dbyer med ngang du gcig :
tsit+ta ti la ka a a a :
snang bzhi zhib par ngo sprad pa'i :
rdzogs pa chen po mngon du 'gyur :
gzhan yang sku 'bag gtor ma dang :
tshe gal sgrub pa'i rdzas rnams kyis :
mtha' rgyas rnams ni bskur par bya :
sa ma ya rgya rgya rgya :
kha thaM:[ \u0f80]atsha :
gter rgya :
sbas rgya :
gtad rgya :
