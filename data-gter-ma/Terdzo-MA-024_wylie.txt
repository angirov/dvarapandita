rdzogs pa chen po bka' 'dus kyi :
rtsa sgrub snying po don 'dus las :
phrin las snying por bsdus pa bzhugs :
bka' 'dus rtsa ba'i snying tig go
/\u0f88\u0f88\u0f88\u0f88\u0f88
bla ma he ru ka la 'dud :
rdzogs pa chen po bka' 'dus kyi :
rtsa sgrub snying po kun 'dus las :
phrin las snying por bsdus pa bstan :
sbyor dngos rjes kyis nyams su blang :
dang po sngon du 'gro ba ni :
hU~M:
rang rig gdod nas dag pa la :
bgegs dang log 'dren ming yang med :
snang srid sku dang ye shes ngang :
'ja' zer thig le kun tu 'bar :
rdo rje srung ba'i 'khor lo yis :
glo bur bgegs tshogs mtshams bcad do :
hU~M hU~M hU~M badzra rak+Sha rak+Sha b+h+rU~M:
oM AHhU~M:
chos rnams kun bzang mchod sprin che :
phyi nang gsang mchod lhun gyis grub :
'di ltar snang ba'i 'dod yon kun :
bde ba chen po'i rgyan du shar :
oM sarba pU dza me g+ha AHhU~M:
gnyis pa dngos gzhi ting 'dzin ni :
hU~M:
ngo bo ka nas dag pa la :
rang bzhin lhun gyis grub pa'i rtsal :
thugs rje mkha' khyab dkyil 'khor che :
dbus su kun bzang yab dang yum :
'og tu dpal chen che ba'i mchog :
steng du bka' drin sum ldan rje :
phyogs bzhir rigs bzhi zhi dang khro :
de yi mu ran 'ja' zer klong :
rgyal ba sras bcas khro bo'i tshogs :
bar khyams sgrub sde chen po brgyad :
mu ran bka' sdod pho nya'i tshogs :
phyi khyams theg pa rim dgu'i lha :
ye shes mgon po lcam dral sogs :
bstan srung phrin las rnam bzhi'i bdag :
nyi ma las ni 'od zer bzhin :
snang ba gzhir rdzogs dkyil 'khor gsal :
sku gsung thugs dang ye shes lnga :
lhun gyis grub pa'i bdag nyid bsgom :
oM AHhU~M:
oM AHhU~M swA hA:
hU~M:
chos dbyings 'gyur med zhing khams nas :
'od gsal ye shes chen po'i lha :
kun bzang che mchog zhi dang khro :
gnyis med tshul gyis gshegs su gsol :
badzra sa mA dza :
dzaHhU~M baM ho :
sa ma ya tiSh+Tha lhan :
a ti pU ho :
pra tits+tsha ho :
hU~M:
dbyings kyi rgyan rdzogs mchod pa'i sprin :
phyi nang gsang ba bla med pa :
gnyis su med pa'i tshul du 'bul :
bde ba chen po'i ngang du bzhes :
ma hA sarba ga Na tsakra pU dza ho :
hU~M:
ngo bo ka dag spros dang bral :
rang bzhin lhun grub 'od gsal mdangs :
thugs rje rig rtsal lug rgyud lha :
ye rdzogs zhi khro'i lha la bstod :
kun kyang 'od 'bar gzi brjid che :
sku dang yig 'bru phyag mtshan tshogs :
rab 'phel mkha' khyab rgyal ba mchod :
sems can rnams la zhugs pa yis :
gnas 'gyur zhi khro'i lha ru gyur :
oM AHhU~M gu h+ya dz+nyA na bo d+hi tsit+ta ma hA su kha ru lu ru lu hU~M b+h+yo hU~M phaT:
gsum pa rjes kyi rim pa ni :
hU~M:
dbyings kyi rang bzhin b+han+d+ha ru :
rig pa ye shes bdud rtsis bkang :
lhun grub mdangs rtsal 'dod yon 'phro :
chos dbyings rgyan du sprin ltar gtibs :
oM AHhU~M:
hU~M:
ye shes rang shar lha tshogs la :
'dod yon rang grol tshogs mchod 'bul :
dbyer med ngang du bskang zhing bshags :
gnyis 'dzin blo zad ngang du bsgral :
ma dag 'khrul pa'i phung po rnams :
re dogs med pa'i dbyings su bstab :
b+h+yo :
rig pa rang shar bka' sdod rnams :
rten cing 'brel 'byung dam tshig rdzas :
bka' yi pha 'bab 'di bzhes la :
phrin las rnam bzhi lhun grub mdzod :
hU~M:
lhun grub rig rtsal phyir shar ba :
nang dbyings chen po'i dbyings su bsdu :
gdod nas skye ba med pa las :
rang bzhin dkyil 'khor 'ja' ltar shar :
snang srid sku dang ye shes ngang :
lhun grub ngang du mngon sangs rgyas :
a a a :
de ltar nyams su blangs pa yis :
snang bzhi mthar phyin rdo rje'i sku :
'od gsal 'pho ba chen po 'grub :
sa ma ya rgya rgya :
sprul pa'i gter chen o rgyan mchog gyur bde chen gling pas mdo khams nam mkha' mdzod kyi lho phyogs g.yu 'bar brag nas spyan drangs pa'i shog ser glegs bam gyi ngos las /
phrin las 'gro 'dul dbang gi gnas mchog ri bo dbang zhu'i snying po zla gam dbang chen phug tu gtan la phab pa'i yi ge pa ni pad+ma gar dbang blo gros mtha' yas pa'i sdes bgyis pa dge legs 'phel ///
/
