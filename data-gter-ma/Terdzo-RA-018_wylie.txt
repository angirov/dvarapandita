@#//
bder gshegs thugs dril gyi las byang gsal ba'i me long bzhugs so //
rta mgrin dregs pa khams gsum yongs su sgrol ba la phyag 'tshal lo //
'dir bcom ldan 'das dpal rta mchog chen po'i tshogs gtor cha gcig gtong bar byed pa la don rnam pa gsum ste /
sngon 'gro dngos gzhi rjes kyi bya ba'o //
dang po la gnyis te /
rdzas gsag pa dang /
lha bskyed cing dgod pa'o //
dang po la gsum ste /
dkyil 'khor rdzas dang /
'phral rkyen rdzas so //
de la dang por rten dang /
maN+Dal la sogs pa yongs su rdzogs pa'i rdzas la /
zla gam dmar po dbang gi dkyil 'khor yongs su rdzogs par bzhengs nas /
rgyas pa la 'di rnams gzhan ltar byas kyang nyan /
de min dbang rdzas thams cad bkod kyang legs pa yin /
gnyis pa mchod rdzas ni /
sman raka gtor gsum la sogs pa ci 'byor pa bya'o //
bla bre dang yol ba la sogs pas brgyan par bya'o //
gnyis pa lha bskyed cing 'god pa ni /
bdag nyid rta mchog zhal gcig phyag gnyis pa'i nga rgyal dang ldan pas rdzas 'god pa zhal las shes par bya'o //
de nas bya ba'i rim pa la 'jug pa ni /
bdag nyid ting nge 'dzin dang ldan pas /
'byung po la gtor ma sbyin cing mtshams gcad par bya ste /
de nas bdag nyid kyi thugs kar pad+ma nyi ma'i steng du hU~M smug nag 'bar ba blta ste /
bgegs thams cad dpag tshad du bskrad par bsam la /
hU~M/
yang dag don la mi brtson zhing //
theg pa mchog la mi dad pa //
'di na 'dug pa'i gnas med kyis //
so so rang rang gnas su dengs //
oM ha ya grI ba pad+ma kro d+hI shwa rI badzra kI li kI la ya /
ma hA kA la yak+Sha ya mAn+ta ka kA la rU pa /
karma raM raM/
dz+wa la raM raM hU~M phaT/
oM khroM ga ru Da tsa le tsa le /
'byung po uts+tsha tA ya hU~M phaT/
ces brjod do /
khro bo rnams tshur 'dus te /
rang gi ba spu'i gnas su thim zhing phyag mtshan me dpung 'od 'bar zhing brtan par dmigs te /
hU~M/
nga yi dkyil 'khor brtan bya'i phyir /
khro rgyal byin rlabs las byung ba'i //
mtshon cha'i dngos po me chen 'bar //
dkyil 'khor rim pa tshul bzhin bsrung //
oM badzra kro d+ha hU~M kA ra hU~M/
gardza gardza hU~M phaT/
oM badzra kro d+ha bi dza ya hU~M/
ha na ha na hU~M phaT/
oM badzra kro d+ha ya mAn+ta ka hU~M/
pa tsa pa tsa hU~M phaT/
oM badzra kro d+ha ha ya grI ba hU~M/
hu lu hu lu hU~M phaT/
oM badzra kro d+ha a mr-ita kuN+Da lI hU~M/
tshin+d+ha tshin+d+ha hU~M phaT/
oM badzra kro d+ha nI la daN+Da hU~M/
da ha da ha hU~M phaT/
oM badzra kro d+ha Ar+Ya a tsa la hU~M/
b+han+d+ha b+han+d+ha hU~M phaT/
oM badzra kro d+ha a pa rA dzi ta hU~M/
tiSh+Tha tiSh+Tha hU~M phaT/
oM badzra kro d+ha trai lo kya bi dza ya hU~M/
b+hin+d+ha b+hin+d+ha hU~M phaT/
oM badzra kro d+ha ma hA ba la hU~M/
s+pho Ta s+pho Ta hU~M phaT/
ces dang 'di yi skabs su khro bo bcu'i mtshams gcod rgyas par byas kyang rung /
de nas me ri me dpung gi ra ba dang gur bcings pa las phyogs mtshams thams cad du me 'bar bas bgegs thams cad bsregs par bsam zhing /
hU~M/
phyogs mtshams kun tu rdo rje'i me //
rnam par 'phro ba rnam bsams la //
ma rungs dag ni rnam bsregs nas //
bgegs rnams thams cad brlag par gyur //
oM badzra dz+wa la raM/
zhes bya ba'i srung ba'i 'khor los bgegs rnams tshar bcad par bya'o //
dngos gzhi la drug ste /
bdag nyid dkyil 'khor bskyed /
mdun gyi rdul tshon dang phur pa la dam tshig pa bskyed /
ye shes gzhug
/dbang bskur dbu brgyan /
sman rag gtor gsum /
bsnyen pa brgya rtsa thon nas bdag nyid la gzhug pa'o //
dang po bdun rnam dag khyad med par ye shes sku mchog bya ba ni gzhan dang 'dra /
de nas bdag bskyed ni 'di ltar ro //
hU~M/
skad cig dang po'i ye shes las //
sems can kun gyi don gyi phyir //
bder gshegs go 'phang 'thob nas slar //
kun kyang bder gshegs la 'god bya //
gdug cing 'tshe ba thams cad kyang //
snying rje chen po'i dbyings su bsgral //
raM dang yaM gyi sbyor ba yis //
rtog pa'i bag chags lus sbyangs nas //
ye shes me yis phyogs khyab ste //
rang rig rang gsal dbyings su yal //
de bzhin nyid kyi ting 'dzin ni //
chos rnams rang bzhin rang gi sems //
snang srid 'khor 'das skye ba med //
gdod nas rnam dag chos kyi sku
/smra bsam brjod 'das rnam par dag
/de nas kun snang ting 'dzin ni //
kun snang kun rig rnam par gsal //
ma rtogs 'khor ba'i sems can rnams //
snying rje chen pos rjes su 'dzin //
de nas rgyu yi ting 'dzin ni /
rgyal ba'i dkyil 'khor bskyed pa'i rgyu //
ye shes lnga ldan hU~M du gyur //
e yaM raM ra laM suM kaM
/b+h+rU~M rat+na maN+Da la b+h+rU~M/
yongs su dag pa rgyal ba'i zhing //
b+h+rU~M s+pha ra Na phaT/
saM hA ra Na hU~M/
b+h+rU~M bi shwa bi shud+d+he tsakra ka pA la b+h+rU~M/
snang srid 'byung ba ma lus kun //
bde gshegs pho brang chen por shar /   rat+na'i gzhal yas khang la lha klu'i ka gdung la sogs pa'i gzugs brnyan ltar shar ba /
lha chen klu chen ka gdung la //
gnod sbyin brgyad kyi ka gdan bcas //
thod pa'i mkhar la rgyal chen sgo
/lha srin sde brgyad gdan du byas //
phyi ni rin chen 'bar ba ste //
dur khrod brgyad kyis yang dag brjid //
nyi+i zla gsal ba'i 'od dang ldan //
dkyil 'khor pho brang chen po 'dir //
klu 'bum gnyan khri sa bdag stong //
phyogs skyong ma hA de ba klu 'bum khri //
thabs dang shes rab nyi zla gdal ba'i steng //
hU~M gi 'phro 'dus don rdzogs rdo rjer gyur //
de nyid ma 'gags rol pa'i 'phro 'du las //
bdag nyid rdzogs pa pad+ma he ru ka
/sku mdog smug nag rab tu 'bar ba la //
dbu gsum phyag drug zhabs bzhi brkyang bskum bzhugs //
g.yas dkar g.yon dmar dbus smug nag
/klu 'bum gnyan khri sa bdag dang //
lha srin ma lus zas su za //
rgyud drug 'dren mdzad phyag drug ste //
g.yas gsum rdo rje tho ba yis //
dregs pa thams cad spyi nas bcom //
g.yon gsum rdo rje'i me chen gyis //
gdug pa ma lus gtan nas sreg
/ral pa kham nag srid rtser 'bar //
spyi gtsug rta mgo ljang zhur la //
rngog ma le brgan me dpung 'bar //
rta skad phyogs bcur sgrog pa yis /
khams gsum ma lus dbang du sdud //
srid gsum ma lus zil gyis gnon //
spyan dgu sdang mig ldog pa yis //
stong gsum thams cad dus gcig sreg
/dur khrod chas brgyad rnam par brgyan //
glang chen ko rlon rgyan du che //
zhing lpags g.yang gzhi thabs la mkhas //
stag gi sham thabs dpa' brjid ldan //
thod pa'i phreng bas 'khor ba 'dren //
sbrul gyi chun pos gdug pa sgrol //
'gro ba'i don la chags pa'i phyir //
rak+ta'i thig les sku la brgyan //
zhag gi zo ris mkha' 'gro sdud //
rgyan mchog dbang gi rgyan gyis rnam par brgyan //
snyan nas 'jigs pa'i me 'bar zhing //
shangs nas rlung nag 'tshub ma 'khrigs //
dbu skra sma ra ba spu la //
gdug rtsub sreg pa'i me chen 'bar //
'bar ba'i gar dgu ldan pa'i dpal //
de lta bu ni bsgom par bya //
dpal chen thugs kyi dkyil 'khor du //
nyi zla dregs pa'i gdan steng du //
mthing nag hU~M gi 'phro 'du las //
dregs pa 'joms mdzad rdo rje rnam 'joms ni //
sku mdog mthing nag rab tu 'bar //
sbrul dang rin chen rgyan gyis brgyan //
zhal gcig phyag gnyis rngam zhing gtum //
ljags 'dril mche ba rab tu gtsigs //
g.yas pa rdo rje rtse lnga la //
g.yon pa sdigs mdzub me chen 'bar //
spyan gsum sdang mig phyogs bcur gzigs //
zhabs gnyis brkyang bskum gdug pa gzir //
thugs kar rdo rje rtse lnga ni //
ye shes lnga ldan dug lnga 'joms //
de dbus hU~M mthing sa bon la //
bde gshegs 'dus pa'i gsang sngags kyis //
ma nor yang dag bskor bar bsam /
khroM gyi sa bon las byung ba //
spyi gtsug bya khyung rgyal po ni //
'jigs byed rgyal po gser mig 'khyil //
'khor lo 'bar ba'i gshog pa la //
mtshon cha ral gri spu gris gtams //
gdug pa sbrul gdug zhal du gsol //
spyan gsum nyi zla'i gzi mdangs 'bar //
gnam lcags rwa dang mchu sder can //
nam mkha'i khams kun rnam par 'gengs //
hrIHyi sa bon las byung ba'i //
yum chen gzi ldan 'jigs pa'i sku
/zhal gcig phyag gnyis 'khor lo dang //
thod khrag gtso la stob par byed //
gdol pa'i klu dang thod pa yis //
dbu dang zhabs dang lhu tshigs brgyan //
gdug pa'i ral pa mun ltar 'thib //
ral pa'i zar bu re re la //
rin chen rgyan gyis legs par brgyan //
spyan nas khrag 'dzag shangs nas dud 'thul ma //
dpal chen sku la dgyes par 'khril //
spyi bo mgrin pa thugs ka dang //
lte ba gsang ba'i gnas lnga ru //
spyi bor bud+d+ha he ru ka
/dkar po g.yas pas 'khor lo g.yon thod khrag
/yum yang dkar mo la 'khyud par //
g.yas bskum g.yon brkyang yum yang g.yas 'khor lo //
g.yon pas thod khrag nyi ma'i gdan //
rigs lnga gnas lngar rim pas te //
phyogs mtshams rnams ni thams cad du //
rdo rje gzhon nu gshin rje'i gshed //
phyag na rdo rje nag po che //
phur bu ral gri rdo rje dang //
gri gug g.yas kyi phyag na ste //
g.yon pas thod khrag bkangs nas 'dzin //
rigs kyi DA ki chen mo bzhi //
dkar ser dmar dang ljang gu'i mdog
/rdo rje rin chen pad+ma ste //
ral gri g.yas kyi phyag na 'dzin //
g.yon pas thod khrag yab la stob //
phyogs bcur hU~M gi sa bon las /
khro bo'i rgyal po chen po bcu //
srung dang zlog pa'i las byed pa //
phyag mtshan rdo rje dril bu dang //
tho ba lcags kyu phyag na bsnams //
dkar nag srung zlog tshul gyis bsgom //
dzaHhU~M baM hoH'i 'phro 'du las //
bdud bzhi'i sgo gcod chen mo bzhi //
dkar ser dmar ljang 'jigs pa'i sku
/lcags kyu zhags pa lcags sgrog dril bu ma //
kun kyang dur khrod chas ldan zhing //
'od zer nyi ma 'bum las lhag
/'jigs dus bskal pa'i me dpung 'dra //
'jigs pa'i tshogs rnams 'jigs par byed //
ting 'dzin dkyil 'khor de ltar bsgom //
rang bzhin gnas nas ye shes pa //
dzaHdang hU~M dang baM dang hoHsa //
spyan drangs dgug gzhug brtan dang dgyes //
gnyis med rol pa'i rnam par bstim //
sku gsung thugs la pad+ma dang //
nyi ma zla ba'i gdan steng du //
oM AHhU~M gis sku gsung thugs //
byin gyis brlabs par byas nas ni //
'od 'phros rgyal ba ma lus pa //
spyan drangs dbang bskur   'od dpag med pas   dbu yang brgyan //
rgyal ba'i dkyil 'khor rab rdzogs bsgom //
ya mtshan rmad du byung ba yi //
dkyil 'khor chen po rgyal ba yi //
rang bzhin lhun grub tshad las 'das //
dpe bral rgyal ba'i dkyil 'khor 'dir //
dran par gyur pa tsam gyis ni //
skyon dag yon tan ma lus rdzogs //
'khor 'das snod bcud ma lus kun //
dbang chen dkyil 'khor chen por shar //
thar pa chen po'i gnas mchog der //
longs spyod rdzogs sku chen po thob //
de ltar bdag bskyed pa dang /
mdun bskyed par byas nas /
sngon du rig 'dzin bskul ba ni /
sngon gyi bskal pa dang po la //
yul gyi ming ni o rgyan yul //
rig 'dzin brgyud pa'i bla ma rnams //
phyogs bcu'i sangs rgyas thams cad kyis //
gsang ba'i bdag po nyid la gsungs //
gzhan yang brgyud pa'i bla ma ni //
rgyal po te tsa pu ri dang //
rig 'dzin ma hA rA tsa dang //
za hor rgyal po pra hasti //
go mA de bI la sogs pa //
rig 'dzin brgyud pa'i bla ma rnams //
byin gyis brlab phyir gshegs su gsol //
yul gyi ming ni o rgyan yul //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes su grags //
'khor du mkha' 'gro mang pos bskor //
bran du lha srin sde brgyad 'gyed /
khyed kyi rjes su bdag slob kyis //
byin gyis brlab phyir gshegs su gsol //
rmongs pa'i mun pa sel mdzad pa //
nyi ma 'od zer grags pa spyon //
shes bya kun la ma rmongs pa'i //
blo ldan mchog sred grags pa spyon //
log 'dren gdug pa 'dul byed pa'i //
shAkya seng ger grags pa spyon //
bdud dang mu stegs tshar gcod pa'i //
seng ge sgra sgrog grags pa spyon //
ma chags skyon gyis ma gos pa'i //
pad+ma 'byung gnas grags pa spyon /
khams gsum srid gsum dbang du sdud //
pad+ma rgyal po grags pa spyon //
bod kyi yul du byon pa'i tshe //
gsang mtshan rdo rje gro bo lota //
byin gyis brlab phyir gshegs su gsol //
gnas mchog 'di ru byin phob la //
sgrub mchog bdag la dbang bzhi skur //
bgegs dang log 'dren bar chad sol //
mchog dang thun mong dngos grub stsol //
gzhan yang rig 'dzin brgyud pa yi //
bla ma yi dam mkha' 'gro'i tshogs //
ma lus gnas 'dir gshegs su gsol //
de nas bcom ldan 'das dpal rta mchog chen po'i ting nge 'dzin gyis spyan drangs nas bzhugs su gsol ba /
phyag 'tshal ba /
mchod pa'o //
de la rang bzhin phyi'i mchod pa /
ting nge 'dzin gyi mchod pa /
sman raka gtor gsum gyi mchod pa'o //
de la dang por 'di skad do //
hU~M/
dbang chen zla gam dmar nag gdengs pa nas //
bcom ldan dpal chen pad+ma he ru ka
/'bar ba'i rgyal po khrag 'thung yab yum lnga //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
hU~M/
gru gsum mthing nag 'bar ba'i dkyil 'khor nas //
bcom ldan dpal chen rdo rje gzhon nu dang //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
hU~M/
gru gsum ser nag 'bar ba'i dkyil 'khor nas //
bcom ldan dpal chen ya mAn+ta ka dang //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
hU~M/
gru gsum dmar nag 'bar ba'i dkyil 'khor nas //
bcom ldan dpal chen phyag na rdo rje dang //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
hU~M/
gru gsum ljang nag 'bar ba'i dkyil 'khor nas //
bcom ldan dpal chen nag po chen po dang //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
hU~M/
steng phyogs nam mkha' yangs pa'i dkyil 'khor nas //
mkha' lding rgyal po gser mig 'khyil pa yang //
ye shes sprul pa'i lha tshogs bcas pa rnams //
tshogs la spyan 'dren gshegs su gsol //
oM ha ya grI ba pad+ma kro d+hI shwa rI/
badzra pA Ni /
badzra kI li kI la ya /
ma hA kA la yak+Sha /
ya mAn+ta ka
/kA la rU pa badzra aM ku sha dzaH
dzaHhU~M baM hoH
hU~M/
dur khrod 'jigs su rung ba'i dkyil 'khor chen po 'dir //
dregs pa pho mo bsnol ba'i gdan steng du //
bcom ldan bde gshegs rgyal ba'i dkyil 'khor rnams //
ma lus mi g.yo brtan par bzhugs su gsol //
badzra sa ma ya tiSh+Than+tu /
hU~M/
zla gam dmar po dbang gi dkyil 'khor nas //
bcom ldan dpal chen pad+ma he ru ka
/'bar ba'i rgyal po khrag 'thung yab lnga dang //
ye shes sprul pa'i khro tshogs bcas rnams la //
gnyis med gus pa'i tshul gyis phyag 'tshal lo //
hU~M/
gru gsum mthing nag 'bar ba'i dkyil 'khor nas //
bcom ldan dpal chen rdo rje gzhon nu dang //
ye shes sprul pa'i khro tshogs bcas rnams la //
gnyis med gus pa'i tshul gyis phyag 'tshal lo //
hU~M/
gru gsum ser nag 'bar ba'i dkyil 'khor nas //
bcom ldan dpal chen ya mAn+ta ka dang //
ye shes sprul pa'i khro tshogs bcas pa rnams //
gnyis med gus pa'i tshul gyis phyag 'tshal lo //
hU~M/
gru gsum dmar nag 'bar ba'i dkyil 'khor nas //
bcom ldan dpal chen phyag na rdo rje dang //
ye shes sprul pa'i khro tshogs bcas rnams la //
gnyis med gus pa'i tshul gyis phyag 'tshal lo //
hU~M/
gru gsum ljang nag 'bar ba'i dkyil 'khor nas //
bcom ldan dpal chen mgon po nag po dang //
ye shes sprul pa'i khro tshogs bcas pa rnams //
gnyis med gus pa'i tshul gyis phyag 'tshal lo //
hU~M/
steng phyogs nam mkha' yangs pa'i dkyil 'khor nas //
mkha' lding rgyal po gser mig 'khyil pa dang //
ye shes sprul pa'i khro tshogs bcas pa rnams //
gnyis med gus pa'i tshul gyis phyag 'tshal lo //
a ti b+hU ho pra tIts+tsha hoH
hU~M/
bcom ldan dpal chen pad+ma he ru ka
/'bar ba'i rgyal po khrag 'thung yab lnga dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
hU~M/
gru gsum mthing nag 'bar ba'i dkyil 'khor nas //
bcom ldan dpal chen rdo rje gzhon nu dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
hU~M/
gru gsum dmar nag 'bar ba'i dkyil 'khor nas //
bcom ldan dpal chen phyag na rdo rje dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
hU~M/
gru gsum ser nag 'bar ba'i dkyil 'khor nas //
bcom ldan dpal chen ya mAn+ta ka dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
hU~M/
gru gsum ljang nag 'bar ba'i dkyil 'khor nas //
bcom ldan dpal chen mgon po nag po dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
hU~M/
steng phyogs nam mkha' yangs pa'i dkyil 'khor nas //
mkha' lding rgyal po gser mig 'khyil pa dang //
ye shes sprul pa'i khro tshogs bcas pa rnams //
'dod yon tshogs kyi mchod pa 'bul lags na //
gnyis med gus pa'i tshul gyis bzhes su gsol //
ma hA pU tsa sa ma ya hU~M/
hU~M/
bcom ldan dpal chen pad+ma he ru ka
/'bar ba'i rgyal po khrag 'thung yab yum lnga //
ye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
bcom ldan dpal chen rdo rje gzhon nu dang //
ye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
bcom ldan dpal chen ya mAn+ta ka dang //
ye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
bcom ldan dpal chen phyag na rdo rje dang //
yaye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
bcom ldan dpal chen mgon po nag po dang //
ye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
mkha' lding rgyal po gser mig 'khyil pa dang //
ye shes sprul pa'i khro tshogs bcas pa la //
dug gsum pad+mar sbyar ba'i rdzas mchog dang //
sbyor dang sgrol ba'i bdud rtsi'i tshogs rnams dang //
'dod rgu'i mchod pa 'bul lo bzhes su gsol //
hU~M/
'dod pa'i lha mo gzugs mdzes ma //
gsal byed me long phyag na bsnams //
bder gshegs rgyal ba'i spyan la 'bul //
dgyes pa'i tshul gyis bzhes su gsol //
sgra yi lha mo pi wang thogs //
bde gshegs rgyal ba'i snyan la 'bul //
dgyes pa'i tshul gyis bzhes su gsol //
dri yi lha mo spos khang 'dzin //
bde gshegs rgyal ba'i shangs la 'bul //
dgyes pa'i tshul gyis bzhes su gsol //
ro yi lha mo zas snod 'dzin //
bde gshegs rgyal ba'i zhal du 'bul //
dgyes pa'i tshul gyis bzhes su gsol //
reg ma lag gnyis yang 'khyud ma //
'jam dang reg dang 'khril dang sbyor //
reg bya'i lha mo sku la 'bul //
dgyes pa'i tshul gyis bzhes su gsol //
dbyings kyi lha mo bde chen ma //
phyag na rdo rje dril bu 'dzin //
dbyings kyi lha mo dbyings la rol //
sku gsung thugs mchog mnyes gyur cig
/hU~M/
bcom ldan dpal chen pad+ma he ru ka
/'bar ba'i rgyal po khrag 'thung yab yum lnga //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
bcom ldan dpal chen rdo rje gzhon nu che //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
bcom ldan dpal chen khro rgyal gshin rje'i gshed //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
gsang ba'i bdag po bcom ldan gos sngon can //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
mgon po nag po chos skyong kun gyi rje //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
mkha' lding rgyal po bya khyung ga ru Da //
ye shes sprul pa'i 'khor tshogs bcas pa rnams //
sku ni rngam brjid 'jigs pa'i 'od dang ldan //
zhal gdangs gad rgyangs rdo rje'i mche ba gtsigs //
gdug pa'i dgra bgegs ma lus zhal du bstab //
bzhes shig rol cig kha raM khA hi /
mAM sa rak+ta kiM ni ri ti ba su ta go ro tsa na la khA hi /
dus gsum rgyal ba'i dkyil 'khor ma lus kun //
gnyis med brtse ba'i tshul gyis bdag la dgongs //
bdag ni ma rig yid kyi 'khrul pa yis //
bag med tshul gyis thugs dang 'gal ba gang //
zhal zas mchog gi mchod pas thugs dam bskang //
hU~M/
bran dang bka' nyan pho nya'i tshogs //
mthu chen drag rtsal stobs dang ldan /
khas blangs dam bcas 'jig rten ma mo'i tshogs /
kha rag ma sogs bcu gnyis 'khor dang bcas /
khas blangs dam bcas thugs dam ji bzhin du //
ba liM 'bul lo mthun pa'i stongs grogs mdzod //
da ni sman raka 'bul te /
sman byin gyis brlab pa ni /
ka pA la'am rin po che'i snod du /
chang dang bdud rtsi lnga dang sha lnga dang sman lnga sbyar te mdun du bzhag nas /
bdag nyid ting nge 'dzin dang ldan pas /
oM gyis rdzas rnams mi dmigs par gyur /
AHlas ka pA la phyi dkar la nang dmar ba yangs shing rgya che bar bsam /
hU~M gis dam tshig gi bdud rtsis gang bar bsam /
de yi nang du oM AHhU~M swA hA gsal ba la rigs lnga yab yum bcur wal gyis bskyed /
de'i 'og tu kaM las thod pa'i sgyed pu gsum /
de yi zhabs su rlung gi 'khor lo gzhu yi dbyibs can /
yaM dang ba dan bzhi yis mtshan pa zhig bsam /
de'i steng du raM zhig bsam /
rang gi thugs ka nas 'od zer 'phros /
yaM la phog
/yaM las rlung g.yos /
raM las me sbar thod pa dros /
rigs lnga yab yum sbyor ba mdzad pa'i byang sems dkar dmar 'dres te /
slar rigs lnga yab yum 'od du zhu nas ye shes kyi bdud rtsi 'dod pa'i yon tan lnga dang ldan pa kha dog dkar la dmar ba'i mdangs chags pa /
oM AHhU~M sarba pany+tsa a mr-ita hU~M hrIHThA/
gsum mam bdun brjod la b+hany+dza phyur gyis gang ba de rdo rjes dkrug cing phyogs bcur gtor /
bgegs rigs thams cad tshar bcad nas /
gnas khang khro chung gis gtams par bsam /
de nas rak+ta byin gyis brlab pa ni /
thod pa lcang lo can nam /
mtshan bzang ngam /
rin po che'i snod du mi rta khyi bya glang rnams kyi khrag dang /
skyes rgod dar ma grir shi ba'i khrag blugs mdun du bzhag la /
oM gyis rdzas rnams gtsang zhing dag par byas /
AHlas ka pA la yangs shing rgya che bar bsam /
hU~M gis dmar chen khrag gi rgya mtsho chen po zhing gi rba rlabs 'phyo ba 'dod pa'i lha mo dpag tu med pa 'phro bar gyur /
lha tshogs rnams kyi ljags 'od zer gyi sbu gus gsol zhing mnyes par bsam /
oM rak+ta dz+wa la maN+Da la khA hi /
de nas gtor ma'i rim pa ni /
b+hany+dzar tsit+ta dang /
ba su ta dang /
go ro tsa na dang /
ga pur dang /
zhal zas rnam pa sna tshogs pas bkang ba mdun du bzhag la /
oM gyis rdzas de rnams stong par sbyangs /
yaM las rlung gi 'khor lo ba dan bzhis mtshan pa zhig bsam /
de yi steng du thod pa'i sgyed pu gsum raM las me yi dkyil 'khor gru gsum pa dang bcas pa /
de yi steng du AHlas ka pA la rgya che ba zhig bsam /
hU~M brjod pas dam tshig gi bdud rtsir gyur par bsam /
de'i steng du rdo rje dkar po'i lte ba la as mtshan pa zhig bsam /
de yang yig 'bru la rigs lnga yab yum bcus bskor ba bsam /
oM AHhU~M swA hA/
brjod pas /
rigs lnga yab yum bcu thabs dang shes rab gnyis su med pa'i sbyor ba mdzad pas byang sems dkar dmar gyis gang bar bsam /
de nas rlung g.yos me sbar thod pa dros nas rigs lnga yab yum bcu yang 'od du zhu /
rdo rje as mtshan pas dkrugs nas rdo rje 'od du zhu nas /
ye shes kyi bdud rtsi 'dod pa'i yon tan lnga dang ldan par gyur /
de ltar sman dang gtor ma dang rak+ta rnams /
lha tshogs rnams kyi ljags rdo rje'i sbu gu nyi zer ltar zug pas gsol zhing mnyes par bsam /
rtsa sngags la i dam ba liM ta kha kha khA hi /
btags pas 'bul lo //
hoH
rang byung gdod nas dag pa yi //
rtsa brgyad stong la sbyar ba'i sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud lnga'i sems can kun sgrol ba'i //
dug lnga sel byed bdud rtsi mchog
/phyogs bcu'i sangs rgyas thams cad dang //
bder gshegs 'dus pa'i dkyil 'khor la //
bdag cag dad pas 'bul lags na //
thugs rjes dgongs la bzhes su gsol //
phul bas dngos grub bdag la stsol //
oM na maHsarba ta thA ga ta kA ya sid+d+hi oM/
de bzhin du /
wA ka sid+d+hi AH
tsit+ta sid+d+hi hU~M/
rgyal ba mchod nas dngos grub chen po gsol //
rgyal ba mnyes byed bdud rtsi chen po mchog
/dus gsum bde gshegs rgyal ba'i lha tshogs kyi //
phrin las rgya mtsho myur du 'grub gyur cig
/oM AHhU~M sarba pany+tsa a mr-ita kha kha khA hi khA hi /
zhes sman gyis dgyes par mchod /
de nas gtor ma bstab dus ye shes kyi bdud rtsi /
sgrub dus dgra bgegs kyi sha khrag rus gsum du dmigs la bya khyu thed la lhags pa bzhin du dgyes pa'i rkan sgra dang bcas te gsol bar bsam la /
hU~M/
bde gshegs 'dus pa'i lha tshogs dang //
'khor gyi dregs pa pho mo'i tshogs //
'khor dang g.yog tu bcas pa la //
bdag cag dad pas 'bul lags na //
'dod don ma lus bsgrub tu gsol //
i daM ba liM ta te dzo ba liM ta ba la ba te gu h+ya sa ma ya kha kha khA hi khA hi /
'khor yug bcas pa'i b+hany+dza chen po ru //
rgyud drug rtog pa'i rang bzhin rang sar dag
/dus gsum rgyal ba'i dkyil 'khor ma lus pa'i //
sku gsung thugs kyi rgyud rnams tshims gyur cig
/a la la ho bzhes te dgyes par mdzod //
gtor ma'i mchod pa'o //
de nas rak+ta'i mchod pa ni khams gsum dug gsum gyi ngo bo sha khrag gi rgya mtsho zhing gi rba rlabs 'phyo ba 'dod pa'i yon tan lnga 'phro ba la skad cig tsam gyis dgyes pa'i rkan sgra dang bcas pas gsol bar bsam la /
hU~M/
rak+ta dmar gyi ar+g+haM chen po 'dis //
bde gshegs thugs kyi dngos grub bsgrub pa dang //
bgegs kyi dpung tshogs ma lus gzhom pa dang //
bdud kyi rgyal po'i mthu rtsal 'phrog pa dang //
dregs pa pho mo bsgo ba nyan pa'i phyir /
khams gsum khrag gi rgya mtsho 'bul lags na //
sku gsung thugs kyi rgyud rnams tshims gyur cig
/oM ma hA rak+ta dz+wa la maN+Da la kha kha khA hi /
zhes sman dang rak+ta gtor ma gsum gyis rgyas par mchod do //
sman raka gtor gsum gyi las byang ngo //
de nas dbang bskur ba yin na /
'di'i skabs su rdzogs par bya'o //
dbang bskur ba min na tshogs la longs spyad par bya ste /
me rlung gi sbyor bas byin gyis brlabs nas 'bul ba ni 'di skad do //
hU~M/
gru gsum dmar nag 'bar ba'i dkyil 'khor nas //
bcom ldan dpal chen pad+ma he ru ka
/ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum mthing nag 'bar ba'i dkyil 'khor nas //
bcom ldan dpal chen rdo rje gzhon nu dang //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum ser nag 'bar ba'i dkyil 'khor nas //
bcom ldan dpal chen ya mAn+ta ka dang //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum dmar nag 'bar ba'i dkyil 'khor nas //
bcom ldan dpal chen phyag na rdo rje dang //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum ljang nag 'bar ba'i dkyil 'khor nas //
bcom ldan dpal chen mgon po nag po dang //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum mthing nag 'bar ba'i dkyil 'khor nas //
mkha' 'gro ma dang khro bcu la sogs rnams //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
hU~M/
gru gsum dmar nag 'bar ba'i dkyil 'khor nas //
phrin las mnga' bdag sgo ma bzhi po dang //
ye shes sprul pa'i khro tshogs bcas pa rnams //
'dir byon tshogs kyi mchod pa bzhes su gsol //
'dir tshogs rnams la byin gyis brlab tu gsol //
de skad du ye shes kyi lha tshogs la 'bul /
de nas /
gzigs shig mdzes ldan sogs kyis tshogs drang /
slob dpon gyis kyang /
bde bar gshegs pa chos kyi sku sogs /
de nas tshogs la longs spyad /
de nas rjes kyi bya ba ni /
lha tshogs rnams rang la bsdu /
de nas rta mchog rgyal po'i nga rgyal gyis rta'i bro brdung ba ni /
hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dbang chen pad+ma he ru ka
/'jigs byed chen po'i dus la bab //
hU~M/
gzi ldan 'bar ba'i dkyil 'khor nas //
dpal gyi sku chen byung ba ni //
hU~M/
rngam brjid dpa' bo chen po'i sku /
gtum chen dus mtha'i me ltar 'bar //
'gro drug 'khor ba'i rgyun bcad nas //
'khor lo rgyan gyi dkyil 'khor 'dir //
ye shes chen po'i skur gsal phyir //
'dzum pa'i mdangs kyis mchod pa 'bul //
ha ha hi hi bzhad par gyis //
dgyes pa'i gad mos 'khor ba skam sar 'dren /
khros pa'i gad mos sangs rgyas nyid kyang brlag
/khams gsum thams cad nga yi zas /
khams gsum thams cad nga yi skom /
kha kha khA hi bzhes su gsol //
ma rungs gdugs pa nga yi zas //
zhing bcur gyur pa nga yi zas //
zas su ma gyur gang yang med //
ha ha hi hi bzhad par gyis /
kha kha khA hi bzhes su gsol //
hU~M hU~M hU~M gis skur gsal gdab //
phaT phaT phaT kyis khros par bskul //
hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dpal chen rdo rje gzhon nu'i sku
/dam tshig chen po'i dus la bab //
sgrol byed phur pa'i dkyil 'khor 'dir //
hU~M//
rngam brjid khro bo khro mo'i tshogs //
gtum chen dus mtha'i sogs nas /
phaT phaT phaT kyis khros par bskul //
bar dang /
hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dpal chen ya mAn+ta ka'i sku
/gsod byed chen po'i dus la babs //
gshin rje rol pa'i dkyil 'khor nas //
dpal gyi sku chen byung ba ni //
hU~M/
gtum rngam 'jigs byed chen po'i tshogs //
gtum chen dus mtha'i sogs 'gre
/hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dpal chen phyag na rdo rje'i sku /
khro rgyal chen po'i dus la bab //
yum chen 'bar ba'i dkyil 'khor 'dir //
dpal gyi sku chen byung ba ni //
gtum chen rab rngam dpa' bo'i tshogs //
gtum chen sogs /
hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dpal chen ma hA kA la'i sku
/gnod sbyin 'dul mdzad dus la bab //
yum chen 'bar ba'i dkyil 'khor nas //
dpal gyi sku chen byung ba ni //
dpal chen legs ldan nag po'i sku
/gtum chen sogs /
hU~M/
yang dag gsang ba chen po'i dkyil 'khor 'dir //
snang ba rgyan du rab rdzogs te //
dpal chen mkha' lding ga ru Da //
klu bdud 'dul ba'i dus la bab //
yum chen sder can dkyil 'khor 'dir //
dpal gyi sku chen byung ba ni //
gshog rgod 'bar ba'i gnam lcags mchu //
gtum chen sogs /
hU~M/
pho nya sprul pa yang sprul tshogs //
zhing khams thams cad rnam par 'phrul //
bdud kyi sde chen ma lus kun //
thal ba phra rab bzhin du brlag
/zhi rgyas dbang dang drag po'i las //
thogs pa med par mdzad du gsol //
dgyes pa rdo rje'i glu drug po //
glu yang drug la bro yang drug
/glu drug gsang ba'i dbyings su len //
bro drug gsang ba'i mkha' la brdung //
glu bro mnyam nyid ngang la sbyor //
glu drug dbyings su blang bya ste //
tshangs pa'i glu yis zhing khams sbyangs /
khros pa'i glu len bdud bzhi btul //
dpal gyi glu len khams gsum sgrol //
hU~M sgra'i glu len 'dus pa 'khrugs //
rnal 'byor glu len thugs dam bskul //
glu drug bde ldan lta bar bzhag
/phaT phaT phaT/
khros pa'i sku mdog mthing nag 'bar //
sku stod khro bo chen po la //
sku smad gnam lcags dbal drag ldan //
ba spu skyes pa phur pa'i dbyibs /
khyung gi gshog 'beb sha ra ra //
gshog pa'i 'ur sgras khams gsum gang //
thugs chom ri rab 'bum snyil skad //
thugs rje'i bro brdung sprin phung bsdus /
khro bo'i bro brdung drag byed 'dul //
dpal gyi bro brdung bdud dpung 'joms //
yum chen bro brdung dpa' bo rgyas //
rnal 'byor bro brdung thugs dam bskul //
las kyi bro brdung pho nya 'gyed //
glu yang drug la bro yang drug
/'gro drug 'khor ba'i rgyun bcad nas //
mkha' dbyings bde chen dbyings su sbyor //
'di ni ma sring dngos grub yin //
'di ni khro bo'i stangs stabs yin //
'di ni pho nya'i longs spyod yin //
'di ni rnal 'byor lta spyod yin //
de phyir bro brdung rgyun mi bcad //
dgra bgegs thal bar brlag pa'i bro //
bdud dpung phye mar 'thag pa'i bro //
rgyud drug gnas su gcod pa'i bro /
khams gsum dbang du sdud pa'i bro //
stong gsum zil gyis gnon pa'i bro //
gdug pa gtan nas brlag pa'i bro //
hrIHpad+mAn+ta kr-ita ha ya grI ba hU~M/
oM ha ya grI ba pad+ma kro d+hI shwa rI badzra kI li kI la ya /
ma hA kA la yak+Sha ya mAn+ta ka kA la rU pa /
karma raM raM/
dz+wa la raM raM hU~M phaT/
oM khroM ga ru Da tsa le tsa le hU~M phaT/
shAn+tiM ku ru /
puSh+TiM ku ru /
bA shaM ku ru /
mA ra ya hU~M hU~M hU~M phaT phaT phaT/
oM suM b+ha ni suM b+ha sogs nas /
bid+yA rA dzA ya satwam+b+ha rak+sha nan /
oM laM hU~M laM satwam+b+ha ya nan /
zhi rgyas dbang drag kun 'grub cing //
las rnams kun la 'bras bu ni //
rgyas 'gyur smin la the tshom med //
bde gshegs dregs pa sgrol ba'i rgyud las brtul zhugs spyod pa bro dang glu'i rim pa'o //
de nas rjes kyi bya ba ni /
lha tshogs rnams la mchod bstod ci rigs pa bya /
de nas lhag ma gtong ba ni /
lhag ma rnams byin gyis brlabs nas /
dkyil 'khor gyi mtha' la bskor ba'i lha tshogs rnams la sbyin pa ni 'di skad do //
hU~M/
dpal chen 'bar ba'i dkyil 'khor 'dir //
gnas pa'i dkyil 'khor srung byed pa //
dam can pho mo'i tshogs bcas rnams //
'jigs su rung ba'i gzugs ston cing //
rnam par rgyal ba'i sgra sgrog pa //
dkyil 'khor mtha' ma srung zhing nyul //
dam tshig ldan pa'i pho nya rnams //
phud lhag gtor ma 'di bzhes la //
dkon mchog gsum gyi bstan pa srungs //
bcol ba'i phrin las 'grub par mdzod //
ces lhag ma sbyin no //
de nas gshegs pa la sogs pa gzhan nas kha skong rgyas par byas kyang mi 'gal /
bsdus pa byed na /
oM/
khyed kyis sems can don kun mdzad //
rjes su mthun pa'i dngos grub stsol //
chos kyi dbyings su gshegs su gsol //
chos kyi dbyings su gshegs nas kyang //
sems can rnams kyi don slad du //
slar yang 'byon par mdzad du gsol //
zhes pa dang yi ge brgya pa brjod do //
de nas lha tshogs rang la bsdus nas rdzogs pa'i rim pa bsgom par bya'o //
'di la rta bro dang /
phran tshegs kyi rim pa med kyang las byang gzhan dag dang 'dra /
yang na gtor ma btang ba'i rjes su gtor snod kha sbubs te gong gi rta bro bya'o //
bcom ldan 'das dpal rta mchog chen po'i las byang cung zad bsgrigs pa rdzogs so //
dregs pa 'joms mdzad nyi ma 'bum las lhag pa'i 'od zer mnga' ba yi //
rta mchog chen po'i las byang yongs su gsal bar byed pa'i me long 'di //
bsod nams rnam dag chen po'i dpal las grub pa'i blo gsal bya ba'i phyir //
bskul ba'i don du rang byung rdo rje zhes byas rnam par sbyar ba'o //
dge'o //

//
