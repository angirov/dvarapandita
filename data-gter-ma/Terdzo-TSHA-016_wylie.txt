@#:
gshin rje 'char kha nag po'i phrin las bzhugs so :
:
sngags sgrub las byang yang zer /
\u0f88\u0f88\u0f88\u0f88\u0f88\u0f88
bcom ldan 'das dpal gshin rje gshed po pha rol gyi rgol ba thams cad tshar gcod pa la phyag 'tshal lo :
gshin rje 'char ka nag po'i phrin las kyi rim pa 'di la spyi don gnyis te :
phrin las kyi sngon du 'gro ba dang :
dngos gzhi'o :
dang po sngon du 'gro ba la drug ste :
mtshams bcad :
brda sgo dbye :
dam bca':
byin dbab :
bshags pa bya ba :
mchod rdzas byin gyis brlab pa la sogs pa zhi khro spyi gzhung ltar shes par bya'o :
gnyis pa dngos gzhi la gsum ste :
dam tshig gi dkyil 'khor bskyed pa dang :
rang bzhin gyi dkyil 'khor sgrub pa dang :
mjug las kyi kha bsgyur ba'o :
dang po rang dam tshig gi dkyil 'khor bskyed pa la lnga las :
dang po ting 'dzin rnam pa gsum sgom pa ni :
hU~M:
chos rnams thams cad rang gi sems nyid de :
rang sems dmigs med spros dang bral bar bsgom :
de yi ngang las ma rtogs sems can la :
khyab pa'i snying rje chen po kun tu snang :
de yi ngang las rang sems rgyu yi dngos :
mthing nag 'bar ba'i hU~M du gsal bar bya :
hU~M rgyu'o :
gnyis pa 'byung ba rim brtsegs bskyed pa ni :
hU~M:
e las nam mkha' mthing nag gru gsum 'bar :
yaM las rlung gi dkyil 'khor khyab par brdal :
ra las rak+ta'i rgya mtsho rba rlabs 'khrug :
suM las zhing chen sa gzhi kun tu khyab :
keM las keng rus ri rab brjid pa'i steng :
raM las 'bar ba'i me dpung kun tu 'khrigs :
zhes pa'o :
gsum pa gzhal yas khang bskyed pa ni :
b+h+rU~M las dur khrod 'jigs pa'i gzhal yas khang :
phyi rol rin chen sna lnga las grub pa :
nang du thod pa skam rlon rtsig pa byas :
rgyal po chen po bzhi yi ka ba btsugs :
lha chen brgyad kyi gdung ma bres pa la :
gza' brgyad ka zhu rgyu skar dral lcam byas :
zhing gi dral lcam zhing lpags ya thog phub :
klu rgyal gdug pa sbrul gyi zar mas brtsegs :
khrag gi zham chu 'bab pa'i nyi zla 'char :
sgo bzhi rta babs rgyan gyis mdzes par spras :
khor yug rdo rje'i ra ba me ris bskor :
de dbus 'khor lo rtsibs drug thod pas bskor :
dbus su gru gsum mthing nag gdan stengs su :
ma traM ro dang chu glang nyi zla'i steng :
zhes pa'o :
bzhi pa lha bskyed pa ni :
rgyu yi hU~M bcas rdo rje rtse lngar gyur :
de las spros bsdus bdag nyid gshin rje'i gshed :
oM hrIHSh+Ti wI kr-i tA na na hU~M phaT:
sku mdog nag po zhal gcig phyag gnyis pa :
g.yas kyi phyag na dbyug tho dgra satwa can :
g.yon gyi phyag na sdigs mdzub sbrul zhags can :
dbu skra kham nag ral pa gyen du 'khyil :
glang chen ko rlon stag lpags sham thabs can :
thod phreng sbrul gyi chun pos dbu la brgyan :
zhabs gnyis g.yas bskum g.yon brkyang dgra bgegs gnon :
yum chen nag mo mi sdug dgyes par 'khril :
g.yas pas yab 'khyud g.yon pas thod rlon gtso la stob :
dur khrod 'jigs pa'i rgyan gyis mdzes par brgyan :
me dpung dmar nag 'bar ba'i klong na bzhugs :
yab yum gnyis med rol pa'i sbyor mtshams nas :
mdun du hU~M 'phros de yongs gyur pa las :
gshin rje 'char kha nag po sbrul gyis brgyan :
dbu la dar nag cod pan 'jigs pa'i sku :
sku gsung thugs dang ldan pa'i rang rtags su :
g.yas g.yon phyag dang dbu la mchod rten gsum :
dar nag ber gyon sbrul sngon mjug ma can :
mig dmar mche gtsigs kha gdangs khro gtum can :
gdug pa sgrol zhing bdag gi bka' nyan bskyed :
de yi spyi bo mgrin pa snying ga dang :
lte ba'i gnas nas sprul pa'i bshan pa 'phro :
ban nag g.yas pa rdo rje g.yon dar nag :
bon nag lcags kyi spar bshad thogs pa ste :
zhang blon ral gri mon pa gri gug dang :
sbrul zhags thogs pa gnas bzhir rim bzhin bskyed :
'khor lo drug la hU~M las pho nya drug :
nag po zhal gcig phyag gnyis 'jigs pa'i gzugs :
g.yas pa satwa gri g.yon pa khram bam bsnams :
mgo ni stag dang seng ge dom dang dred :
chu srin ba glang mgo can bskyed par bya :
de yi phyi rim thod pa'i ra bas bskor :
de yi phyi khyams phyogs dang mthun pa la :
gtso bo'i mdun ngos lho ru gshin rje bdun :
phya sangs tel pa ral pa tshar dgu dang :
ya ba ti dang 'byung po dmar nag dang :
rmig pa a wa glang mgo can dang bdun :
khram bam nad rkyal thogs pa dmigs par bya :
nub tu pho rgyud zlog byed bdud rgyal bdun :
nag po bkrag med ya zher nag po dang :
sog po mi zan lcags kyi ber ka can :
kha la ru tse srid pa mkha' la nyul :
zangs kyi bya ru can dang bdun po ni :
mi nag 'jigs pa rta nag zhon pa bdun :
g.yas pa dar nag g.yon pa sho rde'u 'phen :
ro dom nag po bdud kyi bshan pa yin :
shar du pho rgyud 'dul byed ma mo bdun :
e ka tsA ti nag mo re ma ti :
re ma dzu dang nag mo te 'chang ma :
bal mo nag mo dang ni rnam pa bdun :
nad kyi rkyal pa thod khrag phyag na bsnams :
dar nag la 'u gyon pa bskyed par bya :
byang du lha rnams zlog byed gnam sman bdun :
dkar mo mgyogs ma khyung la zhon pa dang :
gnam phyi dkar mo srid pa'i rgyal mo dang :
sbas pa'i ma gsum rdo rje khyung gshog can :
dkar mo las phran can te khyung la zhon :
g.yas g.yon me long g.yab cing ser ba 'dril :
de lta'i sku ru  gsal bar bskyed par bya :
ye shes lngas dbang bskur zhing byin gyis brlab pa ni :    bka' brgyad kyi gnas gsum byin rlabs dang dbang len /
de nas lha rnams kyi spyi bo mgrin pa snying gar rim bzhin zla ba pad+ma nyi ma'i steng du :
oM AHhU~M:
dkar dmar mthing gsum bsam :
spro bsdus sku gsung thugs su byin gyis brlabs :
dbu la thod pa lnga yi nang du ni :
oM AHhU~M swA AMHhA dgod par bya :
spro bsdu'i sbyor bas rgyal ba rigs lngar bskyed :
gnyis pa rang bzhin gyi dkyil 'khor sgrub pa la brgyad las :
dang po spyan drang ba ni :
hU~M:
rang bzhin lhun gyis grub pa'i gzhal yas khang :
gnyis med dag pa chen po'i mkha' dbyings nas :
khro rgyal gshin rje yab yum spyan 'dren gyis :
chos nyid skye med ngang las ma g.yos kyang :
khams gsum gdug pa ma lus 'dul ba'i phyir :
gshin rje'i sprul sku gnas 'dir gshegs su gsol :
hU~M:
lho phyogs gshin rje gnas pa'i zhing khams nas :
ya bdud pho mo bsgyel ba'i gdan steng du :
dur khrod bskal pa'i me dpung 'bar ba'i dbus :
rab brjid 'jigs pa'i gzhal yas chen po nas :
gshin rje'i rgyal po 'khor bcas gshegs su gsol :
hU~M:
gshin rje 'char kha nag po mthu bo che :
'jig rten srid pa'i ma mo thams cad kyang :
nag po khyod kyi sku yi cha la brten :
ma mo 'khor dang bcas pa gshegs su gsol :
khram thogs gshin rje'i las mkhan thams cad kyang :
nag po khyod kyi nga rgyal cha la brten :
las kyi gshin rje 'khor bcas gshegs su gsol :
nag po bdud kyi tshogs rnams thams cad kyang :
'char kha khyod kyi zhe sdang cha la brten :
nag po rngams pa 'khor bcas gshegs su gsol :
gnam sman dkar mo'i tshogs rnams thams cad kyang :
nag po khyod kyi 'dod chags cha la brten :
las byed mkha' 'gro 'khor bcas gshegs su gsol :
'jig rten lha srin sde brgyad thams cad kyang :
nag po khyod kyi 'khor dang g.yog la brten :
sprul pa yang sprul tshogs bcas gshegs su gsol :
ya ma ye dzaHhU~M baM ho :
sa ma ya satwaM:
gnyis pa bzhugs su gsol ba ni :
hU~M:
gru gsum mthing nag 'bar ba'i dkyil 'khor nas :
ri rab bang rim brtsegs pa'i gzhal yas su :
nyi zla pad+ma brtsegs pa'i gdan khri la :
khro rgyal gshin rje yab yum bzhugs su gsol :
ma traM gdug pa bsgral ba'i gdan khri la :
nag po 'jigs byed 'char kha bzhugs su gsol :
dur khrod ti ra gsar rnying gdan khri la :
ma gshin dregs pa 'khor bcas bzhugs su gsol :
ya ma ye sa ma ya tiSh+Tha lhan :
gsum pa phyag 'tshal ba ni :
hU~M:
chos sku skye med dbyings las ma g.yos kyang :
thugs rjes sprul pa 'gro ba'i don mdzad cing :
dbyings dang ye shes ngang du rab sbyor ba :
khro rgyal yab yum gnyis la phyag 'tshal lo :
dbang drag gtum chen 'bar ba rngam pa'i sku :
gdug pa ma lus 'dul ba'i mthu bo che :
drag po'i lha tshogs rnams la dbang bsgyur ba :
'char kha nag po'i sku la phyag 'tshal lo :
gdug pa'i ngan sngags ma lus gcod pa'i phyir :
ma gshin bdud po dregs pa'i skur bstan nas :
gang la dmigs pa'i phrin las kun sgrub pa :
lha srin dregs pa'i 'khor la phyag 'tshal lo :
bzhi pa mchod pa 'bul ba ni :
hU~M:
khro bo'i rgyal po gshin rje yab yum la :
rmad du byung ba bdud rtsi rak+ta dang :
'dod yon longs spyod rgyan gyi gtor ma 'bul :
khams gsum gdug pa 'dul ba'i phrin las mdzod :
'jigs byed rgyal po 'char kha nag po la :
mi sha rta sha phag sha sha sna'i tshogs :
de dag snying dang khrag gi rgya mtsho dang :
dam rdzas bdud rtsi sman phud gtor ma dang :
spos dang me tog mar me zhal zas dang :
sgra snyan gu gul dkar nag dud pas mchod :
gang dmigs las rnams 'grub pa'i phrin las mdzod :
lha dang bdud dang ma mo gshin rje dang :
gza' dang srin po gnod sbyin rgyal po dang :
bka' nyan lha srin sde brgyad 'khor bcas la :
sha khrag chang dang bshos sogs mthun rdzas 'bul :
sangs rgyas bstan pa bsrung ba'i phrin las mdzod :
'og gi sa bdag klu gnyan ma lus pa :
dkar gsum mngar gsum sman sna thams cad dang :
zhal zas gtsang mar sbyar ba'i mchod pa 'bul :
gdug pa'i tshogs rnams zhi ba'i phrin las mdzod :
bar chad mi mthun rkyen dbang bzlog pa dang :
ru dra dam nyams thams cad brlag bya'i phyir :
mthun pa'i dam rdzas dgyes pa'i mchod pa 'bul :
bzhes nas bcol ba'i phrin las grub par mdzod :
gshin rje'i rgyal po dgyes pa'i gad mo sgrog :
bzhad sgras khongs shig ma sring rgya mtsho'i tshogs :
dgra sha zo zhig las kyi gshin rje'i tshogs :
dgra srog chod cig bdud dang srin po'i tshogs :
gdug pa thul cig sa bdag klu yi tshogs :
dgyes pa skyed cig sprul pa 'khor dang bcas :
dam rdzas mchog gi mchod pa 'di bzhes la :
sngon tshe dpal chen spyan sngar dam bcas pa :
sangs rgyas bstan pa bsrung bar chad pa las :
sngon tshe dam bcas thugs dam ma g.yel bar :
bcol ba'i phrin las ma lus bsgrub par mdzod :
oM AHhU~M hri di a mo ka li a mr-i ta rak+ta ba liM ta khA hi :
oM sha rI b+h+yo :
zhes pa'i sngags la ya ma ye dgra bo ma hA mAM sa :
ma hA rak+ta :
ma hA tsit+ta ba su shi dzi baM tri ni khA hi khA hi :
zhes btags la bstab bo :
gtor mar rak+ta dang dmar sbreng :
lnga pa las kyi gnyer gtad pa ni :
ma traM brub khung du ling+ga gzhug :
'char kha'i rten gyi zhal du yang ling+ga dgrar gsal ba bcug la zas su bstab bo :
hU~M:
bcom ldan 'char kha nag po 'khor bcas la :
yid la brnag pa'i dgra bgegs 'di 'bul gyis :
nag mo bdud dang khram thogs ya ma'i tshogs :
gnam sman dkar mo dur khrod ma mo dang :
gza' bdud klu dang bcas pa dregs pa'i tshogs :
srog rtsar rngams pa 'khor bcas dgongs su gsol :
'char kha nag po khyod kyi lto ba na :
srid pa gsum po ma lus kun gnas pas :
gdug byed bstan pa 'jig pa'i dgra bo dang :
sgrub la bar du gcod pa'i dam srir bcas :
bzhes shig rol cig dpal ldan nag po che :
srog chod snying phyungs sha rus dum bur gtubs :
'khor sod tshang shigs yul mkhar rmangs nas sgyel :
tshe srog phrol la dus mthar myur du stungs :
gdug pa'i sbyor ba thams cad rgyun chod cig :
ha ha ho ho he he da rol cig :
ces pas zas su gsol bar bsam mo :
drug pa bstod cing phrin las bcol ba ni :
hU~M:
gnyis med chos kyi dbyings kyi pho brang nas :
gdug pa 'dul phyir khro bo'i skur ston pa :
khro bo'i rgyal po rab 'jigs ya ma'i gshed :
mi ro rta ro 'bum gyi khri steng na :
ban d+ha gsar rnying brtsegs pa'i khri steng du :
ma he pad+ma nyi zla'i gdan steng na :
zhal gcig phyag gnyis mthing nag 'jigs pa'i gzugs :
zhal gdangs mche gtsigs ljags 'dril skan sgra rdeb :
spyan gsum dmar la sdang mig phyogs bcur gzigs :
dbu skra kham nag ral pa gyen du 'bar :
sbrul dang thod pa'i phreng bas rgyan du byas :
g.yas pa dbyug to dgra satwas nyon mongs gcod :
g.yon pa sdigs mdzub sbrul zhags dgra bgegs 'ching :
dur khrod 'jigs pa'i chas brgyad sku la rdzogs :
ba spu'i gseb nas me yi tshwa tshwa 'phro :
yum chen nag mo mi sdug sku la 'khril :
g.yon pas gdug pa'i snying khrag gtso la stob :
g.yas pa dgyes byed yab kyi sku la 'khril :
ha ha hi hi dgyes pa'i gad mo sgrog :
hU~M hU~M phaT phaT drag po'i sgra 'byin pas :
'khor gyi dregs pa ma lus 'bangs su 'khol :
gdug pa'i nga ros pho nya 'dar zhing sdud :
bdud dang gshin rje'i tshogs rnams las la 'gyed :
khro rgyal yab yum thugs dam dus la bab :
ces pa la sham bu las kyi skabs dang sbyar la gdags so :
de nas 'khor bskul ba ni :
hU~M:
nag po 'char kha mthar byed mthu bo che :
zhe sdang 'dul phyir sku mdog char sprin 'dra :
lha rnams 'dul phyir spyan gsum gyen du bsgrad :
ral pa kham nag srid pa'i rtse mor 'char :
lha srin 'dul phyir phyag gnyis rab tu brkyang :
srid gsum dbang sdud sku gdung phyag na khyer :
klu rnams 'dul phyir sbrul mjug rgya mtshor brkyang :
klu rnams dbang sdud rigs bzhi'i sbrul gyis brgyan :
dam nyams bsgral phyir zhal nas khrag dug 'beb :
stong gsum dbang sdud snyan nas 'brug sgra sgrog :
ngan sngags sreg phyir ba spu me stag 'phro :
dgra srog gcod phyir bshan pa sprul par 'gyed :
las rnams bsgrub phyir ma gshin 'khor gyis bskor :
bdud nag 'dul phyir ber nag sku la gsol :
gnod sbyin 'dul phyir phyi bam phyag na bsnams :
dgra bgegs 'ching byed g.yon na zhags pa bsnams :
rnal 'byor tshe srog bsring phyir tshe bum bsnams :
dgra srog gcod phyir spu gri sbrul zhags 'dzin :
zlog pa'i las mdzad mchod rten chen po 'dzin :
mnan pa'i las mdzad bskal pa'i ri rab bsnams :
ri rab chen po'i steng nas skur bzhengs nas :
tshangs rigs lha tshogs thams cad dbang du sdud :
sku yi cha las ma mo sprul par 'gyed :
nga rgyal gnas nas gshin rje'i sprul pa 'gyed :
zhe sdang cha las bdud dmag sprul pa 'gyed :
'dod chags cha las gnam sman sprul pa 'gyed :
pha ni bdud rgyal nag po bkrag med de :
ma ni klu mo de phyir klu yi tshe :
klu bdud dregs pa'i rgyal po mthu bo che :
lha srin sde brgyad sgrol ba'i drag rtsal can :
nag po khyod ni las la bskul ba'i tshe :
gnam sa bar gsum thams cad 'gul zhing rdeg :
khyod kyi thugs kar 'khor lo bskor ba yis :
rten 'brel bcu gnyis 'khor ba ru nas zlog :
khyod ni srid pa kun gyi bdag po yin :
khyod ni ma mo kun gyi gtso bo yin :
khyod ni gshin rje kun gyi rje bo yin :
khyod ni dregs pa kun gyi bdag po yin :
khyod ni 'khor 'das kun gyi gzhi yin pas :
khyod kyi lto na srid pa gsum po gnas :
khyod kyis snang srid thams cad dbang du sdud :
khyod kyis gdug pa thams cad 'dul bar byed :
khyod kyis ngan sngags thams cad sreg par byed :
gnas la nges med nam mkha'i khams kun rgyu :
zas la nges med sha khrag kun la gsol :
gos la nges med rlung nag ber chen gsol :
grogs la nges med mkha' dbyings ngang du sbyor :
las la nges med bcol na gang yang sgrub :
yul la nges med stong pa'i ngang la gnas :
khyod kyi sku ni srid pa'i gtos bas mtho :
gsung ni nga ros 'jig rten g.yo bar byed :
thugs ni chos nyid skye ba med pa'i ngang :
spyan mig g.yas g.yon nyi zla 'khyil ba 'dra :
dbu la dar nag 'bar ba'i cod pan bcings :
dung gi mche gtsigs lan phran tsa ra ra :
spu gri 'bar ba'i tshems bdar khrigs se khrig :
sku yi 'od zer 'ja' ltar kyi li li :
rlung nag 'jigs pa'i 'tshub ma 'u ru ru :
zhal nas drag po'i 'o dod lhangs se lhang :
sna nas gdug pa'i bshugs pa kyu ru ru :
zhal nas drag po'i ngan sngags sha ra ra :
ljags nas skan sgra 'brug ltar chems se chem :
snyan nas bskal pa'i thog 'beb tsa ra ra :
mgyogs pa'i bang ni glog ltar khyugs se khyug :
nag po khyod kyis rdzu 'phrul mdzad pa'i tshe :
gnas ni srid pa'i rtse la gnas pa ste :
zhabs ni ri rab steng du 'jog par byed :
spyan ni khams gsum yongs la khyab par gzigs :
phyag ni 'jig rten kun tu khyab par nyul :
zas skom dam nyams dgra bo'i sha khrag rol :
'jig rten lha chen rnams kyi 'khor dang bcas :
nag po khyod kyi thugs dam dus la babs :
ces pa la phrin las kyi sham bu sbyar ro :
hU~M:
'char ka nag po khyod kyi sprul pa ni :
sku yi sprul pa ban+d+he nag po ste :
sku yi cha lugs ban+d+he nag po la :
gsung gi sgra ni byi tri pa trar sgrog :
khyod kyi thugs ni zhe sdang me ltar 'bar :
dbu skra kham nag ral pa gyen du brdzes :
spyan gsum sdang mig khros pa'i tshul du ston :
dgra bo'i srog la rngams pa'i mche ba gtsigs :
zhal nas gdug pa'i me stag 'phro bar byed :
sku la ber nag dbu la dar nag bcings :
sbrul dang thod pa'i phreng bas rgyan du byas :
zhing gi g.yang gzhi rlon pa phrag la bkal :
g.yas na rdo rje phur pa 'dril zhing 'degs :
g.yon na dar nag ru mtshon dmag dpung sdud :
nad kyi rkyal pa glo la btags nas ni :
mtshon gyi gru gu dgra la mda' ltar 'phen :
bka' yi ban+d+he nag po rdzu 'phrul can :
sngon gyi dam las ma 'da' da tshur byon :
dar nag g.yobs la ban nag 'khor du sdus :
ban nag 'bum gyi sprul pa dgra la khye :
khyod kyi thugs dam gnyan po dus la babs :
'gre'o //
hU~M:
gsung gi sprul pa bon po nag po ste :
sku yi cha lugs bon po nag po la :
gsung gi sgra skad bswo bswo ha lar sgrog :
khyod kyi thugs ni 'dod chags chu ltar 'khrugs :
dbu skra kham nag ral pa gyen du brdzes :
spyan gsum sdang mig khros pa'i tshul du ston :
dgra bo'i srog la rngams pa'i mche ba gtsigs :
zhal nas gdug pa'i me stag 'phro bar byed :
sku la ber nag dbu la dar nag bcings :
sbrul dang thod pa'i phreng ba rgyan du byas :
zhing gi g.yang gzhi rlon pa phrag la bkal :
g.yas pa rdo rje phur pa 'dril zhing 'degs :
g.yon pa dar nag ru mtshon dmag dpung sdud :
nad kyi rkyal pa glo la btags nas ni :
mtshon gyi gru gu dgra la mda' ltar 'phen :
bka' yi bon po nag po rdzu 'phrul can :
sngon gyi dam las ma 'da' da tshur byon :
dar nag g.yobs la bon nag 'khor du sdus :
bon nag 'bum gyi sprul pa dgra la khye :
khyod kyi thugs dam gnyan po dus la babs :
hU~M:
thugs kyi sprul pa zhang blon nag po ni :
sku yi cha lugs zhang blon nag po la :
gsung gi sgra skad ha la ha lar sgrog :
khyod kyi thugs na nga rgyal brag ltar 'tsher :
dbu skra kham nag ral pa gyen du brdzes :
spyan gsum sdang mig khros pa'i tshul du ston :
dgra bo'i srog la rngams pa'i mche ba gtsigs :
zhal nas gdug pa'i me stag 'phro bar byed :
sku la ber nag dbu la dar nag bcings :
sbrul dang thod pa'i phreng ba rgyan du byas :
zhing gi g.yang gzhi rlon pa phrag la bkal :
g.yas pa rdo rje phur pa 'dril zhing 'degs :
g.yon pa dar nag ru mtshon dmag dpung sdud :
nad kyi rkyal pa glo la btags nas ni :
mtshon gyi gru gu dgra la mda' ltar 'phen :
bka' yi zhang blon nag po rdzu 'phrul can :
sngon gyi dam las ma g.yel da tshur byon :
dar nag g.yobs la zhang blon dbang du sdus :
zhang blon 'bum gyi sprul pa dgra la khye :
khyod kyi thugs dam gnyan po dus la babs :
hU~M:
phrin las sprul pa mon pa nag po ste :
sku yi cha lugs mon pa nag po la :
gsung gi sgra skad sod sod rgyob rgyob sgrog :
khyod kyi thugs ni phrag dog rlung ltar 'tshub :
dbu skra ral pa kham nag gyen du brdzes :
spyan gsum sdang mig khros pa'i tshul du blta :
dgra bo'i srog la rngams pa'i mche ba gtsigs :
zhal nas gdug pa'i me stag 'phro bar byed :
sku la ber nag dbu la dar nag bcings :
sbrul dang thod pa'i phreng bas rgyan du byas :
zhing gi g.yang gzhi rlon pa phrag la bkal :
g.yas pa sbrul zhags brdeg cing mgo la 'phen :
res 'ga' dgra srog spu gris klad la bskor :
g.yon pa dar nag ru mtshon dmag dpung sdud :
nad kyi rkyal pa glo la btags nas ni :
mtshon gyi gru gu dgra la mda' ltar 'phen :
bka' yi mon pa nag po rdzu 'phrul can :
dar nag g.yobs la mon nag 'khor du sdus :
mon nag 'bum gyi sprul pa dgra la khye :
khyod kyi thugs dam gnyan po dus la babs :
pho nya drug bskul ba ni :
hU~M:
'char kha khyed kyi pho nya las byed ni :
nag po stag mgo seng mgo dom gyi mgo :
dred kyi mgo dang chu srin ba glang mgo :
gcer bu 'jigs tshul stag dang sbrul gyis brgyan :
g.yas pa satwa gri dgra bo'i mgo la gshog :
g.yon pa khram bam dam nyams dgra la 'debs :
khyod kyi thugs dam gnyan po dus la babs :
hU~M:
'char kha khyod kyi steng phyogs rgyug pa ni :
dkar mo mgyogs ma srid pa'i ma mo bdun :
ma mo chen mo gnam sman dkar mo dang :
ma mo srid pa yongs kyi bdag mo ni :
g.yas pa me long g.yon pa ser ba 'dril :
dbu la g.yu yi lan phran mdzes par spras :
sked pa mu tig mdzes pa'i rtsar phran can :
spyi gtsug gser gyi rdo rje rtse lngas mtshan :
chibs su srid pa'i bya khyung 'chib nas rgyug :
khyod kyi thugs dam gnyan po dus la babs :
kyai :
gnam gyi sring gcig chen mo ye 'dar mo :
sa yi sring gcig chen mo phung byed ma :
bar gyi sring gcig ma mo glog ma sprin :
ma mo chen mo phung byed spun gsum yang :
sku la nges pa ma mchis cir yang ston :
chibs ni ma nges khyung dang khrung khrung 'chib :
phyag mtshan ma nges mtshon cha sna tshogs thogs :
nam mkha'i khams kun 'od dang 'ja' yis khengs :
mdzes pa'i rgyan cha mang po khra la la :
ma mo sprul pa'i glu rgyang kyu ru ru :
sangs rgyas bstan pa srung ba'i mnga' bdag mo :
khyod kyi thugs dam gnyan po dus la babs :
dkar mo chen mo khyung gi gshog pa can :
dkar mo chen mo bse yi lan phran can :
dkar mo chen mo g.yu yi lan phran can :
dkar mo kun kyang g.yu yi go lcogs can :
khyod kyis chibs su g.yu 'brug sngon po 'chib :
rol du glog lcam 'bar zhing 'gyu ba phyi la khrid :
phyag mtshan me long g.yab mo da thobs la :
sangs rgyas bstan pa gnyan la dgra dar gyis :
rnal 'byor bdag gi las la da tshur byon :
khyod kyi thugs dam gnyan po dus la babs :
hU~M:
'char kha khyed kyi g.yas nas rgyug pa ni :
nag po bdud rgyal mi nag rta nag zhon pa bdun :
nag po bkrag med bdud po kun gyi gtso :
dbu la mdzes pa'i stag zhu ldems se ldem :
dung gi mche ba lan phran tsa ra ra :
nag po bdud kyi 'o dod lhangs se lhang :
dug sbrul nag po'i mgul rgyan rangs se rang :
nag po bdud kyi thod ra da thongs la :
bstan pa 'jig pa'i dgra la rbad pa'i tshe :
gang la dmigs pa'i tshe srog dwangs snyigs 'byed :
rnal 'byor bdag gis bos shing gdungs pa'i tshe :
nag po khyod kyi thugs dam dus la babs :
ya zher nag po bdud po kun gyi gtso :
sku mdog mthing nag rab tu mi bzad pa :
sku la mthing nag bdud kyi ber nag gsol :
phyag na zhing gi g.yab mo dgra la thobs :
khrag nad shwo rde'u nyams pa'i dgra la thongs :
zhal nas ru lu ru lu'i sngags brjod cing :
bdud kyi zhags pa nag po mda' ltar 'phen :
bstan pa 'jig pa'i dgra la rbad tsa na :
khyod kyi thugs dam gnyan po dus la babs :
kyai :
sog po nag po chen po mi zan po :
sku mdog nag po dbyar gyi char sprin 'dra :
mgyogs pa'i chibs su rta nag rlung 'dra 'chib :
zas su mi sha rlon pa za bar byed :
skom du mi khrag rlon pa 'thung zhing rngams :
rol du mon pa nag po glog 'khyug khrid :
'bod do nag po khyod kyi ming nas 'bod :
rnal 'byor bdag gis khyod ming bos tsa na :
mchi ma thul thul yud kyis mi 'byon nam :
bstan pa 'jig pa'i dgra bo bsgral ba'i phyir :
khyod kyi thugs dam gnyan po dus la babs :
kyai :
gnod sbyin rgyal po lcags kyi ber ka can :
brjid pa'i sku la phying ber khra bo gsol :
phyag na lcags kyi ber ka dgra la rdeg :
bstan pa 'jig pa'i dgra la rbad tsa na :
nam mkha' thams cad skad cig yud kyis skyod :
sa gzhi rlung nag 'tshub mas khyab par 'gengs :
khyod ni gnod sbyin kun gyi gtso bo yin :
bstan pa srung zhing thugs dam dus la babs :
kyai :
bdud kyi rgyal po kha la ru tse ni :
sku la mthing nag 'bar ba'i ber chen gsol :
dbu la dar nag cod pan yug thod bcings :
chibs su bdud rta nag po rting dkar 'chib :
rbad pa'i tshe na nyams pa'i snying khrag 'thung :
khyod kyi thugs dam gnyan po dus la babs :
kyai :
bdud kyi rgyal po srid pa mkha' la nyul :
srid pa gsum gyi mkha' la khyab par nyul :
sang phod deng sang 'chi ba gang yin pa :
do cig khyod kyis khram la 'debs par byed :
sang phod deng sang mtshon gyis su 'khrugs pa :
do cig khyod kyis rtsis la 'jug par byed :
mgyogs pa'i chibs su bdud rta bra nag 'chib :
phyag na bdud kyi shwo rde'u sha ra ra :
dbu la stag zhu khra bo ldems se ldem :
dung gi snyan cha mang po khra la la :
zhal nas bdud kyi 'o dod lhangs se lhang :
khyod kyi thugs dam gnyan po dus la babs :
kyai :
gnod sbyin rgyal po zangs kyi 'be log can :
zhal nas zangs kyi mche ba zangs se zang :
spyan mig khrag mtsho dmar po kyi li li :
phyag na dar gyi g.yab mo lhabs se lhab :
dbu la zangs kyi bya ru ldems se ldem :
rdzu 'phrul mdzad na dpag tshad phyag gis nyul :
dam nyams dgra bo'i srog la rbad pa'i tshe :
gnod sbyin lag ring 'khor bcas dmag la 'gyed :
khyod kyi thugs dam gnyan po dus la babs :
hU~M:
'char kha khyod kyi g.yon nas rgyug pa ni :
mo rgyud zlog byed ma mo chen mo bdun :
sngags srung e ka tsA ti mthu mo che :
spyi bo'i gtsug na ral pa'i thor tshugs can :
sku la mthing nag dar gyi la 'u gsol :
phyag na nad kyi rkyal pa dgra la rdeb :
zhal gdangs skan sgra brdeb cing spyan rtsa rgod :
skad cig yud kyis dur khrod khyab par nyul :
'khor du snang srid ma mo stong gis bskor :
khyod kyi thugs dam gnyan po dus la babs :
kyai :
dpal ldan nag mo chen mo re ma ti :
a phyi chen mo rab tu mi bzad ma :
ma gcig 'dod pa khams kyi mnga' bdag mo :
sku mdog mthing nag mi lpags rlon pa gyon :
chibs su mgyogs pa'i drel rta rkang gsum 'chib :
phyag na ral gri bstan pa'i dgra srog gcod :
dur khrod gnas nyul ma mo'i tshogs la bskul :
khyod kyi thugs dam gnyan po dus la babs :
kyai :
dpal ldan nag mo chen mo re ma ti :
ma mo stong gi gtso mo mthu bo che :
sku mdog dmar nag zhag gi go zu gyon :
chibs su chu glang nag po chibs su 'chib :
phyag mtshan lcags kyus dgra bo'i snying nas 'dren :
nag mo khyod kyis skan sgra brdabs pa yis :
las kyi ma mo thams cad bran du 'khol :
khyod kyi thugs dam gnyan po dus la babs :
kyai :
dpal ldan 'jigs ma ma mo re ma dza :
srid pa kun gyi bdag mo srog nyul ma :
sku mdog ser nag rma bya'i thul pa gsol :
mgyogs pa'i chibs su sman sha yu chung 'chib :
phyag na gser gyi zor bas dgra lus gshog :
dpag tshad brgyad khri bzhi stong yud kyis gcod :
mi mjed 'jig rten nyul ba'i mnga' bdag mo :
khyod kyi thugs dam gnyan po dus la babs :
kyai :
dpal ldan gtum mo chen mo re ma dzu :
sa brgyad non pa'i sems dpa' dam tshig can :
sku mdog ljang nag chu dar thul pa gsol :
chibs su phung sri rnga mong gwa pa 'chib :
phyag na khram bam dgra bo khram la 'debs :
mkha' 'gro yongs kyi gtso mo drod nyul ma :
khyod kyi thugs dam gnyan po dus la babs :
kyai :
dur khrod ma mo chen mo lto 'phyang ma :
brjid pa'i sku la thal chen mtshan mas spras :
dbu la nyi ma zla ba'i thod gdeng can :
sku la mthing nag dar gyi go zu gsol :
g.yas kyi phyag na nad kyi rkyal pa bsnams :
g.yon gyi phyag na zhing gi rgyal mtshan bsnams :
ro langs 'khor gyis bskor nas sha khrag za :
zhal nas dung gi mche ba sha ra ra :
gser gyi snyan cha mdzes pa khra la la :
ma mo nag mo'i bshug pa kyu ru ru :
mkha' 'gro rnams kyi bro brdung khrigs se khrig :
mon mo nag mo brda 'bod lhangs se lhang :
dgra la rbad na las la sham me sham :
khyod kyi thugs dam gnyan po dus la babs :
kyai :
bal mo nag mo chen mo ro zan ma :
gzugs ni mi sdug 'jigs pa srin mo'i gzugs :
dkar mo dung gi snyan cha khra la la :
gos ni lwa ba nag po'i go zu la :
mi yi pags pas cha ga brgyan pa ni :
g.yas pas brda yi g.yab mo rdeg par byed :
g.yon pas yungs dkar mda' ltar 'phen par byed :
khyod kyi 'khor ni nag mo stong gis bskor :
dgra la rbad na rlung gi shugs bas mgyogs :
bal mo nag mo'i skan sgra chems se chem :
bal mo nag mo'i spyugs pa kyu ru ru :
bal mo nag mo'i mig lta hrig ge hrig :
sangs rgyas bstan pa gnyan po bsrung ba'i phyir :
khyod kyi thugs dam gnyan po dus la babs :
hU~M:
'char kha khyod kyi mdun nas rgyug pa ni :
gsod byed gshin rje rab tu 'jigs pa bdun :
gshin rje phywa sangs sku mdog dmar po la :
chibs su nyi ma zla ba'i zer la 'chib :
g.yas pa khram bam g.yon pa lcags kyu thogs :
zas skom mi yi sha khrag rlon pa rol :
'khor du las kyi gshin rje stong gis bskor :
dgra bgegs gang la rbad kyang brlag par byed :
khyod kyi thugs dam gnyan po dus la babs :
hU~M:
gshin rje tel pa sku mdog dmar nag la :
sku la mi lpags rlon pa'i na bza' gsol :
mdun na 'tshub ma dmar nag kyi li li :
dur khrod ma lus khyab par nyul bar byed :
brda ni mi 'phrod mon skad ldab ma ldib :
'gro ni mi mkhas 'phyang zhing rgyug pa'i tshul :
dgra bgegs gang la babs kyang tshal par 'gas :
khyod kyi thugs dam gnyan po dus la babs :
hU~M:
gshin rje ral pa tshar dgu mthu bo che :
g.yas g.yon phyag na ral gri khram bam bsnams :
kha nas sreg byed me 'bar lams se lam :
zhabs gnyis dug sbrul nag po'i khri la bzhugs :
rgyug ni rgya mtsho chen po'i ngos su rgyug :
gcer bu mig dmar mang po'i 'khor dang bcas :
khyod kyi thugs dam gnyan po dus la babs :
hU~M:
gshin rje'i rgyal po'i gsod byed ya ba ti :
bzhugs pa'i gnas dang sa la nges pa med :
chibs su rlung nag 'tshub ma 'chib nas ni :
brjid pa'i sku la lwa ba dmar po gsol :
phyag na thod dbyug thogs nas dgra la rdeg :
grogs ni bdud mo yongs dang gnyis med 'grogs :
zas su 'gro ba mi yi tshe srog za :
skad ni bar snang khams nas 'bod par byed :
khyod kyi thugs dam gnyan po dus la babs :
hU~M:
gshin rje dur khrod 'byung po dmar nag ni :
chibs su ra skyes kham pa 'chib nas ni :
sku la lwa ba nag po'i na bza' gsol :
zhing gi pags pa ra la stan du bkal :
dug sbrul nag po'i go thang bsdams nas ni :
bshan pa dmar po'i 'khor tshogs las la 'gyed :
zas su dam nyams dgra bo'i sha khrag za :
khyod kyi thugs dam gnyan po dus la babs :
hU~M:
gshin rje dmar po sku mdog char sprin 'dra :
phyag mtshan zhing gi dbyug pa phyar nas ni :
sku la mi lpags rlon pa'i na bza' gsol :
dbu la mthing nag dar gyi go cog can :
khrag dang zhag gis sku la rgyan du byas :
rgyug pa'i bang ni skad cig glog bas mgyogs :
sku yi shugs ni nam mkha'i thog bas drag :
khyod kyi thugs dam gnyan po dus la babs :
hU~M:
gshin rje chos kyi rgyal po chen po ni :
bzhugs pa'i gnas ni rgya mtsho'i 'gram na bzhugs :
bse mkhar smug po bse sgo'i nang shed nas :
'khor ni las kyi gshin rje stong gis bskor :
las su legs nyes zhal lce gcod par byed :
phyag na thod dbyug klad la bskor cing rdeg :
rbad na dgra bo ma lus khram la 'debs :
khyod kyi thugs dam gnyan po dus la babs :
zhes bstod cing phrin las bcol lo :
bdun pa bsnyen cing sgrub pa'i rim pa la gnyis te :
ye shes kyi lha nye bar bsnyen pa dang :
nag po 'char kha sgrub pa'i thabs so :
dang po ni :
bdag nyid ye shes kyi gshin rje gshed por gsal ba'i thugs kar rdo rje sngon po rtse lnga pa'i lte bar ya sngon po la hrIHSh+Tis bskor bar bsams te :
de las 'od zer 'phros pas 'phags pa mchod sems can gyi don byas te tshur 'dus pa las :
dngos grub kyi bcud thams cad bdag la 'dus nas bdag nyid gtum chen gyi sku snang la rang bzhin med pa :
dregs pa 'khor tshogs thams cad dbang du sdud cing 'dar yed yed zil gyis mnan par bsam :
oM kA la rU pa hU~M phaT:
ces bzlas pa ni sku yi bsnyen pa'o :
de'i dus su sngags kyi sgra 'brug ltar bsgrags pas sgra thams cad kyis sngags kyi 'ur sgra bung ba tshang bshigs pa ltar sgrog par bsams la :
oM ya mAn+ta ka hU~M phaT:
ces pa ni gsung gi bsnyen pa'o :
thugs ka'i ya la hrIHSh+Tis bskor ba las 'od zer 'phros pas don gnyis byas tshur 'dus thugs ka'i ya la thim nas :
chos nyid skye ba med pa'i ngang du lhan gyis gnas par bzhag la :
oM hrIHSh+Ti wI kr-i tA na na hU~M phaT:
ces bzlas pa ni thugs kyi bsnyen pa'o :
sku lhar gsal gsung sngags su bsgrags pa :
thugs chos nyid dgongs pa las mi 'da' bar byas nas :
sngags gsum gcig tu dril nas 'bum phrag gcig bzlas na :
rtags ni slob dpon byon pa dang :
sku gzugs bzhad pa dang :
gos bzang po gyon pa dang :
mtshon cha bzang po brten pa dang :
ri la 'dzeg pa dang :
mkha' la 'phur pa la sogs pa 'byung :
gnyis pa nag po 'char kha'i sgrub pa ni :
gza' skar shis pa'i dus su gnas mtshan nyid dang ldan par song la :
dur khrod sa la dal bzhengs te :
zor sgrub pa'i rten rdzas rnams bshams la :
bdag nyid lhar gsal ba'i mdun du 'char kha dal gyi lha bzhengs pa la gsal btab ste :
oM hrIHSh+Ti wI kr-i tA na na hU~M phaT:
oM sha rI b+h+yo :
ma ri b+h+yo :
khrag ma ma b+h+yo :
tsi ri snying b+h+yo :
snying b+h+yo :
ma ti thod khrag dza :
khrag ti snying la ya :
ni tri chod :
mu lo chod :
sha lo chod :
sha la kying kying b+h+yo :
sa ma ya :
a ti kra ma na ya :
sha rI b+h+yo :
ma ma trag ragasha kha mun tra snying kha rag dun b+h+yo zlog :
ma ti b+h+yo he ma ma ti b+h+yo zlog :
khrag ma ma b+h+yo ha de mo ha ni b+h+yo zlog :
tsi ri snying b+h+yo srog la shAn+tiM b+h+yo zlog :
snying b+h+yo ni sha ku ru thun b+h+yo zlog :
nis+sa ra ni zlog zlog :
ces pa bzlas so :
'khor gyi sngags la :
dkar mo bdun gyi sngags :
oM gnam yer b+h+yo :
sa yer b+h+yo :
ser skyang rje b+h+yo :
rkyang yer sod :
chu yer sod :
me yer yer sod :
dgra snying la b+h+yo b+h+yo :
zhes pa'o :
oM ru lu ru lu ha ha yak+sha bam ril :
khrag la rbad :
rus la chem :
dgra snying la b+h+yo b+h+yo :
b+h+yo b+h+yo :
b+h+yo b+h+yo :
b+h+yo :
ces pa bdud mo bdun gyi sngags so :
oM ru lu ru lu tsa pa la a shug me hU~M b+h+yo b+h+yo dza :
yag mo kha la tse b+h+yo :
rag mo kha la kha tse b+h+yo :
kha tse hU~M b+h+yo :
ru lu ru lu nag mo ha ha hU~M b+h+yo :
b+h+yo b+h+yo :
b+h+yo b+h+yo :
ces pa ma mo bdun gyi sngags so :
oM ya ma snying b+h+yo :
ya ma khrag b+h+yo :
sarba bu d+he b+h+yo :
ya ma rA tsa b+h+yo :
ya ma thum thum b+h+yo :
dgra snying la b+h+yo :
gshin rje bdun gyi sngags so :
de ltar bzlas shing zor kong du thun brab bo :
de yang sngags bzlas pa'i thabs ni :
gtso bo'i sngags brgya brgya la :
'khor gyi sngags bdun bdun bzlas pa'am :
yang na chu ris su bzlas kyang bzang ngo :
de ltar zhag bdun bzlas pa dang :
phyi rtags ni nyi ma shar ba dang :
gdos pa 'dzin pa dang :
dmag dpon byed pa dang :
dar nag 'phyar ba dang :
gzhan yang rtags bzang po sna tshogs 'ong ngo :
bye brag tu phyi rtags char sprin chen po dang :
'tshub ma sbom la nag pa dang :
'brug sgra dang thog ser 'bab pa 'ong ngo :
nang rtags nyal ba'i rmi lam du mi nag dang :
mtsho nag dang :
a tsa ra dang :
bya nag dang :
ras dang dar gos gyon pa dang :
mdung ring thogs pa dang :
dmag dpung bsad pa rnams ni rab yin :
g.yag rgod dang :
khyi dang lug dang :
gcan gzan mang po 'ong ba :
sgra dang 'od la sogs pa 'bring yin :
sems can de dag thag ring zhing mi rgyu ba ni tha ma yin :
yugs sa dang mdze pho rmis na dam tshig bskang zhing tshogs 'khor bya'o :
de nas bzang rtags dang ldan pa dang las la sbyar ba ni rang rang gi skabs dang sbyar ro :
brgyad pa tshogs 'bul zhing skong bshags drag po bya ba ni :
zhi khro spyi gzhung ltar shes par bya'o :
sa ma ya :
rgya rgya rgya :
spyi don gnyis pa mjug las kyi kha bsgyur ba la gnyis te :
spyir bstan pa dang :
bye brag tu bshad pa'o :
dang po ni :
sgrub pa spyi'i dus su dus la babs zhes pa rnams kyi rjes su :
dam rdzas rmad du byung ba'i gtor ma dang :
rang rang mthun pa'i mchod pa 'di bzhes la :
bdag dang rnal 'byor 'khor dang bcas pa la :
mi mthun gnod pa'i tshogs rnams zhi bar mdzod :
tshe dang mnga' thang longs spyod rgyas par spel :
log par lta ba ma lus dbang du sdus :
bstan pa 'jig pa'i dgra bgegs myur du sgrol :
zhes kun la sbyar ro :
gnyis pa bye brag tu bshad pa la bzhi ste :
srung ba dang :
zlog pa dang :
mnan pa dang :
bsad pa'o :
dang po srung ba'i dus su :
dam rdzas mthun pa'i mchod pa 'di bzhes la :
rnal 'byor bdag cag 'khor dang bcas pa la :
nad gdon gnod pa'i tshogs rnams ma lus pa :
thams cad zhi zhing bcol pa'i phrin las mdzod :
ces pa dang :
sri'u la sogs gang bsrung ba'i phrin las bcol lo :
zlog pa'i dus su ni :
dam rdzas mthun pa'i mchod pa 'di bzhes la :
rnal 'byor bdag cag 'khor dang bcas pa la :
gnod pa'i rbod gtong rbad 'dre zor kha dang :
byol po chags che nyam nga ma lus rnams :
thams cad bsgyur zhing bzlog pa'i phrin las mdzod :
ces pa kun gyi mjug tu sbyar te phrin las bcol lo :
bzlog bsgyur chen mo ni 'og nas 'byung ba ltar mdos dang zor la sogs pa gtong ba dang 'phen pa'i dus su bya'o :
gsum pa mnan pa'i dus su ni :
dam rdzas mthun pa'i mchod pa 'di bzhes la :
bstan pa 'jig pa'i dam nyams che ge dang :
bar du gcod pa'i 'byung po pho mo 'di :
lus ngag yid gsum ldang du med par gnon :
rig sngags drag pos grol ba med par chings :
byas pa'i las dang nus mthu gtan nas sod :
rtag tu thar ba med pa'i gnas su chugs :
zhes phrin las bcol lo :
sa ma ya :
rgya rgya rgya :
bzhi pa bsad pa'i dus su ni :
dam rdzas mthun pa'i mchod pa 'di bzhes la :
bstan pa 'jig pa'i dam nyams ru dra 'di :
rang gshed rang la 'beb pa'i phrin las mdzod :
rang bdud rang la slong ba'i phrin las mdzod :
'khor dang bcas pa dgra la dmag la chos :
dgra bo gang yin snying nas zungs la shog :
bdud kyi khram bam dgra la thob la shog :
spu gri 'bar bas dgra srog chod la shog :
phrin las dam la ma 'da' sa ma ya :
zhes bsad pa'i sngags dang bcas pa rdeg go :
sa ma ya :
rgya rgya rgya :
de nas bzlog bsgyur chen mo'i mdos gtong ba dang :
zor 'phen pa dang :
gtor ma gtong ba'i dus su :
sngags pa chas gos nag por byas te :
g.yas na skyes pa pho brgyas go dang bcas :
g.yon na bud med brgya yis dul mo gdab :
rol mo sna tshogs dang bcas nas :
cho ga bya ba ni :
dang por gshin rje gshed po'i bzlog pa bya ba ni :
hU~M:
yab cig khro rgyal gshin rje'i gshed po ni :
zhal gcig phyag gnyis mthing nag 'jigs pa'i sku :
dbu skra kham nag ral pa'i thor cog can :
khrag zhag thig le sbrul gyis rgyan du byas :
sku yi sprul pa lha bran las la 'gyed :
steng gi lha rnams zlog pa'i phrin las mdzod :
gsung gi sprul pas sde brgyad las la 'gyed :
bar gyi gdon rnams zlog pa'i phrin las mdzod :
thugs kyi sprul pas klu rnams las la 'gyed :
'og gi klu rnams zlog pa'i phrin las mdzod :
g.yas kyi phyag na bdud kyi satwa gri bsnams :
srid pa pho gdon zlog pa'i phrin las mdzod :
g.yon gyi sdigs mdzub sbrul gyi zhags pa yis :
srid pa mo gdon zlog pa'i phrin las mdzod :
nyi zla thams cad rgyan du byas pa yis :
nam mkha'i gza' gdon zlog pa'i phrin las mdzod :
sbrul nag 'jigs pa rgyan du byas pa yis :
zhe sdang gdug byed zlog pa'i phrin las mdzod :
khro gtum rngam pa'i chas dang ldan pa yis :
gnod byed dgra sdang zlog pa'i phrin las mdzod :
rnal 'byor bdag gi tshe srings dpal skyed la :
byad kyi sbyor ba zlog pa'i phrin las mdzod :
'jigs byed skur ston khro bo gshin rje'i gshed :
srid pa'i 'khor lo lto na gnas pa yis :
srid pa'i byol kha zlog pa'i phrin las mdzod :
spyi bo'i gtsug na mchod rten nag po yis :
ye shes lha gdon zlog pa'i phrin las mdzod :
lag pa g.yas na mchod rten dkar po bsnams :
srid pa pho rgyud zlog pa'i phrin las mdzod :
lag pa g.yon na mchod rten dmar po bsnams :
srid pa mo rgyud zlog pa'i phrin las mdzod :
b+h+yo :
tshangs pa brgya byin la sogs lha yi gdon :
brjid pa'i stobs kyis zlog pa'i phrin las mdzod :
gang ba bzang po la sogs gnod sbyin gdon :
'jigs pa'i stobs kyis zlog pa'i phrin las mdzod :
za byed rngams pa la sogs srin po'i gdon :
rngams pa'i stobs kyis zlog pa'i phrin las mdzod :
gtso bo kha 'bar la sogs yi dwags gdon :
bzhad pa'i stobs kyis zlog pa'i phrin las mdzod :
byi nA ya ka la sogs bgegs kyi gdon :
'gying ba'i stobs kyis zlog pa'i phrin las mdzod :
byi tri pa tra la sogs gza' yi gdon :
gtum pa'i stobs kyis zlog pa'i phrin las mdzod :
srog bdag dkar po la sogs ging gi gdon :
yang sprul stobs kyis zlog pa'i phrin las mdzod :
yam shud dmar po la sogs btsan gyi gdon :
dregs pa'i stobs kyis zlog pa'i phrin las mdzod :
tel pa phywa sangs la sogs gshin rje'i gdon :
sku yi stobs kyis zlog pa'i phrin las mdzod :
ral gcig nag mo la sogs ma mo'i gdon :
gsung gi stobs kyis zlog pa'i phrin las mdzod :
rol pa skya bo la sogs smu yi gdon :
mgo brnyan stobs kyis zlog pa'i phrin las mdzod :
ma hA de wa la sogs dmu yi gdon :
bden pa'i stobs kyis zlog pa'i phrin las mdzod :
dga' bo 'jog po la sogs klu yi gdon :
gdug pa'i stobs kyis zlog pa'i phrin las mdzod :
pe dkar dgra lha la sogs rgyal po'i gdon :
khro gtum stobs kyis zlog pa'i phrin las mdzod :
nag mo re ti la sogs bdud mo'i gdon :
nga rgyal stobs kyis zlog pa'i phrin las mdzod :
snang srid sde brgyad la sogs gdon gyi tshogs :
gdug pa 'dul mdzad khro bos zlog tu gsol :
ces pa dang zlog pa'i sngags bzlas so :
gnyis pa zor rabs phyung ste zlog pa ni :
hU~M:
sngon tshe ltas ngan zlog pa gang nas byung :
gdong zor nag po gang las byung :
nag po 'char kha gang du byung :
rgyal ba shAkya thub pa la :
nag po bdud kyi bar chad la :
klu srin bdud mo'i cho 'phrul dang :
lhas byin bdud kyi bar chad byung :
dpa' bo khros pa'i cha byad kyis :
khrag gi kong bu'i zor brgyabs pas :
bdud kyi dmag dpung g.yul du bzlog :
bdud mo'i cho 'phrul rang sar bzlog :
lha srin bdud kyi chad pa bzlog :
sngon tshe ltas ngan bzlog pa de ltar bzlog :
da lta zlog pa 'di ltar zlog :
rnal 'byor byang chub sgrub pa la :
ltas ngan bdud kyi bar chad byung :
ltas ngan rdzu 'phrul sna tshogs byung :
lha srin rgyal pos btang ngo zer :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
hU~M:
sngon tshe ltas ngan zlog pa gang las byung :
gdong zor nag po gang las byung :
nag po 'char kha gang las byung :
rgya gar rgyal po sang kri la :
ngan sngags mkhan gyi sngags zor 'dus :
mkha' 'gro 'bum gyi chad pa byung :
sngags mkhan ro langs gsang ba yis :
b+h+yo zor drag po'i sngags bzlas te :
khrag gi kong bu'i zor brgyabs pas :
sngags zor mkha' 'gro'i chad pa bzlog :
sngon ltar bzlog pa de ltar bzlog :
da ltar zlog pa 'di ltar zlog :
mdos zor sha khrag gtor ma 'dis :
bdag cag rgyu sbyor 'khor bcas la :
ban bon sngags zor 'dus pa zlog :
ma mo mkha' 'gro'i chad pa zlog :
dgra dang bgegs kyi steng du zlog :
hU~M:
sngon tshe ltas ngan zlog pa gang las byung :
gdong zor nag po gang las byung :
nag po 'char kha gang las byung :
kha che'i rgyal po hor nag la :
ngan sngags mkhan gyi sngags zor 'dus :
mkha' 'gro 'bum gyi chad pa byung :
sngags mkhan shAkya pra b+ha yis :
b+h+yo zor drag po'i sngags bzlas te :
khrag gi kong bu'i zor brgyabs pas :
sngags zor mkha' 'gro'i chad pa bzlog :
sngon ltar bzlog pa de ltar bzlog :
da ltar zlog pa 'di ltar zlog :
mdos zor sha khrag gtor ma 'dis :
bdag cag rgyu sbyor 'khor bcas la :
ban bon sngags zor 'dus pa zlog :
ma mo mkha' 'gro'i chad pa zlog :
dgra dang bgegs kyi steng du zlog :
hU~M:
sngon tshe ltas ngan zlog pa gang nas byung :
gdong zor nag po gang las byung :
nag po 'char kha gang las byung :
sing ga la yi rgyal po la :
ngan sngags mkhan gyi sngags zor 'dus :
mkha' 'gro 'bum gyi chad pa byung :
sngags mkhan gu na gsang ba yis :
b+h+yo zor drag po'i sngags bzlas te :
khrag gi kong bu'i zor brgyabs pas :
sngags zor mkha' 'gro'i chad pa bzlog :
sngon ltar bzlog pa de ltar bzlog :
da lta zlog pa 'di ltar zlog :
mdos zor sha khrag gtor ma 'dis :
bdag cag rgyu sbyor 'khor bcas kyi :
ban bon sngags zor 'dus pa zlog :
ma mo mkha' 'gro'i chad pa zlog :
dgra dang bgegs kyi steng du zlog :
hU~M:
sngon tshe ltas ngan zlog pa gang las byung :
gdong zor nag po gang las byung :
nag po 'char kha gang las byung :
bal po'i rgyal po mgrin bzang la :
ngan sngags mkhan gyi sngags zor 'dus :
mkha' 'gro 'bum gyi chad pa byung :
sngags mkhan nyi ma'i rgyal mtshan gyis :
b+h+yo zor drag po'i sngags bzlas te :
khrag gi kong bu'i zor brgyabs pas :
sngags zor mkha' 'gro'i chad pa bzlog :
sngon ltar bzlog pa de ltar bzlog :
da lta zlog pa 'di ltar zlog :
mdos zor sha khrag gtor ma 'dis :
bdag cag rgyu sbyor 'khor bcas la :
ban bon sngags zor 'dus pa zlog :
ma mo mkha' 'gro'i chad pa zlog :
dgra dang bgegs kyi steng du zlog :
hU~M:
sngon tshe ltas ngan zlog pa gang las byung :
gdong zor nag po gang las byung :
nag po 'char kha gang las byung :
za hor rgyal po hasti la :
ngan sngags mkhan gyi sngags zor 'dus :
mkha' 'gro 'bum gyi chad pa byung :
sngags mkhan dar ma ko sha yis :
b+h+yo zor drag po'i sngags bzlas te :
khrag gi kong bu'i zor brgyabs pas :
sngags zor mkha' 'gro'i chad pa bzlog :
sngon ltar bzlog pa de ltar bzlog :
da lta zlog pa 'di ltar zlog :
mdos zor sha khrag gtor ma 'dis :
bdag cag rgyu sbyor 'khor bcas la :
ban bon sngags zor 'dus pa zlog :
ma mo mkha' 'gro'i chad pa zlog :
dgra dang bgegs kyi steng du zlog :
sngon tshe de ltar bzlog pa ltar :
da lta rnal 'byor rgyu sbyor la :
bar chad bdud kyi cho 'phrul byung :
gang byung mdos zor gtor mas zlog :
mon nag 'jigs pa'i cha byad can :
mdze pho'i 'khor gyis bskor ba ni :
las kyi gshin rje'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
'gres so :
nag mo dre'u zhon khram bam can :
bud med nag mo'i 'khor gyis bskor :
nad gtong ma mo'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
mi nag rta nag dar nag can :
bya nag khyi nag 'phur zhing nyer :
nag po bdud kyi cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
mi dkar stag dang seng ge zhon :
bya dkar khyi dkar skya shar 'gyed :
srog bdag ging gi cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
bud med nag mo mdzo nag zhon :
bya nag sbra gur nag po ni :
ma bdud rgyal mo'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
mi dkar rta dkar mdung dkar can :
mi rta dkar pos bskor ba ni :
snang srid lha 'dre'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
bshan pa gri thogs dred kyi gzugs :
gcan gzan mang pos bskor ba ni :
sha za srin po'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
bud med mi sdug gcan gzan zhon :
nag mo khros mas bskor ba ni :
khrag 'thung srin po'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
mi dmar rta dmar zhon nas ni :
skyes phran rA dza'i 'khor gyis bskor :
dmar po btsan gyi cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
btsun pa btsan po 'bag seng dang :
rol mo lha khang sku gzugs ni :
rgyal po chen po'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
'dab chags pho rog 'phur zhing lding :
mun pa nag pos 'thibs pa ni :
nag po dmu yi cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
spyang ki sngon mo nyer zhing rgyug :
ban+d+he skyes phran bro pa ni :
rdo rje legs pa'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
mi lus gcan gzan slog pa gyon :
lus la me stag 'phro ba ni :
gnod sbyin pho mo'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
ban nag bon nag dar nag dang :
nag po'i tshogs kyis bskor ba ni :
chos skyong mgon po'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
sprang po h+yal po glang mkhar khyer :
spra spre'u byi las bskor ba ni :
the'u brang 'gong po'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
sprang po khyi spyang rgod pa dang :
btsun pa dam nyams la sogs pa :
dam sri langs pa'i cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
ba glang sbal sbrul sdom sdig dang :
mtsho dang ne'u gseng chu mig ni :
sa bdag klu gnyan cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
thog rbab sgyogs dang mda' rdo 'phen :
ser ba 'bab cing rlung 'tshub ston :
rbod gtong spyi yi cho 'phrul yin :
mdos zor sha khrag gtor ma 'dis :
de yang steng phrad steng du zlog :
de yang 'og phrad 'og tu zlog :
de yang phyogs phrad phyogs su zlog :
de yang mtshams phrad mtshams su zlog :
dgra dang bgegs kyi steng du zlog :
gsum pa dmigs bya bzung nas zlog pa ni :
hU~M:
yab cig 'jam dpal gshin rje ni :
zlog sgyur byed pa'i stobs po che :
khram kha sgyur ba'i mthu bo che :
zor kha sgyur ba'i nga ro can :
do nub srid pa'i khrom kha sgyur :
do nub lha 'dre'i dmag sna drongs :
phas kyi rbod gtong byed pa zlog :
nyungs zor mtshe zor 'phen pa zlog :
'byung po'i thod zor 'phen pa zlog :
gshin rje'i 'khor lo bskor ba\u0f8e
phur pa'i dbal kha 'phen pa\u0f8e
ma mo'i khrag zor 'phen pa\u0f8e
bdud kyi khram la 'debs pa\u0f8e
rgyal po thog rgyug byed pa\u0f8e
btsan gyi sho rdo 'phen pa\u0f8e
gza' yi king kang 'beb pa\u0f8e
srin po'i za res byed pa\u0f8e
gnod sbyin pho mo'i gdug rtsub\u0f8e
klu yi byad du bcug pa\u0f8e
lha chad gnam las babs pa\u0f8e
mu stegs bar chad byed pa\u0f8e
ltas ngan brgyad cu rtsa gcig\u0f8e
ye 'drog sum brgya drug cu\u0f8e
bram zes tshe la brku ba\u0f8e
ban+d+he'i sngags zor 'phen pa\u0f8e
bon po'i tso dmar 'phen pa\u0f8e
sum pa'i glang zor 'phen pa\u0f8e
skyes pas mda' zor 'phen pa\u0f8e
bud med nag mo'i dmod mo\u0f8e
bon po'i smrang zor 'phen pa\u0f8e
dgra bcom dmod zor 'phen pa\u0f8e
'char ka'i par bu 'phen pa\u0f8e
srid pa'i dal kha g.yos pa\u0f8e
mo ngan chag kha che ba\u0f8e
rmis ltas mtshan ltas ngan pa\u0f8e
lo kag zla kag thams cad\u0f8e
brgya 'dre stong 'dre byed pa\u0f8e
pho nya'i rbod gtong byed pa\u0f8e
yas kyi bdud du babs pa\u0f8e
mas kyi sri ru langs pa\u0f8e
ltag pa'i bdud du babs pa\u0f8e
dpral ba'i gshed du 'khor ba\u0f8e
pha mes dur sri langs pa\u0f8e
g.yas nas pho brgyas mtshon brdar\u0f8e
g.yon nas mo brgyas dug sbyor\u0f8e
mdun nas rtsang bzhin 'dzugs pa\u0f8e
rgyab nas khyi bzhin 'breng ba\u0f8e
ngo la gdong thub byed pa\u0f8e
lkog nas 'bu bzhin g.yeng ba\u0f8e
mi la nad du gtong ba\u0f8e
phyugs la god kha byed pa\u0f8e
gnam gyi dal kha 'babs pa\u0f8e
sa yi dug kha 'babs pa\u0f8e
mi mthun gnod pa ma lus zlog :
thams cad zlog pa'i phrin las mdzod :
oM hrIHSh+Ti wI kr-i tA na na hU~M phaT:
dgra bo la snying kha rag b+h+yo :
nA ga du na zlog :
pa tra pa tra zlog :
ma ma bi na zlog :
rA tsa du na zlog :
da tri su tri zlog :
za tri zhu tri zlog :
yak+Sha pa tra zlog :
shU la tsa tri pa sha zlog :
ya ma ra ti zlog :
rak+sha tsit+ta zlog :
pu pa ra tsit+ta snying gzer chod :
hU~M hU~M b+h+yo b+h+yo zlog zlog :
ces brgya rtsa brgyad bzlas so :
bzhi pa zor gyi pho nya bstod cing dpung bskyed pa ni :
hU~M:
nyi ma lho phyogs pha ki na :
las kyi gshin rje nag po bdun :
phyag na zlog pa'i zor kong thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM ya ma ting snying b+h+yo :
zhes lan bdun bzlas so :
hU~M:
nyi ma nub phyogs pha ki na :
nag po bdud rgyal nag po bdun :
phyag na zlog pa'i zor kong thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM ru lu ru lu ha ha yak+sha bam ril :
sogs bzlas so :
hU~M:
nyi ma byang phyogs pha ki na :
srid pa'i ma mo dkar mo bdun :
phyag na zlog pa'i rdo zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM gnam yer b+h+yo :
zhes pa bzlas so :
hU~M:
nyi ma shar phyogs pha ki na :
srid pa'i ma mo nag mo bdun :
phyag na zlog pa'i gtor zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM ru lu ru tsa pa tsa pa :
zhes bzlas so :
bshan pa bzhi bskul ni :
hU~M:
sku yi sprul pa mthu bo che :
nyi ma shar phyogs pha ki na :
ban nag nyi ma'i ga sha can :
phyag na zlog pa'i gtor zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM badzra tsi du ni rbad rbad swA hA:
dgra la b+h+yo b+h+yo zlog zlog :
hU~M:
gsung gi sprul pa mthu bo che :
nyi ma lho phyogs pha ki na :
bon nag ral pa'i thor tshugs can :
phyag na zlog pa'i gtor zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM snying khrag dun rmugs rbad rbad swA hA:
dgra la b+h+yo b+h+yo zlog zlog :
hU~M:
thugs kyi sprul pa mthu bo che :
nyi ma nub phyogs pha ki na :
dmag dpon mtshon gyi dpa' chas can :
phyag na zlog pa'i gtor zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM thum ril khug :
ling rbad rbad swA hA:
dgra la b+h+yo b+h+yo zlog zlog :
hU~M:
phrin las sprul pa mthu bo che :
nyi ma byang phyogs pha ki na :
mon nag 'jigs pa'i cha lugs can :
phyag na zlog pa'i gtor zor thogs :
sngon nas sngags zor bzlog pa'i lha :
dmar gyi gtor ma 'di bzhes la :
do nub zlog pa'i dmag dpung mdzod :
oM snying khrag dun rmugs rbad rbad swA hA:
dgra la b+h+yo b+h+yo zlog zlog :
zor bdag mo bzhi bskul ba ni :
hU~M:
phyogs phyogs de ni pha ki na :
nyi ma shar phyogs pha ki na :
zla tshes kha sbyar nang shed na :
bal mo nyi ma'i ga sha can :
phyag na ma mo'i kong zor thogs :
sngon nas sngags zor bzlog pa'i lha :
shar gyi phyogs nas gshegs su gsol :
sha khrag kong bus rol te mchod :
dmar gyi gtor ma 'di bzhes la :
do nub zlog pa'i dmag dpung mdzod :
hU~M:
phyogs phyogs de ni pha ki na :
nyi ma lho phyogs pha ki na :
zla tshes kha sbyar nang shed na :
bal mo gtsug gi zur phud can :
phyag na ma mo'i kong zor thogs :
sngon nas sngags zor bzlog pa'i lha :
lho yi phyogs nas gshegs su gsol :
sha khrag kong bus rol te mchod :
dmar gyi gtor ma 'di bzhes la :
do nub zlog pa'i dmag dpung mdzod :
hU~M:
phyogs phyogs de ni pha ki na :
nyi ma nub phyogs pha ki na :
zla tshes kha sbyar nang shed na :
bal mo 'phrul gyi me long can :
phyag na ma mo'i kong zor thogs :
sngon nas sngags zor bzlog pa'i lha :
nub kyi phyogs nas gshegs su gsol :
sha khrag kong bus rol te mchod :
dmar gyi gtor ma 'di bzhes la :
do nub zlog pa'i dmag dpung mdzod :
hU~M:
phyogs phyogs de ni pha ki na :
nyi ma byang phyogs pha ki na :
zla tshes kha sbyar nang shed na :
bal mo gcer bu ral pa can :
phyag na zlog pa'i kong zor thogs :
sngon nas sngags zor bzlog pa'i lha :
byang gi phyogs nas gshegs su gsol :
sha khrag kong bus rol te mchod :
dmar gyi gtor ma 'di bzhes la :
do nub zlog pa'i dmag dpung mdzod :
ma mo bdun tshan bzhi bskul ba ni :
hU~M:
shar phyogs dung khang sgo med po :
yid kyi sgo can nang shed nas :
dung gi ma mo mched sde bdun :
lag na lcags kyi zor skyogs thogs :
sngon nas bzlog pa'i dbang mo che :
drag po zor gyi sna 'dren ma :
shar gyi ma bdun gshegs su gsol :
dmar gyi gtor ma 'di longs la :
do nub zlog pa'i dmag dpung mdzod :
thing mur ya ma sha de b+h+yo :
hU~M:
lho phyogs gser khang sgo med po :
yid kyi sgo can nang shed na :
gser gyi ma mo mched sde bdun :
lag na khrag gi zor skyogs thogs :
sngon nas bzlog pa'i dbang mo che :
drag po zor gyi sna 'dren ma :
lho yi ma bdun gshegs su gsol :
dmar gyi gtor ma 'di longs la :
do nub zlog pa'i dmag dpung mdzod :
thi mur ma kra b+h+yo :
hU~M:
nub phyogs zangs khang sgo med na :
yid kyi sgo can nang shed na :
zangs kyi ma mo mched sde bdun :
lag na khrag gi zor skyogs thogs :
sngon nas bzlog pa'i dbang mo che :
drag po zor gyi sna 'dren ma :
nub kyi ma bdun gshegs su gsol :
dmar gyi gtor ma 'di longs la :
do nub zlog pa'i dmag dpung mdzod :
thi mur ya ma ra tre b+h+yo :
hU~M:
byang phyogs b+han+d+ha'i khang pa na :
yid kyi sgo med nang shed na :
khrag gi ma mo mched sde bdun :
lag na khrag gi zor skyogs thogs :
sngon nas bzlog pa'i dbang mo che :
drag po zor gyi sna 'dren ma :
byang gi ma bdun gshegs su gsol :
dmar gyi gtor ma 'di longs la :
do nub zlog pa'i dmag dpung mdzod :
thi mur ya ma ra tri b+h+yo :
zhes pas sngags rnams brgyad dam nyer gcig bzlas la zor gyi dpung bskyed do :
lnga pa gzu dpang gsol zhing lam bsal ba ni :
dang po chang phud gser skyems gtor zhing :
b+h+yo :
bdag gis ma nyes ma lan no :
dus gsum sangs rgyas gzu dang dpang :
dam can srung ma gzu dang dpang :
lha srin sde brgyad gzu dang dpang :
rnal 'byor bdag gi khrag zor 'di :
steng gi lha la mi 'phen no :
mtho ba rnams kyi zhabs skums shig :
'og gi klu la mi 'phen no :
dma' ba rnams ni dbu zur cig :
bar gyi btsan la mi 'phen no :
lha srin sde brgyad sku zur cig :
ko long gdug pa ma 'chang zhig :
gser skyems gtsang ma 'di gsol la :
rnal 'byor bdag gi grogs mdzod cig :
ces gser skyems phyogs bzhir gtor ro :
drug pa zor 'phang ba la lnga las :
dang po kong zor 'phang ba ni :
hU~M:
'jam dpal thugs las 'khrungs pa'i sras :
'char kha nag po mthu bo che :
sku ni ri rab zom dang mnyam :
gsung gi 'brug sgra 'u ru ru :
thugs ni chos nyid skye 'gag med :
yon tan 'gro don sna tshogs mdzad :
phrin las dgra bgegs pho mo sgrol :
do nub zlog pa'i phrin las mdzod :
khrag gi kong bu lo tshad 'dis :
snang srid lha 'dre'i chad pa zlog :
yungs dkar thun gyi gong bu 'dis :
gshin rje rnams kyi gnod pa zlog :
brag nag la skyes mtshe zor 'dis :
nag po bdud kyi gnod pa zlog :
dri zhim spos kyi reng bu 'dis :
rgyal po rnams kyi gnod pa\u0f8e
yugs sa'i 'phang gi rtsang rnon 'dis :
ma bdud rnams kyi gnod pa\u0f8e
rabs chad khang pa'i dud pa 'dis :
gnod sbyin pho mo'i gdug pa\u0f8e
sha khrag sna tshogs bsags pa 'dis :
klu bdud pho mo'i gnod pa\u0f8e
myos byed chang gi sbang ma 'dis :
the'u brang rnams kyi gnod pa\u0f8e
mar me gsal ba'i sdong po 'dis :
mkha' 'gro rnams kyi gnod pa\u0f8e
gdug pa shing gi tsher ma 'dis :
gza' skar rnams kyi gnod pa\u0f8e
lha bshos khrag gis byugs pa 'dis :
sa bdag rnams kyi gnod pa\u0f8e
me tog bcud can phabs rtsi 'dis :
gri bo rnams kyi gnod pa\u0f8e
drag po'i dug sna mang po 'dis :
'gong po rnams kyi gnod pa\u0f8e
gyi ling rta yi tshil bu 'dis :
dmar po btsan gyi gnod pa\u0f8e
rams kyi phyi mo'i phye ma 'dis :
dmu yi tshogs kyi gnod pa\u0f8e
gu gul sbyar ba'i dri bsung 'dis :
lha chen rnams kyi gnod pa\u0f8e
dar tshon lnga yi tshon sprin 'dis :
rims nad dal yams thams cad\u0f8e
skyes pa pho yi mda' bkra 'dis :
dgra bgegs mtshon cha thams cad\u0f8e
za ma mo yi 'phang bkra yis :
ltas ngan rmi lam ngan pa zlog :
oM ha de mo ha hri da ya s+pha ra Na d+hi ha b+h+yo b+h+yo :
sa ma ya zlog :
a la la pra mo ha b+h+yo :
mA ra ya zlog zlog :
ces kong bu re re la sngags lan bdun bdun bzlas te :
dgra bgegs gang na gnas pa'i phyogs su 'phang ngo :
gnyis pa gtor zor 'phang ba ni :
hU~M:
lcags sam b+han+d+ha'i snod yangs su :
'bru nag phye la ngar zan byas :
dbus su 'char kha'i zhal byas nas :
dpal gyi bshos bus mtha' bskor te :
mar me yungs dkar rtsang gis btsugs :
dug dang thun gyi sngags kyis bsibs :
sha khrag dmar gyis rab brgyan te :
dug nad khrag tu byin gyis brlabs :
drag po sngags kyi gtor ma 'di :
'phen ni 'char kha nyid kyis 'phen :
brdeg ni sdang ba'i dgra la rdeg :
brdeg ni gnod pa'i bgegs la rdeg :
b+h+yo b+h+yo snying gi dkyil du b+h+yo :
zlog go dmar gyi gtor mas zlog :
sgyur ro mi mthun gnod pa sgyur :
snang srid lha 'dre'i chad pa rnams :
dgra dang bgegs kyi steng du sgyur :
bar chad bdud kyi steng du sgyur :
dam nyams ru dra'i steng du b+h+yo :
yul mkhar gnas la gtor zor ya :
gzugs can lus la gtor zor ya :
gzugs med yid la gtor zor ya :
rdul phran bzhin du brlag par byos :
di ha rag mo dun snying tra pa la dun b+h+yo b+h+yo :
b+h+yo b+h+yo :
ha hring hring hU~M hU~M:
ya ya b+h+yo b+h+yo :
zhes brgya bzlas la dgra bgegs kyi steng du 'phang ngo :
gsum pa mda' zor 'phang ba ni :
hU~M:
gdug pa can gyi shing bu la :
ltas ngan bya yi sgro yis bskyon :
dme bo'i khrag dang dug gis byugs :
mchog chen rtsib mas gzhu byas te :
mi yi rgyus pa'i rgyud btags nas :
gnam lcags mda' gzhur byin brlabs te :
bstan pa'i dgra la mda' zor ya :
dang po zhe sdang pha yis bskyed :
zhe sdang rtsad nas bcad pa'i phyir :
snying gi dkyil du mda' zor ya :
bar du 'dod chags ma yi mngal :
'dod chags rtsad nas bcad pa'i phyir :
gsang ba'i dkyil du mda' zor ya :
mtha' ma dri za lte bar 'khor :
skye rgyud rtsad nas bcad pa'i phyir :
lte ba'i dkyil du mda' zor ya :
de las gzugs phung yan lag rgyas :
lnga phung rtsad nas bcad pa'i phyir :
'dus pa'i lus la mda' zor ya :
de nas dbang po rnam shes tshang :
sgo lnga rtsad nas bcad pa'i phyir :
dbang po lnga la mda' zor ya :
nag po pra ma ya ha ri ya :
nag po yak+sha thun :
he tra ba la snying la thun :
ga ni lo tsa srog la thun mA ra ya thun :
har har hur hur nyams pa'i snying la b+h+yo :
zhes brgya rtsa brgyad bzlas te dgra bgegs la 'phang ngo :
bzhi pa rdo zor 'phang ba ni :
hU~M:
tshon skud sngo dmar 'ur thog tu :
dur khrod rdo nag bcug nas ni :
gnam lcags thog tu byin brlabs te :
sdang dgra gnod pa'i bgegs la 'phen :
bar snang khams su 'u ru ru :
dmigs pa'i klad pa'i rgyas su rgyob :
stong gsum gangs ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
stong gsum spang ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
stong gsum brag ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
'dzam gling zangs ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
'dzam gling zangs ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
'dzam gling dngul ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
'dzam gling g.yu ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
'dzam gling shel ris bskor ba nas :
gnod sbyin gdug pa'i bu mo rnams :
sdang ba'i dgra la rdo zor rgyob :
oM pra sa ra b+h+yo :
dun ting b+h+yo phaT:
dan ting b+h+yo phaT:
karma rak+sha b+h+yo :
dza la ting ting b+h+yo :
dza la rak+sha b+h+yo :
rag mo rag mo b+h+yo :
yak+sha b+h+yo yak+sha b+h+yo :
b+h+yo b+h+yo :
di ma b+h+yo :
mu b+h+yo :
zhes brgya rtsa brgyad bzlas la dgra phyogs su 'phang ngo :
lnga pa khrag zor 'phang ba ni :
hU~M:
nag po lcags kyi sla nga'i nang :
dug khrag sbyar ba'i thun byas te :
dug dang nad du byin brlabs nas :
bstan pa 'jig pa'i dgra la 'phen :
nyi ma stong khams dkyil 'khor nas :
srin mo'i nad gtong dgra la b+h+yo :
'jig rten zhabs mnan dkyil 'khor nas :
srin mo'i nad gtong dgra la b+h+yo :
stong gsum stan bting dkyil 'khor nas :
srin mo'i nad gtong dgra la b+h+yo :
bskal pa me dpung 'bar ba'i dkyil 'khor nas :
srin mo'i nad gtong dgra la b+h+yo :
rlung nag 'tshub ma'i dkyil 'khor nas :
srin mo'i nad gtong dgra la b+h+yo :
chu chen rab 'khrugs dkyil 'khor nas :
srin mo'i nad gtong dgra la b+h+yo :
mi ro gsar rnying dkyil 'khor nas :
srin mo'i nad gtong dgra la b+h+yo :
rak+ta mtsho bskyil dkyil 'khor nas :
srin mo'i nad gtong dgra la b+h+yo :
keng rus ri brtsegs dkyil 'khor nas :
srin mo'i nad gtong dgra la b+h+yo :
oM badzra ra tri dgra la ya b+h+yo :
badzra ru tri dgra la ya b+h+yo :
badzra na tri dgra la ya b+h+yo :
badzra shan tri dgra la ya b+h+yo :
badzra ra tri dgra la ya b+h+yo :
trag rak+sha ru lu ru lu bam ril dgra la ya b+h+yo :
nag mo srog sdus khyer yak+sha bam ril b+h+yo :
rag mo dgra bo'i srog la b+h+yo b+h+yo :
ces brgya rtsa brgyad kyis dgra bo'i steng la 'phang ngo :
de nas mdos gang yin par btang la :
phyi mig mi lta bar gnas su log :
nang du phyin nas dal bsdu :
tshe yi cho ga gang yang rung ba bya :
bkra shis gsol lo :
dge ba'i rtsa ba bsngo bar bya'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]shes rab blo ldan snying rje can dang 'phrad par shog :
thugs gter gnyan gyi bka' 'di srungs :
zab rgya :
gsang rgya :
gtad rgya :
gter rgya :
bcom ldan 'das 'jam dpal gshin rje 'char kha nag po'i phrin las kyi rim pa las gsal bar byed pa'i phreng ba zhes bya ba :
bdag 'dra pad+ma thod phreng gis phyi rabs kyi rnal 'byor pa dam tshig dang ldan pa rnams kyi don du sbyar te :
rin po che'i gter du sbas pa'o :
sa ma ya :
rgya rgya rgya :
zab mo'i gter rgya :
dam med la sbas rgya :
skye bo la gsang rgya :
rgya gsum gyis btab bo :[ \u0f88\u0f88\u0f88\u0f88\u0f88 ]rdzogs so :
skye bo mi nag lag tu shor ra re :
mchod rten dkar po'i bum par 'od srung gis byin gyis brlabs pa'i ye d+harmA bris la gzhug :
sku gzugs kyi tha mar :
sarba nA ga rA tsa phu nan bris la ri rab tu gzhug :
mchod rten nag po'i bum par :
oM pu ta pa tra hU~M na ma tre ya da ti ka nan :
sarba ta thA ga tas sa nan :
sarba bi ta pra ti ho :
ha ta bo b+ha ho :
sma ti bA li nan :
oM a sa man+ta ti a nan :
ha daM ni ti :
sha ni ha ra ha ra :
sma ra sma ra ni :
b+hi ga d+ha ra hU~M da hra d+harma de :
sa ra sa ra :
ma ma pa la :
ha sa ha sa :
tra ya tra ya :
ga ga na :
ga ga na :
ma ra ma hA na :
dz+wa la dz+wa la sA ga ni swA hA:
zhes shA ri'i bus byin gyis brlabs pa'i sngags bris la bum par gzhug :
phu gzugs kyi tha mar sarba rA tsa tri nan gyis bskor ba bris la ri rab tu gzhug :
mchod rten dmar po'i bum par :
na ma tri ra sarba ta thA ga ta ha ra hU~M:
zhes cang shes kauN+Di n+yas byin gyis brlabs pa'i sngags bum par gzhug :
ces sngags bsgrub tu blta bar bya'o :
!
gdong zor la brten pa'i zlog dkyil ni /
chos 'byung thod ra rtsibs drug gi khyams phyogs mdog gi snam bu gru bzhi'i khar gru gsum ris bdun tshan re bris pa'i mthar rdor rwa me ris bskor ba phyis kyi phyag len no //
gzhan rnams ni mi dgos /
de'i steng du dbus su many+dzi'i khar zhal gtor /
rtsibs drug la bshos bu nag po gru gsum drug dang ngar glud drug
/khyams la bshos bu dkar po nag po dmar po dmar nag rnams bdun tshan re bkod pa'i so so'i mdun du ngar glud bdun tshan re yang bsham mo /
!
/A+o Di ya na'i zhal nas /
dgra dang bgegs kyi steng du zlog
/zhes pa re re'i mjug tu /
mdos bdag la sogs mdos longs shig
/ces pa 'di rnams thog mtha' bar gsum mi gnang bar re re'i mjug tu sbyar ba phyag len dngos yin la /
thog mtha' bar gsum gnang na rje rat+na bi dzas gnang ba'i cho ga'i lag len du /
re re'i mjug tu sbyar zhes pa de rnams la gur gum dang rgya skyegs kyi na bza' gsol ba las 'os ci mchis zhes bka' spyi bor phebs pa lags ///
/
