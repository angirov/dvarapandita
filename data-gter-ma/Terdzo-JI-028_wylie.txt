\u0f88
dpal mgon ma ning nag po las :
gtor ma la brten pa'i dregs pa'i srog dbang bsdus pa bzhugs so :
che mchog he ru ka dpal dang :
dpal mgon ma ning nag po la :
dang po nyid du phyag 'tshal lo :
dregs pa'i gtor dbang bsdus pa ni :
las la sbyor dngos rjes gsum ste :
sbyor ba sngon 'gro'i las rim ni :
che mchog phyag rdor la sogs pa'i :
yi dam bsnyen pa thems pa dang :
khyad par ma ning bsnyen sgrub rnams :
gzhung ltar thems pa'i slob dpon gyis :
dkyil 'khor rtsibs brgyad sgo rdzogs bya :
dkyil 'khor dbus su khri yi steng :
dpal mgon sku bcas gsham par bya :
gta' gtor rgyun gtor mchod gtor bshams :
yi dam mgon po'i las gzhung bsrang :
ma ning sngags kyis khug par bkug :
tshogs dang bskang gso rgyas par bya :
de dag sngon 'gro'i rim pa 'o :
gnyis pa dngos gzhi'i las rim la :
maN+Dal phul dang zhu gsol dang :
gnyen pos slob bu byin brlabs dang :
gtor dbang dngos su bskur ba dang :
zhal gdams lung gis dbang byin no :
slob bus khrus byas phyag 'tshal te :
dngos po gser dang sman sogs kyi :
maN+Dal rim gsum phul byas nas :
'di ltar gsol ba btab pa ni :
rgyal ba kun dang mnyam sbyor bas :
dregs pa kun la dbang bsgyur ba :
sgrub chen rnal 'byor bdag la dgongs :
bdag cag byang chub sems bskyed cing :
'phags mchod 'gro don bgyid dgongs pas :
bdud dang 'byung po log 'dren dang :
mi nag srin po gdong dmar gyis :
byang chub bar chad bstan pa bshig :
de yi gnyen por dregs pa'i dbang :
chos skyong srog dbang mthu rtsal zhu :
zhes zhus bla mas 'di skad gsungs :
ho :
zhi khro bde gshegs lha bsnyen cing :
rnal 'byor dam tshig la gnas na :
chos skyong rnams kyis bran khol byed :
dam chos tshul bzhin spyod pa na :
ma bsgrub par yang chos skyong nyan :
'on kyang zhu ba de bzhin du :
dregs pa'i gtso mchog ma ning che :
bsrung mar gtad kyis dam tshig srungs :
gnyen po'i dbang ni slob bu nyid :
phyag rdor du yang gsal ba la :
bla ma che mchog du gsal bas snying khar hU~M bri :
lag du rdo rje dril bu gtad la :
hU~M:
gtum chen bzang po deng nas ni :
khyod kyang phyag rdor sku ru gyur :
dpal chen phyag na rdo rje yi :
sku gsung thugs dang yon tan dang :
phrin las lnga ru dbang yang bskur :
khyod kyang phyag rdor skur gyur nas :
dregs pa kun gyi gnyen po ste :
thams cad dbang sdud tshar gcod shog :
oM badzra tsaN+Da sarba duSh+TAn ta ka ha na da ha pa tsa hU~M phaT:
ho :
bu khyod phyag rdor dbang bskur bas :
lus ngag yid gsum sku gsung thugs su gyur nas :
dregs pa dbang du sdud zil gyis mnan nas bran du khol nus pa'i dbang mchog dam pa thob par gyur cig :
gnyis pa ni :
dbang dngos bskur ba la :
gser la sogs dngos po rnam dag gi maN+Dal lan gsum phul byas la :
rdo rje slob dpon che mchog tu gsal bas :
gtor ma sku bcas dpal mgon bskyed :
slob bu yang mgon por bskyed par bya :
ru mtshon bing g.yas snying zhags g.yon :
sgrub yig snying kha bla rdo mchan du gtad :
dpal gtor bu yi spyi bor bzhag :
hU~M:
'og min gnas mchog dam pa nas :
yongs rdzogs dpal gyis byin phob la :
mos pa'i bu la dbang skur cig :
steng phyogs dga' ldan lha yul nas :
lha chen dpal 'bar byin phob la :
mos pa'i bu la dbang skur cig :
bsil ba tshal gyi dur khrod nas :
ma ning nag pos byin\u0f8e
mos pa'i bu la dbang\u0f8e
u tsa la yi dur khrod nas :
srog bdud nag pos byin\u0f8e
mos pa'i bu la dbang\u0f8e
me rlung 'tshub ma'i klong dkyil nas :
yum mchog dpal 'bar byin\u0f8e
mos pa'i bu la dbang\u0f8e
bdud rgyal thod phreng byin phob la :
gnam lcags spu gris\u0f8e
tshogs kyi bdag pos\u0f8e
b+ha ga nag pos\u0f8e
bya rgod thang nag\u0f8e
tA ki nag pos\u0f8e
'dzam lha nag pos\u0f8e
gza' bdud nag pos\u0f8e
gtsug lag khang skyong\u0f8e
khams gsum dbang du 'dus pa'i byin phob la :
srid gsum zil gyis gnon pa'i byin\u0f8e
phrin las rnam bzhi 'grub pa'i byin phob la :
mos pa'i bu la dbang skur cig :
oM badzra ma hA kro ta shrI he ru ka hU~M phaT:
ma hA kro tI shwa rI satwaM:
oM shrI ma hA kA la g+ha na gu h+ya raM sid+d+hi hU~M phaT:
kA ya a b+hi Shiny+tsa oM:
ces sogs tshang bar brjod la bskur :
!
srog dbang gtor ma la brten nas bsdus par bskur ba ni :
gta' gtor :
rgyun gtor :
mchod tshogs bsham la las gzhung bsrang :
ma ning sngags kyis khug par bkug :
mchod bstod tshar rjes su :
bdag nyid che mchog tu gsal bas :
dpal gtor sku dang bcas pa dpal mgon sku dngos su bskyed la :
slob ma yang ma ning du bskyed la :
bing dang ru mtshon g.yas :
snying dang zhags pa g.yon :
sgrub yig snying kha :
bla rdo mchan du gtad :
gtor ma spyi bor bzhag la :
gong gi byin 'beb bya zhing rol mo bsgrags :
che mchog dang ma ning gi rtsa sngags sham bur :
kA ya A b+hi Shiny+tsa oM:
wA ka A b+hi Shiny+tsa A:
tsit+ta A b+hi Shiny+tsa hU~M:
sarba A b+hi Shiny+tsa hrI:
zhes gnas bzhir gtug cing slob bu la yang yang bstim :
rtsa sngags mang du bzlas so :
des kyang dbang bzhi dam par thob nas :
phrin las 'grub par 'gyur ro :
ma ning gi gsang sgrub dbang las tshogs bcas pa dge ri'i brag la :[ \u0f80]atsha :
sa ma ya :
gter rgya :
gtad rgya :
kha tham :
rgya rgya rgya :
dge ri brag nas rat+na gling pas bton //
su la ma bstan snying gi dkyil du chongs //
snying gi bu mchog gcig dang 'phrad par shog
/rgya rgya rgya /
shu b+haM///
/
