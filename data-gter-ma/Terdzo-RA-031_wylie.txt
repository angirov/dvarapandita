@#//
dpal rta mgrin skyer sgang lugs kyi sgrub thabs snying po'i rnam par bshad pa bzhugs so //
oM swasti /
dang po'i las can blo dman la //
snying po'i don rtogs bla ma yi //
gsung gi bdud rtsi 'dir brjod bya //
dmigs pa'i rim pa cung zad bri //
dang po la rang gi mdun du pad+ma'i sdong po rgyas pa'i dbus su /
rtsa ba'i bla ma'i zhal rang la lta bar dmigs /
de'i mtha' brgyud pa'i bla mas bskor /
de'i mdun du yi dam gyi lha /
g.yas su sangs rgyas kyi rnam pa /
rgyab tu dam pa'i chos /
g.yon du 'phags pa'i dge 'dun /
de'i dma' tsam du chos skyong gi rnam par khra chem mer bzhugs par dmigs /
phyogs bzhir rgyal chen sde bzhi yang rang gi bka' bzhin byed par blos dmigs la /
rang gis gtsor byas pa'i pha ma drin can nam mkha' khyab tshad kyi khams gsum sems can thams cad kyi don du skyabs su 'gro ba gcig byed dgos par dmigs pa'i ngang nas /
bdag dang 'gro ba nam mkha'i mtha' dang mnyam pa'i sems can thams cad /
ces pa nas /
dpal ldan bla ma dam pa rnams la skyabs su mchi'o //
yi dam dkyil 'khor\u0f8e
rdzogs pa'i sangs rgyas\u0f8e
dam pa'i chos\u0f8e
'phags pa'i dge 'dun\u0f8e
mkha' 'gro chos skyong rnams la skyabs su mchi'o //
zhes pa la /
rang sems ma yengs par brgya stong khri la sogs par bzlas pa'o //
skyabs 'gro la yang bzhi skor dang drug skor gnyis yod pa las 'di ni drug skor yin no //
sangs rgyas chos dang sogs nas /
'grub par shog
/sems can thams cad bde ba dang nas /
tshad med pa la gnas par gyur cig
/lan gsum /
de rjes skyabs yul rnams rim pa bzhin du bsdus nas stong nyid la cung zad mnyam par gzhag go
/ngan song gi sdug bsngal la 'jigs nas lha mir skye bar 'dod pa'i skyabs su 'gro ba dang sems bskyed pa rnams spyi khyab tu blo dman rnams la mkho bas byas pa'o //
gnyis pa dngos gzhi la swa b+hA was stong par sbyang ba ni /
stong pa'i ngang las zhes pa'i stong pa ni /
sa rdo ri brag sogs dngos po gang yang med pa nam mkha' lta bu /
pad+ma dang nyi ma'i gdan la zhes pa ni /
pad+ma 'dab ma sna tshogs pa nam mkha' la me tog rlung gis bteg pa 'dra ba'i ze'u 'bru'i steng du /
nyi ma'i dkyil 'khor maN+Dal kha sbubs pa lta bu la /
khong stong ma yin pa kha dog dmar po tsha zer 'bar ba dper na mgar gyi sol mal nas drang ba'i lcags gong la me 'bar ba 'dra ba /
de nyid kyi steng du rang gi sems nyid kyi ngo bo hrIHyig ring cha tsheg drag can me long gi steng du nas 'bru lang ba ltar yar langs te yod pa /
de las 'od zer 'phros sangs rgyas byang sems mchod /
sems can thams cad kyi sdig sgrib sbyangs /
dgra bgegs gnod byed thams cad bya sgro me la bsregs pa bzhin du thal bar byas /
sangs rgyas byang sems kyi nus mthu thams cad 'od zer gyi rnam par rang dang lhan cig tu tshur 'dus hrIHla thim pas rkyen byas te /
rang nyid khro bo'i rgyal po rta mgrin sku mdog dmar po zhal phyag yongs rdzogs gzhung bzhin legs par bskyed /
phyag thams cad phyir brkyang ste bgegs kyi rgyal po gnod byed thams cad la sdigs pa'i tshul byed /
mdung rtse gsum ni mdung lcags gsum rtsa ba gcig tu 'dus pa lta bu'o //
gzhan rnams gzhung ltar ro //
mi lpags kyi g.yang gzhi dang glang chen gyi ko rlon gnyis mi mgo g.yas dang glang mgo g.yon bstan pa gnyis ka brtsegs te rkang lag gnyis gnyis mnyam par mgrin par dkris pa /
bskal pa'i dus kyi me lta bu 'jig rten gsum po dus gcig la sreg par byed pa'i me dpung drag tu 'bar zhing 'khrugs pa'i dbus na bzhugs pa /
mgrin pa dang byin pa gnyis kyi bar du rang 'dra ba'i khro bo gdug pa can gnod byed thams cad skad cig phye mar brlag nus pa dpag tu med pa go mtshams med par khrab gyon pa lta bur gsal btab /
de ltar snang la rang bzhin med pa rngam 'jigs chen por gsal ba'i gnas gsum gyi yig 'bru dang /
hU~M gi stod du nyi ma'i dkyil 'khor sngar dang 'dra ba'i steng du hrIHyig gi mtha' skor du /
mdun nas snying po rtsa sngags rnams rim pa bzhin du g.yas skor du bkod pa /
de yang yig 'bru rnams mgo gyen du bstan pa kha nang du blta ba /
yig 'bru dmar po 'od zer kha dog sna lnga pa 'phro ba de la sems gtad de bzlas pa bya dgos la /
las dang po pa la dmigs pa gcig la sun 'gro ba lta bu 'byung ba yin pas /
dang po lha sku la sems gtad la sngags brgya rtsa re bzla /
gnyis pa sngags phreng dmar po las sngags phreng gnyis pa mched nas byung bar sems gtad la de tsam re bzla /
gsum pa sngags phreng las 'od zer 'phros /
sangs rgyas byang sems thams cad mchod pas mnyes par sems gtad la de tsam re bzla /
bzhi pa rang gi ba spu'i bu ga nas khro chung dpag tu med pa phar 'phros nas rang la gnod pa'i gnod byed thams cad tshar bcad nas /
slar yang khro chung rnams tshur thim pa la sems gtad la de tsam re bzla //
lnga pa zhal gsum kas sngags bzla ba dang snang srid thams cad la sngags kyi rang sgra sgrog pa la sems gtad la de tsam re bzla /
drug pa sangs rgyas byang sems thams cad kyis rang la bzla grogs byed tshul byas pa la sems gtad la de tsam re bzla /
bdun pa rang lha skur gsal btab pa'i sku mdog rgyan cha phyag mtshan phyi snod nang bcud thams cad la sems gtad la de tsam re bzla /
dmigs skor bdun pa'o //
de thams cad la sems rtse gcig tu bsgrim pa la nan tan cher byas na lha srin sde brgyad kyi snying khrag thang la lhung bar the tshom med /
phyi snod nang bcud thams cad 'od gsal du bcug la zhal phyag yig 'bru gdan dang bcas pa bsdu tshul stong nyid du bzhag pa ni bla ma'i zhal rgyun la byed pa'o //
slar yang rang lha skur langs la dge ba bsngo zhing thun mtshams la 'jug cing mi dmigs pas rgyas gdab par bya'o //
pad+ma dbang gi dmigs skor bdun po 'di tA ra nA thas smras pa'o //
sarba mang+ga laM///
/
