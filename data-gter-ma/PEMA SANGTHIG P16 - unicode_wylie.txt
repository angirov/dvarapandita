\u0f88
pad+ma gsang ba'i thig le las :
smin byed dbang gi byang bu bzhugs :
\u0f88\u0f88\u0f88
rtsa gsum kun 'dus pad+ma 'byung :
mtsho skyes rgyal ba la btud nas :
'chi med rtag pa rdo rje'i srog :
bsgrub phyir smin byed cho ga bstan :[ \u0f88\u0f88\u0f88 ]blo chen rin po che'i gang zag :
de nyid shes pa'i slob dpon la :
bsten te zab mo'i lam 'di nyid :
srog lus gces rgu'i bdog pa bcas :
ltos med phul te dbang bskur zhu :
nus par ldan pa'i bla ma yis :
brtson 'grus ldan pa'i slob ma la :
rang dang gzhan don nus gyur pa'i :
dbang bskur thog mar gsol ba gdab :
kye hoHrdo rje 'dzin rgyal po :
bdag la dgongs par mdzad du gsol :
khams gsum 'khor ba'i g.yang sa las :
sgrol phyir dbang mchog bstsal du gsol :
zhes pas gsol btab rigs brtags la :
dbang bskur bya ba'i skal ldan na :
slob dpon bdag nyid nus ldan phyir :
rtsa gsum bsnyen pa rgyas par bya :
de nas thog mar dben gnas su :
snang dang mi snang bdag po las :
dkyil 'khor sa gzhi legs par bslang :
bzung zhing dbang du gyur byas la :
rin po che yi bum pa ni :
lnga tshan lnga yi bcud kyis gtams :
kha rgyan mgul chings dbu rgyan dang :
gzungs thag rdo rjes mnga' gsol te :
dkyil 'khor dbus su yang dag bkod :
bum pa b+h+rU~M las gzhal yas khang :
tshad dang mtshan nyid yongs rdzogs dbus :
rtsa gsum tshe yi lha tshogs rnams :
chu zla 'ja' tshon lta bur bsam :
sngags mthar ka la sha a b+hi Shiny+tsa b+h+rU~M:
zhes pa'i sngags 'di stong phrag bzlas :
slob ma'i sdig sgrib bag chags kun :
sbyang phyir zhi drag phyed mas bsngo :
dngos gzhi thog mar ye shes dbab :
slob ma langs te rkang pa gshib :
lag pa spyi bor thal mo sbyar :
dmigs pa slob ma he ru ka :
rta mchog rgyal por gsal ba yi :
snying gar chu skyes nyi zla'i dbus :
'chi med ye shes tshe dpag med :
de yi thugs kar mkha' 'gro ma :
gsang ba ye shes dmar gsal mdangs :
DA ru dkrol zhing thod chang bsnams :
'od dmar zhags pas bskor ba yi :
gsang bar g.yung drung ris dmar po :
g.yon phyogs drag tu 'khor ba las :
mkha' 'gro bde ba'i gar dang sgras :
sras bcas rgyal rnams dbang med bkug :
slob ma'i lus la thim par bsam :
rtsa ba'i sngags mthar 'beb sngags sbyar :
chags pa'i rdul gyis gos pa'i ras :
byi la nag po'i brun dag ni :
yi dwags me la bsregs pa dang :
cang te'u rol mo'i sgra yis dbab :
lus la phebs na mchong dang rgyug :
gar 'khrab ngag la byin phebs na :
saMskr-ita dang mkha' 'gro'i skad :
thol byung smra zhing yid phebs na :
bde gsal mi rtog rtsol med skye :
de tshe brtan pa'i sngags rgya yis :
rnal 'byor ye shes brtan par bya :
kyai ho :
rnal 'byor chen po bde ba che :
ye shes chen po gsal ba che :
dkyil 'khor chen po bdag 'tshal na :
dpa' bo chen pos gnang du gsol :
zhes pas gsol ba gdab pa las :
dkyil 'khor sgo phyes lha ngo bstan :
lus sgrib dag phyir bum pa ni :
rgyan ldan pad+ma can gyis thogs :
slob ma'i spyi bor bzhag cing bskur :
hU~M:
bum pa zlum po chos sku'i gzhal yas khang :
bum rdzas snang ba longs spyod rdzogs pa'i dpal :
gnyis med zung 'jug 'chi med bdud rtsi'i chus :
skal ldan rigs kyi bu la dbang bskur pas :
lus kyi sgrib dag phung khams lha skur smin :
rigs lnga rgyal ba'i dbang mchog yongs rdzogs te :
rnam smin rig 'dzin sa bon nyer thob shog :
bud+d+ha ka la sha a b+hi Shiny+tsa hU~M:
badzra\u0f8e
rat+na\u0f8epad+ma\u0f8e
karma\u0f8e
sbyar /
rjes 'brel lha yi phyag rgya las :
gnyis pa spros te spyi bor gzhag :
oM AHhU~M:
chos sku stong gsal ma bcos spros dang bral :
longs sku gsal la ma 'dres gu ru'i sku :
sprul sku sna tshogs thabs kyis 'gro don mdzad :
sngon tshe pad 'byung khyed dang smon lam gcig :
da lta bdag dang slob ma'i stangs bzung ste :
srog gi phyir yang mi gtong sgrub lags na :
ye shes rab 'byams dbang chen bskur du gsol :
kA ya badzra a b+hi Shiny+tsa hU~M:
zhes brjod sku gzugs spyi bor gzhag :
bzlas pa'i lung sbyin sngags kyi phreng :
mgrin par bzhag te don dbang bskur :
A:
brjod pa kun gyi gzhi ru gnas gyur pa'i :
ngag la rdo rje'i sngags kyi dbang bskur pas :
grags stong rdo rje'i rol mor 'byams klas pa :
mi 'gag gsung gi dbang mchog thob par shog :
wA ka badzra a b+hi Shiny+tsa A:
dwangs gsal me long snying gar gtad :
spros bral don gyi thugs dbang bskur :
hU~M:
ma bcos spros dang bral ba'i rang rig pa :
'od gsal ka nas dag pa gdod ma'i gshis :
ye grol lhun 'byams dgongs pa'i srog gtad pas :
mi shigs thugs kyi dbang mchog thob par shog :
tsit+ta badzra a b+hi Shiny+tsa hU~M:
sgeg sogs mchod pa'i lha mo yis :
phyag rgya'i gzugs kyi mnga' gsol bya :
trAM:
dga' ba bzhi dang stong pa bzhi :
lha yi phyag rgyar rang shar ba'i :
sgeg sogs mchod pa'i lha mo yi :
yon tan rab 'byams dbang mchog bskur :
oM badzra lA s+yai mA l+ye gIrtI nirtI puSh+pe d+hU pe A lo ke g+han+d+he aHhU~M:
sku gsung thugs kyi dam tshig sbyin :
hU~M:
khyod ni rdo rje slob dpon te :
las rnams ma lus kun byos shig :
sku gsung thugs kyi dam gzung la :
khams gsum dag pa'i sa la skyol :
badzra kA wa tsi sa ma ya b+ho d+hi tsit+ta A:
phrin las sgo ma'i sku gzugs bstim :
hrI:
tshad med bzhi po gnas dag pa'i :
mi shigs sprul pa'i sgo ma bzhi :
lha sku phyag rgya'i dbang bskur pas :
phrin las rab 'byams dbang thob shog :
dzaHhU~M baM ho a b+hi Shiny+tsa hU~M:
zab pa'i rgyud bzhin bskyed rim gyi :
rnal 'byor zab mo'i man ngag bstan :
thun mong tshe yi dbang bskur ltar :
dngos grub rdzas kyis zhal bsro bya :
sa ma ya :
sbas rgya :
gter rgya :
zab rgya :[ \u0f88\u0f88\u0f88 ]kho bo gsang ming bdud 'joms rdo rjes mdo khams nam mkha' mdzod kyi gsang phug gong ma nas la bse'i rdo rje mkhyid gang ba zhig dngos grub tu thob pa'i smin byed dbang gi byang bu las /
mkha' 'gro brda bkrol gyis gtan la phab pa bod yul mtha' dbus bde skyid kyi dpal la spyod cing mgon po pad+mAka ra'i go 'phang 'thob pa'i rgyur gyur cig //
/[ \u0f88 \u0f88\u0f88\u0f88 ]thun mong tshe yi dbang bskur ni :
slob ma'i rgyud sbyangs sems gnyis bskyed :
kye ho :
thugs rje'i bdag nyid slob dpon gyis :
bdag cag 'khor ba las sgrol phyir :
'chi med tshe yi dkyil 'khor du :
ma smin smin byed dbang bskur stsol :
lan gsum gsol gdab ye shes dbab :
brtan par byas rjes tshe bum ni :
'chi med lha yi phyag rgyar gsal :
oM:
mi 'gyur snying po 'od gsal ba :
rdo rje'i rang bzhin 'pho 'gyur bral :
lhar snang ye shes phyag rgya che :
sku gsung thugs kyi dbang bskur ro :
kA ya wA ka tsit+ta a b+hi Shiny+tsa hU~M:
zhes brjod ye shes dbang chen bskur :
oM:
bkra shis snying po tshe yi dngos :
rtag pa dam pa rdo rje'i srog :
grub pa'i bcud len 'chi med dbyig :
myang pas ye shes mchog thob bsam :
oM badzra A yu She sid+d+hi pha la hU~M:
snying por dril ba'i dbang bskur 'dis :
thun mong tshe yi dngos grub dang :
khyad par mchog tu mi 'gyur ba'i :
ye shes 'thob par the tshom med :[ \u0f80]atsha brda thim :
