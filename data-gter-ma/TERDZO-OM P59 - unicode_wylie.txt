oM swasti /
rin chen mang sprul rnam thos sras //
gnod sbyin dbang po der btud nas //
gang gi sgrub thabs rjes gnang gi
/cho ga mdo tsam gsal bar bya //
'dir mdung dmar can yang gsang phyag mtshan bzhi pa'i sgrub thabs rjes gnang gi cho ga thams cad nang sgrub rta sngon can gyi cho ga shes nas 'jug par bya ste /
de la sbyor ba yo byad kyi gshom dang /
dngos gzhi sgrub pa'i thabs /
rjes gnang gi cho ga'o //
dang po yo byad bsham pa ni /
sgrub pa'i skabs su maN+Dal gyi dbus su bla rdo'i gri snying 'jog par gsungs kyang rjes gnang tsam la rten gtor bkod pa sogs nang sgrub kyi skabs bzhin no //

//gnyis pa sgrub pa'i thabs ni /
bdag bskyed sogs 'dra ba las /
mdun gyi rten bsang sbyang /
stong pa'i ngang las b+h+rU~M las gzhal yas khang gru bzhi sgo bzhi rta babs dang bcas pa rdo rje'i sa gzhi la gnas shing rwa bas bskor ba /
mtshan nyid thams cad rdzogs shing rgyan gyis brgyan pa'i lte bar /
tsa las seng ge'i steng du rin po che'i khri pad zla nyi ma'i gdan la bai yig dmar po'i 'phro 'du las rgyal po chen po rnam thos sras sku mdog dmar po zhal gcig phyag gnyis pa /
spyan gnyis dmar la zlum pa /
zhal gdangs shing mche ba gtsigs pa /
phyag g.yas stag gi rgyal mtshan dang mdung dmar 'phyar zhing g.yon ne'u le dang lcags kyu 'dzin pa /
sku brjid pa'i cha lugs can dar gyi na bza' dang rdo rjes mtshan pa'i bse khrab gsol ba gser gyi ska rags can /
dbu la bse'i rmog zhu dar dmar gyi cod pan 'phur ba bcings pa /
sku dang phyag mtshan las 'od zer dmar po lcags kyu lta bu 'phro bas 'gro ba thams cad dbang du sdud par sgom /
rang gi thugs ka'i hU~M gi 'od zer las khro bo 'dod pa'i rgyal po byung ste rgyal po 'khor bcas spyan drangs par bsam zhing lcags kyu'i phyag rgya bcings la /
hU~M/
ri rgyal lhun po'i byang phyogs nas //
rgyal po chen po rnam thos sras //
sku mdog ye nas dmar gsal la //
phyag g.yas rgyal mtshan mdung dmar thogs //
phyag g.yon ne'u le lcags kyu 'dzin //
bskal pa bzang po'i dus tsam na //
mngon par rdzogs par sangs rgyas kyang //
da lta rgyal po'i tshul du bzhugs //
gnod sbyin nor lha pho mo dang //
klu chen brgyad po 'khor dang bcas //
byang phyogs gnas na bzhugs pa rnams //
gnas 'dir spyan 'dren gshegs su gsol //
oM ma hA yak+Sha rA dza be shra ma NA sa ma ya dzaH
zhes pas spyan drangs /
cod pan gyi dbang bskur ba nas gzung /
mchod bstod bzlas pa /
gtor ma 'bul ba sogs nas rjes chog gi bar nang sgrub rta sngon gyi skabs bzhin dang //
!
//gsum pa rjes gnang gi cho ga'ang (lo rgyus skabs /bzhi las /
'di nyid mdung dmar can yang gsang phyag mtshan bzhi pa'i rjes gnang zab mo /
zhes dang /mchan /)lha'i mngon rtogs spo ba sogs 'di'i dgos chos tsam las gzhan dbye ba med pas de ltar shes par bya'o //
bsnyen sgrub las sbyor gyi man ngag zhib mo ni gter gzhung rtsa ba dang gnyag dbon chos rje'i yi ge la blta bar bya'o //
'di la yang gsang mkha' 'gro ltar sgrub pa zhes pa'i tha snyad ni sgrub pa'i skabs su thugs kar bai las rgyal po rang 'dra bskyed pa'i phyogs bzhir ma trag bzhi las mkha' 'gro ma bzhi bskyed par bshad pa las grags shing /
rtsa ba'i 'khor du rta bdag brgyad dang /
klu chen brgyad bskyed pa'ang gsungs shing /
rjes gnang gi skabs 'dir gtso bo dang las mkhan te lha gnyis su bshad pa'ang 'dug mod /
gzhung rtsa ba las gtso rkyang du gsungs pa ltar byas so //
'di dang mthun pa'i sgrub thabs chos dbang gi gter ma zhig kyang snang ngo //
yang rat+na gling pa dang pad+ma gling pa'i gter ma'i phyag mtshan bzhi pa ni /
gtso bo 'di dang mngon rtogs mtshungs pa la /
rta bdag brgyad kyis bskor ba'i sgrub thabs spyi khog 'di dang mthun rung du yod kyang /
rjes gnang gi cho ga ni tha dad pa'o //
shes par 'dod na sgrub thabs dngos grub rol mtsho dang rjes gnang gter gzhung las shes par bya'o //

//rgyal chen phyi nang gsang ba yi //
rnam 'a~Xgyur sgrub thabs mtha' me~Xd pa'i //
snying po rdo~X rje~X 'dzin dbang gi
/zhal lung ji bzhin nyung ngur dril //
mdung dmar can yang gsang phyag mtshan bzhi pa'i sgrub thabs rjes gnang dang bcas pa'i le'u tshan no ///
/
