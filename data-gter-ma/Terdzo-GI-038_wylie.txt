@#//
gter khyim nas gsungs pa'i sde brgyad spyi sgos kyi gsol mchod phrin las kyi rim pa bzhugs so //
na mo ya mAn+ta kA ya /
bstan srung dregs byed sde brgyad la rgyun gsol dang /
drag po mngon spyod kyi skabs su las byed dmag mi sbran pa'i tshe /
phrin las kyi rim pa ni /
thod pa'am drag po'i snod du rgyas par na sde brgyad kyi grangs dang mnyam pa'i bshos bu'am /
bsdu na sde brgyad tshan pa re la bshos bu re'i rtsis kyi mthar ong kyu dang ril bu ci mang gis bskor /
sha khrag gi rgyan dmar tse re ba byas pa bsham /
khrag gi ar+g+haM dbang po'i me tog sha chen gyi spos tshil chen gyi mar me mkhris chen gyi dri chab sha rus kyi zhal zas rkang gling thod rnga'i rol mo sman rag chang khrag rnams bsham /
bdag ya mAn+ta ka'i nga rgyal la gnas pas /
dregs pa spyi srog /   A+eHpho rgyud /   tri mo rgyud /   ma klu rgyud /   phu sa mA dzaH
bdag ya mAn+ta kar gsal ba'i thugs ka nas las kyi gshin rje lcags kyu dang zhags pa thogs pa grangs med pa spros pas /
snang zhing srid pa'i lha srin sde brgyad thams cad kyi snying nas lcags kyus bzung mgrin pa nas zhags pas bcings te kha ba bu yug 'tshubs pa ltar bdag gi mdun du skad cig gis bkug par gyur par bsam la sha chen gyi spos bsreg
/dur khrod kyi rol mo'i sgra dang bcas nga ro'i dbyangs kyis 'bod pa ni /
hU~M A+eH
rdo rje 'chang dang shAka thub thod phreng rtsal //
gsang ba'i bdag po ha ya grI wa dang //
ya mAn+ta ka'i spyan sngar khas blangs shing //
dam bcas srog snying phul pa'i srung ma'i tshogs //
snang srid dregs pa sde brgyad da tshur byon //
lha dbang brgya byin thags bzang ris dang ni //
klu rgyal dga' bo bdud /   bya rog mgo brtsegs dang //
lha   tshangs pa dang ni mi'am ci /   ljon pa rta mgo can //
srin po   lang+ka mgrin bcu bdud rgyal dmu rje btsan //
phyi~X yi lha srin sde brgyad myur du shog
/klu rgyal   sog ma med dang ma mo tsa mun tri //
gshin rje dmar po gza' bdud rgyal po dang //
btsan bdud nag po bdud mo gser mig pa //
yul lha ma hA de ba 'brug sgrog sman /   mo /
nanga~X gi dregs pa sde brgyad la 'ur shog
/dbang phyug lha chen   ma hA de wa /'chi bdag mgo dgu klu
/gshin rje chos rgyal ma mo /   e ka tsA ti dang //
bdud   rol pa rkya gcig srin po rak+sha nag
/gnod sbyin lo ka tsa ra gza'/   khyab 'jug che //
gsa~Xng ba'i sde brgyad da lta 'dur la shog
/bi nA ya ka dmu bdud ha ling+ka //
mu kha le dang srin po rak+sha nag
/ma mo gsod byed  ma / klu btsan /   rol po glog 'khyug dang //
gshin rje   yak+sha kA la bya rog mgo brtsegs bdud //
sba~Xs pa'i dregs pa sde brgyad rgyug cing shog
/bdud   yab rje nag po srog bdag /   dkar po snying 'byin dang //
yul lha phya sangs dpal mgon nag po dang //
dam can rdor legs   nag po /srin po srog gi bdag
/gnam the'u dkar po sgrol ging yam shud dmar //
ma mo   re ma tI sogs bstan pa skyong mdzad pa'i //
dregs pa~X sde brgyad rings par da shog cig
/sbrul mgo can btsan dmu rje ya ba ti //
bdud   nag /po bkrag med srin po srog gcod nag
/nag po   klu bdud sbrul zhags   can /gnod sbyin srog gcod nag
/ma mo nag mo khrag 'dzag ma la sogs //
drag po sngags kyi~X sde brgyad sa mA dza //
gling bzhi gling phran gnam sa bar snang dang //
gnas yul dur khrod mtsho gling 'bab chu dang //
sa rdo ri brag lha khang rgyal po'i khab //
de sogs yul dang gnas dang ming srog la //
btags shing chags pa'i~X sde brgyad gnas 'dir dzaH
gnyan chen thang lha g.ya' spang skyes gcig dang //
kye'u klung btsan ban chen ru tra dang //
he le 'bar ma zur phud can dang ni //
bya rog pa ti rgyal po shing bya can //
lha bdud sum brgya drug cu'i sde la sogs //
btags chags ma chagasa~X sde brgyad da lta shog
/sbal mgo khrag mig yam shud dmar po dang //
li byin har legs ling pa dmar po dang //
gnod sbyin thod dkar shan pa nag po bdud //
bgegs kyi glang po smug po lcags thod can //
las byed myur mgyogasa~X sde brgyad gnas 'dir shog
/'chi bdag gshin rje ma mo nag mo dang //
bdud nag tshogs dang dmar po btsan gyi tshogs //
rgyal po'i tshogs dang klu rigs lnga yi tshogs //
gnod sbyin tshogs dang dregs pa gza' yi tshogs //
bstan srung \u0f35sde brgyad da lta gnas 'dir gshegs //
phyi nang gsang sbas bstan skyong drag sngags dang //
btags chags ma chags las byed bstan srung gi
/dregs pa sde brgyad yab yum sras sprul 'khor //
pho nya bzhon pa rang sde dpung gi tshogs //
ma thogs gnas 'dir da lta myur du shog
/gzhan yang stong gsum phyogs bcu'i 'jig rten gyi //
snang srid dregs pa 'byung po mthu bo che //
yul lha gzhi bdag 'dre srin yul 'dre'i tshogs //
pho rgyud mo rgyud klu rgyud kyis bsdus pa'i //
'byung po 'khor bcas gnas 'dir da shog cig
/A+eHtri ma phu /
a ya ma du ru tsa sha na /
a ka tsa Ta ta pa ya sha sa pa ri wA ra badzra sa mA dzaH
dzaHhU~M baM hoH
zhes 'bod /
bzhugs su gsol ba ni /
hoH
dregs pa sde brgyad 'khor dang bcas //
sangs rgyas bstan pa bsrung ba dang //
sngags 'chang bdag gi don bsgrub phyir //
rang rang mthun pa'i gdan steng du //
ma g.yel dgyes shing brtan par bzhugs //
sa ma ya tiSh+Tha lhan /
dam la gzhag pa ni /
rdo rje dngos sam de'i phyag rgya sde brgyad kyi mgo bor bzhag
/lce la a mr-ita blug par mos nas gtor mar bran la /
hU~M/
nga ni 'jam dpal gshin rje gshed //
lha srin sde brgyad nga yi 'bangs //
de dag thams cad nga las byung //
dregs pa'i srog snying nga la yod //
sngon tshe dpal chen spyan snga ru /
khas blangs dam bcas dran par gyis //
dam tshig rdo rje spyi bor bzhag
/dam tshig bdud rtsi khar byin gyis /
khas blangs dam las khyod ma 'da'//
'das na lus sems rdul brlags nas //
rdo rje'i dmyal bar shi ta re //
de bas dam srungs phrin las sgrubs //
badzra sa ma ya pany+tsa a mr-ita na ra kan /
mchod pa ni /
hoH
ar+g+haM me tog spos mar me //
dri dang zhal zas rol mor bcas //
gzugs sgra dri ro reg bya chos //
phyi mchod dregs pa'i tshogs la 'bul //
dmar chen ar+g+haM dbang po'i me tog dang //
sha chen spos dang zhun chen mar me dang //
mkhris chen dri chab sha rus zhal zas dang //
dur khrod rol mo nang gi mchod pa 'bul //
yab yum bde sbyor dga' bde'i gsang mchod dang //
sman rag gtor ma dam rdzas khyad par can //
pho rgyud mnyes phyir myos byed chang rgod dang //
mo rgyud mnyes phyir rak+ta dmar chen dang //
klu rnams mnyes phyir dkar mngar rtsi sman sogs //
rang rang rigs mthun mchod pa 'bul gyis bzhes //
oM AHhU~M ha ho hrIH
ar+g+haM puSh+pe d+hU pe A lo ke g+han+d+he nai wid+ya shab+da /
rU pa shab+da gan+d+he ra sa spar+she /
ma hA pU dza /
a nu rA gA
/a mr-ita ma hA rak+ta ma hA ba liM su ra ru d+hi ra tri ma d+hU o Sha d+hi pU dza kha kha khA hi khA hi /
zhes dang /
A+eHtri ma phu a ya ma du ru tsa sha na a ka tsa Ta ta pa ya sha aSh+Ta se na sa pa ri wA ra i maM ma hA mAM sa rak+ta tsit+ta ba su ta go ro tsa na kiM ni ri ti pany+tsa a mr-ita rak+ta ba liM ta kha kha khA hi khA hi /
zhes nyer gcig gis gtor ma 'bul /
thugs dam bskang ba ni /
A+eH
dregs pa lha srin sde brgyad po /
khyed rnams thugs dam bskang ba ni //
phyi nang gsang ba'i mchod pa dang //
sbyor sgrol tshogs kyi mchod pa dang //
sman raka gtor ma'i mchod pa dang //
spyan gzigs dkor cha sna tshogs dang //
rang rang rigs mthun dgyes pa'i spyan gzigs tshogs //
dngos 'byor yid sprul nam mkha'i khams bkang nas //
dregs pa sde brgyad 'khor bcas thugs dam bskang //
pho rgyud tshogs rnams chang gis bskang //
mo rgyud tshogs rnams khrag gis bskang //
klu rgyud tshogs rnams sman gyis bskang //
bskangs gyur bcol pa'i phrin las sgrubs //
bshags pa ni /
hoH
dregs pa mthu chen khyod rnams kyi //
sku gsung thugs dang 'gal ba dang //
dam rdzas mthun rdzas ma tshang zhing //
'dzol dang skyeng dred 'dzur ba sogs //
mdor na thugs dang 'gal ba kun //
gnong 'gyod sems kyis de ring bshags //
tshangs par mdzod la las sgrubs shig
/ces dang yig brgya brjod /
bstod pa ni /
A+eH
sngon tshe las dang zhe sdang drag po yis //
mtshams sbyar smon lam log par btab pa yi //
de yi dbang gis da lta lus ngag yid //
dug lnga me 'bar nga rgyal khro gtum che //
gzugs che 'jigs shing mi sdug yid ltar rgyu /
kha rlangs dri chu rnams kyang nad du spro /
kha nas ngan sngags sgrog pas gzhan srog 'phrog
/lag na dug dang mtshon cha sna tshogs thogs //
sra ba'i go gyon mgyogs pa'i bzhon pa can //
lus kyi ba spu mtshon char rab skyes pa'i //
'jig rten phung byed dregs pa sde brgyad tshogs //
sha khrag la dgyes srog gcod las la brtson //
gzhan bas tshe ring sprul pa sna tshogs ston //
mthu stobs drag shul cho 'phrul du ma'i bdag
/rang sde dpung bcas dregs pa'i tshogs la bstod //
ces dang /
mngon spyod kyi las sbyor mi byed pa'i tshe gtor ma spags la sman rag dang khrag chang sbreng la dpal 'bar btsug
/hoH
dregs pa ming sring yab yum sras sprul 'khor //
rang sde dpung bcas stong khams bdag po'i tshogs //
thugs dang mthun pa'i gtor ma 'di bzhes la //
sngags 'chang bdag gi nad gdon bar gcod dang //
mi mthun phyogs rnams rab tu zhi ba dang //
tshe dang bsod nams dpal 'byor rgyas pa dang //
mos bzhis khams gsum srid gsum dbang du sdus //
bstan gnod phyi nang dgra bgegs drag pos sgrol //
bdag gi bsam don yid smon re 'bras rnams //
ma thogs myur du gegs med 'grub pa dang //
bcol pa'i las kun myur du 'grub par mdzod //
ces gtor ma khang thog tu 'bul /
dregs pa sde brgyad rnams bdag gi bka' la nyan bzhin du sprin dengs pa ltar rang rang gi gnas su song bar bsam /
drag las mngon spyod kyi tshe /
gtor mar sman rag dang khrag chang bran /   dpal 'bar btsug
/sha chen gyi gsur dud btang /
rak+tas brlab /
rkang gling gi bswo sgra dang bcas drag po'i nga ros bskul ba ni /
gtor ma sman rag khrag chang dang bcas pa dmag lto'i tshul du byin pas /
sde brgyad rnams go cha mtshon cha ru mtshon ki sgra dang bswo sgra bcas dgra bo'i steng du dmag la chas la khad du bsam la /
hU~M e /
nga ni ya mAn+ta ka ste //
lag na rdo rje be con 'chang //
nga las che ba su yang med //
snang srid dregs pa nga las byung //
dregs pa sde brgyad nga yi 'bangs //
sngags 'chang yid la brnags pa'i dgra
/gang la bya ba khyod kyis shes //
gang la dmigs pa khyod kyis shes //
gzugs ling ming dang mtshan ma ru //
btab pa'i dam nyams dgra bo 'dis //
sangs rgyas bstan pa gnyan po bshigs //
dkon mchog gsum gyi dbu 'phang smad //
ban sngags chos smra'i dkor la 'bags //
rdo rje slob dpon thugs rgyud dkrugs //
yi dam la smad de la brnyas //
chos skyong rnams la mthu med zer //
sngags 'chang bdag la do yang bsdos //
bsnyen sgrub zab mor bar gcod byas //
mched la 'khu zhing dam las ldog
/dam tshig can rnams khyad du bsad //
dregs pa sde brgyad khyod rnams kyi //
rten gnas pho brang 'phrog go zer //
lha rten shing brag mtsho dang ri //
gnas gzhis bcom mo bshig go zer //
lus ngag rdul du brlag go zer //
sde brgyad mthu rtsal rdzun no zer //
de 'dra'i nyes can dgra bo 'di //
bde bar 'jog gam dregs pa'i tshogs //
'di la mthu rtsal mi dbyung na /
khyod kyi mthu rtsal rdzun du che //
de bas dmigs pa'i dgra bo 'di //
lo dang zla ba zhag za mar //
ma 'gor myur du sod la shog
/dgra bo'i yul du rgyugs la shog
/yul khams dmag gis khongs la shog
/than dang ltas ngan cho 'phrul thongs //
thog ser nad mtshon bskal pa phob //
yul khams lo thog choms la shog
/dgra bo'i pha ma bu pho mo //
bla ma slob dpon 'og rta khal //
yul mi khyim mtshes grwa rog grogs //
sgo khyi lcags thag yul zhing mkhar //
skad cig nyid la thal bar rlogs //
dmigs pa'i dgra bo dam nyams 'di'i //
bla dbugs srog gsum khyer la shog
/srog rtsa dmar po chod la shog
/gri thabs sna dgus sod la shog
/bsad rtags don snying khyer la shog
/dam nyams dgra 'di brlags zin nas /
khyod la yid dang mthun pa yi //
dam rdzas gtang rag bdag gis gtong //
gal te las 'di mi sgrub na //
sngags 'chang bdag gis khyod rnams la //
gsol mchod bsten pa don re chung //
gal te las 'di mi byed na //
sngon tshe khas blangs dam bcas pa'i //
dpang po rdo rje 'chang dbang dang //
shAg thub pad 'byung dregs 'dul dang //
rta mgrin che mchog he ru ka
/mkha' lding ya mAn+ta ka sogs /
khros pa'i rdo rje'i mtshon rnon gyis //
dregs pa 'khor bcas khyod rnams kyi //
mgo dang don snying tshal par 'gems //
lus ngag rdul du brlags nas kyang //
rnam shes rdo rje'i dmyal ba ru //
bskal pa 'bum du mnar bar byed //
de 'dra'i las la mi 'jigs sam //
de bas drag po mngon spyod kyi //
bcol pa'i las 'di myur du sgrubs //
da lta nyid du 'grub par gyis //
myur ba nyid du 'grub par gyis //
zhes brjod cing gtor ma dgra phyogs su thebs thog tu 'phang /
dregs pa rnams kyi sku dang rten yod na brdab /
dregs pa'i dmag rnams nam mkha' la glog 'gyu ba ltar dgra yul du song nas dgra'i snying nang du pho brang btab /
sha zos khrag 'thung dgra bo 'khor bcas skad cig nyid la thal bar brlag par bsam la zhe sdang drag po lha'i nga rgyal dang bcas pas gtor ma 'phang /
dul mo rdul brang brdung cho nge btab ral pa sprugs pa sogs bya'o //
las ma 'grub ring dregs pa rnams la gtor ma phul /
las bcol /
las grub nas gtang rag rgya chen po gtang /
dmigs bsal gyi las 'chol dgos med kyang dus rgyun du dgu gsum la gtor ma gtang na dgos pa'i dus bskul sla zhing myur ba'i khyad che ba 'byung ngo //
smras pa /
ye shes lha yi pho nya sde brgyad tshogs //
gter khyim gnad kyi dgongs pa ci lta bar //
gtor mas brngan pa dgra la rbad pa'i thabs //
sngags 'chang chos kyi grags pa'i man ngag yin //
dregs pa pho mo phyogs re'i srung ma la //
gsol mchod mthu rtsal re ba'i ban sngags 'gas //
dal bar 'dug tshe mthu rtsal khas blangs nas //
dgos dus mi phan bslu ba 'di la ltos //
zhes pa yang gter khyim nas gsungs pa'i sde brgyad rnams la gsol mchod phrin bcol sngags 'chang gi pho nyar bskul ba'i phrin las su /
'bri gung pa dus mtha'i sngags 'chang chos kyi grags pas sa stag nag pa zla ba'i dkar po'i rdzogs pa dang po la 'bri chos phyug gi klung du sbyar ba sangs rgyas bstan pa'i srung bar smon lam btab bo //
mang+ga laM///
/
