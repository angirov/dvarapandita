@#//
'jam dbyangs mkhyen brtse'i dbang po'i dgongs gter mtsho skyes snying thig gi yum bka' mkha' 'gro 'chi med man+dA raHba'i chos skor zab mo bzhugs so //
'chi med 'ja' lus rdo rje'i srog sgrub las //
brgyud 'debs 'chi med sprin mdzes bzhugs /
'chi med thog ma'i mgon po 'od dpag med //
'chi med bde chen skur bzhengs tshe mtha' yas //
'chi med grub pa'i rig 'dzin mtsho skyes rjer //
gsol ba 'debs so 'chi med dngos grub stsol //
'chi med ye shes DA ki man+dA raH
'chi med gnas lugs mngon gyur khri srong zhabs //
'chi med rig 'dzin rtsa brgyud bla ma la //
gsol ba 'debs so 'chi med dngos grub stsol //
de ltar snying nas gus pas gsol btab mthus //
snang srid rtsa gsum tshe lha'i dkyil 'khor du //
yongs shar bzlas pa sngags kyis rgyud bskul nas //
dngos grub rnam gnyis bde blag 'grub gyur cig
/khyad par rtsa rlung thig le ye shes khams //
rdo rje'i rnal 'byor zab mo'i rgyas btab pas //
sku bzhi dbyer mi phyed pa'i thig le ru //
don dam 'chi med DA ki mngon 'gyur shog
/ces pa'ang gar dbang 'od gsal gling pas so ///
/[  <!TCC Tibetan character 3,181 undefined in unicode!> ]'chi med mtsho skyes snying tig las :
yum bka' man+dA raHba'i sgrub thabs rdo rje'i drwa ba bzhugs so :
ye shes dbyings kyi d+hA ki nI:
'chi med man+dA raHbar 'dud :
de nyid bsnyen cing sgrub pa las :
'ja' lus rdo rje'i srog 'grub phyir :
shin tu dben zhing nyams dga'i gnas :
mkha' 'gro 'du ba'i sa phyogs su :
mar ngo'i tshes bcu'i dus bzang la :
dbang thob dam ldan rnal 'byor pas :
b+han+d+ha sel med bdud rtsis bkang :
kha gcod me long dwangs pa'i ngogs :   sin+d+hu ras gos par chos 'byung dga' 'khyil bcas dbus hrIHsa mtshan pa /mchan /
zur brgyad ma nyams shel rdo 'god :
khyad par las la sbyor ba'i tshe :
'chi med 'gugs pa'i dam rdzas bcas :
mtha' skor phyi nang mchod tshogs bshams :
bde ba'i stan la mnyam bzhag nas :
dang po skyabs su 'gro ba ni :
hrI:
gdod nas dag pa 'od gsal gnyug ma'i dbyings :
rnam kun mchog ldan rdo rje btsun mo'i tshul :
rab 'byams skyabs kun 'dus pa'i bdag nyid la :
byang chub snying po'i bar du skyabs su mchi :
lan gsum :
gnyis pa sems skyed ni :
ho :
bdag gzhan mkha' khyab 'gro ba ma lus kun :
'chi med tshe yi rig 'dzin 'thob bya'i phyir :
smon dang 'jug pa'i byang chub sems bskyed nas :
ye shes mkha' 'gro'i lha tshogs bsgrub par bgyi :
lan gsum :
gsum pa tshogs gsag ni :
hrI:
phyogs bcu dus bzhi'i rgyal ba sras bcas la :
lus ngag yid gsum gus pas phyag 'tshal lo :
phyi nang gsang gsum kun bzang mchod sprin 'bul :
nyon mongs shes bya'i sgrib gnyis mthol zhing bshags :
byang chub spyod pa rgya mtshor rjes yi rangs :
theg mchog chos kyi 'khor lo bskor bar skul :
mya ngan mi 'da' rtag par bzhugs gsol 'debs :
'di'i mtshon dge tshogs chos dbyings snying por bsngo :
lan gsum :
bzhi pa sngon gtor ni :
oM AHhU~M:
hrI:
snang srid dag pa rab 'byams dkyil 'khor du :
'chi med 'ja' lus rdo rje bsgrub pa la :
bar chad rtsom pa'i gdon bgegs 'byung po kun :
