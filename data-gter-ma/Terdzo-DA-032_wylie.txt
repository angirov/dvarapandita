chos rgyal tshangs pa lha'i me tog gi bla sgrub ye shes snang ba rgyas pa'i brgyud 'debs ye shes bdud rtsi'i dga' ston bzhugs //
kun bzang dang po'i sangs rgyas srid zhi'i bdag
/kun mkhyen shes rab rang byung 'jam dpal dbyangs //
kun khyab zhi khro'i sgyu 'phrul 'byams klas pa //
kun mkhyen ye shes gter gsum gsol ba 'debs //
'jam pa'i rdo rje blo ldan mchog sred rtsal //
'jam dpal dbyangs dngos yab gcig khri srong mtshan //
'jam dpal dgyes sde mtsho rgyal bai ro sogs //
'jam dpal rnam rol gsum la gsol ba 'debs //
thub bstan mnga' bdag 'jam dbyangs mkhyen brtse'i dbang //
thub pas lung bstan yon tan rgya mtsho'i gter //
thub dbang sras gcig 'jam mgon chos rgya mtsho //
thub chen zhal skyin gsum la gsol ba 'debs //
mkhyen brtse'i ye shes nor bu ma ti'i mtshan //
mkhyen nus brtse gter rtsa brgyud bla ma dang //
mkhyen pa'i bdag po blo gter rdo rje rnon //
mkhyen gzigs rtsa gsum lha la gsol ba 'debs //
rab gus dad dang nges 'byung blo brtson ldan //
rab myur dbang dang gdams pas rang rgyud grol //
rab zhi 'jam dbyangs bla ma'i go 'phang che //
rab mchog rten 'dir mngon par byang chub shog
/ces pa'ang 'jigs med mkhyen brtse'i 'od zer gyis rtse gcig gus pas gsol ba btab pa'o //

//
