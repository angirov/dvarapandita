\u0f01\u0f83:
gsang thig snying po'i skor las :
rdo rje sems dpa' phyag rgya gcig pa'i sgrub thabs bzhugs so :
\u0f88\u0f88\u0f88
rdo rje sems dpar phyag 'tshal lo :
dngos grub thob 'dod rnal 'byor pas :
nges 'byung bsam pa brtan po yis :
dben pa'i gnas su phyin nas su :
dkon mchog gsum la skyabs su 'gro :
byang chub mchog tu sems bskyed nas :
tshogs gsag yan lag bdun par 'bad :
chos rnams thams cad stong pa nyid :
bde chen 'od gsal snying rje'i rtsal :
zung 'jug hU~M yig dkar po las :
'od 'phros rdo rje me yi gur :
nang du 'byung ba ri rab steng :
pad+ma 'dab ma stong ldan dbus :
b+h+rU~M las rin chen gzhal yas khang :
dal dbus seng khri pad+ma dang :
nyi zla'i steng du hU~M yig ni :
rdo rje hU~M gis mtshan par gsal :
'od 'phros rgyal mchod byin rlabs bsdus :
'gro ba'i las sgrib ma lus sbyangs :
rdo rje sems dpa'i sa la bkod :
tshur 'dus yongs gyur skad cig la :
rang nyid bla ma rdo rje sems :
dkar po zhal gcig zhi zhing 'dzum :
dbu skra thor tshugs rin chen brgyan :
phyag g.yas rdo rje thugs kar gtod :
g.yon pas dril bu dku la brten :
zhabs gnyis rdo rje skyil krung bzhugs :
mtshan bzang dpe byad thams cad rdzogs :
zi ldir dar dpyang cod pan dang :
stod g.yogs smad g.yogs mdzes par dkris :
dbu rgyan snyan cha mgul rgyan dang :
se mo do dang do shal dang :
gdu bu rnams kyis legs par brgyan :
pang du rdo rje snyems ma dkar :
bcu drug lang tsho gri thod can :
phyag rgya lnga 'chang yab dang 'khril :
'od 'bar klong du lham mer bskyed :
spyi bor oM hU~M trAM hrIHA:
ye shes lnga yi bdag nyid can :
spyi mgrin snying gar oM AHhU~M:
sku gsung thugs su byin gyis brlabs :

thugs kar pad+ma zla ba'i steng :
rdo rje dkar po rtse lnga pa'i :
lte bar zla ba la gnas pa'i :
hU~M yig mtha' ru yig brgyas bskor :
'od zer bsam yas 'phros pa yis :
sdig sgrib bag chags nad gdon sbyangs :
bde gshegs rnams la mnyes mchod phul :
sku gsung thugs kyi byin rlabs bsdus :
bla ma yi dam mnyes par byas :
mched lcam mkha' 'gro'i thugs dam bskangs :
chos skyong srung ma'i 'khon sbyangs shing :
phrin las rnam bzhi'i las la bskul :
bdud dang bgegs kyi sdang sems zhi :
'gro ba'i las sgrib ma lus sbyangs :
snod bcud rdo rje sems dpa'i zhing :
lha sngags ye shes rol par bsam :
sngags 'di chu bo'i rgyun bzhin bzla :
oM badzra satwa sa ma ya :
ma nu pA la ya :
badzra satwa twe no pa tiSh+Tha :
dr-i D+ho me b+ha ba :
su to Sh+yo me b+ha ba :
su po Sh+yo me b+ha ba :
a nu rak+to me b+ha ba :
sarba sid+d+hi m+me pra yats+tsha :
sarba karma su tsa me :
tsit+taM shri yaHku ru hU~M:
ha ha ha ha ho :
b+ha ga wAn :
sarba ta thA ga ta :
badzra mA me muny+tsa :
badzrI b+ha ba :
ma hA sa ma ya satwa A:
'di ni lan gcig bzlas tsam gyis :
mtshams med lnga yi sdig sgrib byang :
na raka gnas kyang stong 'gyur zhing :
rdo rje sems dang dbyer med 'gyur :
skabs su rin chen bum pa ni :
yan lag brgyad ldan chu yis bkang :
rin chen sman 'bru dri bzang dang :
snying po bdud rtsi lnga phrag drug :
yungs dkar pha lam shel dang gser :
me tog dkar po rdzas rnams blugs :
kha rgyan mgul dkris gzungs thag btags :
bum pa mi dmigs stong pa'i ngang :
pad+ma zla ba'i gdan steng du :
b+h+rU~M las bum pa gzhal yas khang :
bdud rtsi'i mtsho dbus pad zla'i steng :
rdo rje sems dpa' zla ba'i mdog :
zhal gcig phyag gnyis rdor dril 'dzin :
snyems ma yum dang mnyam par sbyor :
longs spyod rdzogs sku'i cha lugs can :
skyil krung bzhugs shing 'od zer 'bar :
thugs kar zla ba'i gdan steng du :
rdo rje hU~M mthar yig brgyas bskor :
sngags kyis thugs rgyud bskul pa yis :
sku las bdud rtsi'i rgyun babs pas :
bum pa yongs su gang bar gyur :
yig brgya bzlas mthar thal mo sbyar :
bla ma rdo rje sems dpa' kye :
na raka sdug bsngal bskyab tu gsol :
sdig pa'i tshogs la bdag gnong zhing :
'gyod pas mgon po'i drung du bshags :
phyis nas mi bgyid dam bca' bas :
mgon pos tshangs par bstsal du gsol :
sems can kun gyi don bgyid phyir :
rdo rje sems dpa' bdag gis bsgrub :
sku gsung thugs su bdag sbyor te :
bla med sa la drang du gsol :
rang nyid rdo rje sems dpar bsgom :
ye shes pa yang bstim par bya :
byang chub bar du rab tu gnas :
de nas bum pa spyi bor bzung :
hU~M:
chos dbyings bum pa rgyal ba'i pho brang dbyings kyi klong yangs nas :
bde ba chen po'i ye shes lnga ldan rdo rje sems dpa'i sku :
nyon mongs gdung sel dri med ston ka'i zla ba'i mdangs ltar rab 'bar ba :
nyon mongs 'khrul pa'i dri ma 'joms pa'i bdud rtsi'i khrus mchog legs par stsol :
dbyings rig zung 'jug snod bcud yongs rdzogs bum pa dbang gi rgyal :
rdo rje sems dpa'i sku gsung thugs kyi byin rlabs rmad po che :
thugs rje'i stobs dang rdzu 'phrul dpag med gzungs dang mngon shes kyis :
lus ngag yid kyi 'khrul pa'i dri ma ma lus sbyang du gsol :
mi 'gyur mtshan dpe legs bshad sgra dbyangs bde chen thugs mchog dus 'dir stsol :
snang stong sku dang grags stong gsung dbyangs shar grol thugs mchog rtogs par mdzod :
yig brgya'i mthar :
kA ya wA ka tsit+ta a b+hi Shiny+tsa oM AHhU~M:
chu yis lus gang sgrib dag dbang thob bsam :
mthar ni rdo rje sems dpa' rang la bstim :
snang srid 'od zhu rten dang brten par thim :
srung 'khor 'byung ba gzhal yas khang dang khri :
dngos po rgyan rnams yab yum so sor thim :
yab yum 'od zhu rdo rje sngags phreng la :
de yang hU~M la hU~M yang nA da'i bar :
de nyid mi dmigs ka dag ngang la bzhag :
slar yang rdo rje sems dpa'i sku ru langs :
smon lam bkra shis bya zhing nyams bskyang ngo :
de ltar rdor sems sgrub pa 'di :
spros med don gyi nyams len du :
bkod de zab mo'i gter du sbas :
las can zhig dang 'phrad par shog :
sa ma ya rgya rgya :[  \u0f01\u0f83]:
gsang thig snying po'i skor las :
rdo rje sems dpa'i tshe sgrub bzhugs so :[ \u0f88\u0f88\u0f88 ]rdo rje sems dpa' la phyag 'tshal :
rdo rje sems dpa'i tshe sgrub ni :
tho rangs nam mkha' rgya che sar :
shar gyi phyogs su kha bltas te :
skyabs su 'gro zhing sems bskyed la :
rdo rje sems dpa' yab yum bsgom :
yab kyi thugs kar mi 'gyur ba'i :
shel gyi rdo rje rgya gram gyi :
lte bar nyi zla'i ga 'u'i dbus :
a nr-i hU~M gsum mtha' ma ru :
sngags kyi phreng bas 'khor ba las :
'od zer bsam yas 'phros nas su :
tshe yi bar chad thams cad sbyangs :
dus gsum bde gshegs thams cad kyi :
thugs kyi ye shes tshe dpal dang :
lha dang drang srong thams cad kyi :
tshe yi dngos grub ma lus dang :
'byung ba bzhi yi bcud rnams dang :
skye 'gro rnams kyi tshe bsod dang :
rang gi bla tshe gdon gyis brkus :
de dag thams cad tshur bsdus te :
bdud rtsi lnga yi rnam pa ru :
kha yi nang du zhugs nas su :
lus kyi nang rnams thams cad gang :
lus ni bkrag mdangs gzi brjid ldan :
ga 'u cung zad kha bye bas :
dwangs ma'i dwangs ma bcud thams cad :
a nr-i hU~M gsum la thim pas :
bkrag mdangs 'od lnga 'bar ba dang :
ga 'u'i kha bsgrigs 'og gzhi yi :
rdo rje'i rwa bzhi steng du mdud :
rdo rje'i lu gu rgyud kyis bcings :
'chi med rdo rje'i srog thob bsam :
de tshe rlung gi sbyor ba dang :
rig pa'i gsang sngags 'di nyid bzla :
oM badzra satwa a mA ra Ni dzI ban+ti ye swA hA:
zhes bzlas rdzogs rim ngang du bzhag :
mi 'gyur rdo rje'i dbyings su bsgom :
'di ni 'chi med sgrub pa'i gtso :
gal po che yi man ngag go :
sa ma ya rgya rgya rgya :
gter chen mchog gyur bde chen gling pas tsa 'dra rin chen brag nas spyan drangs te yang khrod kun bzang bde chen 'od gsal gling du gtan la phab pa'i yig bris pad+ma gar gyi dbang phyug gis bgyis pa dge legs 'phel //

//
