@#//
rlung zhags kun gyi zab thig gu ru jo tshe'i gter ma'o //
pA shaM ku ru karma tsakra u pa de sha gu h+ya :
bdag 'dra pad+ma 'byung gnas la :
gnubs ban sangs rgyas rin po ches :
rgya gar yul gyi man ngag skyes su phul :
rgya gar nub phyogs mu stegs paN+Di ta :
nag po tshe 'phel zhes pa'i man ngag yang bcud zhus :
dbang phyug tshangs pa chen po'i sgrub thabs las :
dbang sdud las la khyad par grangs mang yang :
gser zhun yang bcud lta bur phyung ba yi :
khyad par man ngag 'di 'dra kun la med :
mi la ma spel sa yi gter du sbos :
man ngag gnad bsdus yang zhun dag tu phyung :
lag len ti ka las kyi mtha' ru thug :
bsnyen sgrub las sbyor las la sdud pa'i sngags :
rno myur mtshon cha gnam lcags spu gri 'di :
gar yang thogs med las rnams 'grub par byed :
man ngag yang khol gsang ba'i snying po ni :
yul khams dbang du sdud pa'i las rnams bshad :
mi mthun yul la ji snyed grangs mang yang :
rus chen bcu gnyis dag tu 'dus pa yin :
de las phyi yi rus khams grangs mang yang :
'ubs kyis bsdus pas khams chen lnga ru 'dus :
sa khams chu khams me khams shing gi khams :
lcags khams la sogs khams lnga rigs kyis mtshon :
khams lnga gang yang dbang du sdud par byed :
mi rigs mi mthun bod la mang yod kyang :
rgyal rigs rje'u rigs dmangs rigs gdol rigs bzhi :
'di bzhi gang yang dbang du sdud par byed :
rgyal po blon po dmangs la sogs pa rnams :
yul khams gang na gnas pa yin mod kyang :
bdag nyid dbang sdud 'khor lo lus bcangs shing :
dbang sdud ting 'dzin ma yengs gsal gyur na :
dbang sdud lha rten rang gi mgor bcangs nas :
dbang sdud sngags rnams gsal dag bsgrag gyur na :
yul khams gang yang dbang sgyur gdon mi za :
rgyal rigs rje'u rigs dmangs rigs gdol pa'i rigs :
bram ze'i rigs dang rigs ngan la sogs pa :
'khor lo'i rtsibs la rim pa bzhin du bri :
rtsibs mchan dag la rigs ngan bri bar bya :
dbus kyi lte bar rang gi ming rus dang :
'gro ba mi rnams dbang du gyur cig bri :
mu khyud dbang sdud las kyi drag sngags bri :
ras dkar btums la rang gi mgul du btags :
rgyal po blon po khyo ga bud med dang :
byis pa btsun pa la sogs gzugs ming bri :
dbang phyug sbrul thod bcug la rten du bcang :
bdag nyid ma yengs ting 'dzin rtse gcig gis :
de wa yab yum ma yengs gsal bar bsgom :
sku mdog mthing nag ral pa spyi bor brdzes :
spyan ni srid gsum kun la sdang mig gzigs :
g.yas pa tri shUl rtse gsum g.yab mos 'debs :
g.yon pa dbang sdud zil gnon phyag rgya mdzad :
zhabs gnyis gyad kyi dor stabs log 'dren gnon :
snang srid mi dang lha 'dre dbang du sdud :
sngags kyi 'od zer mgar gyi tshwa tshwa 'phro :
'od zer sprin med nyi ma'i zer ltar 'phros :
lha 'dre mi gsum rnam shes snying la phog :
lha srin mi dang mi min kun rnams ni :
dbang med zil gnon bdag gi bran ltar 'khol :
sngags ni dbang sdud drag sngags mdor bsdus nas :
bsnyen sgrub las sbyor rnam gsum bsdus pa'i las :
gcig tu dril ba'i drag sngags 'di la thug :
ma hA de wa lo ka nan d+ha sha shU ang+ku sha dzaHdza :
nas nag gro 'bras sran ma dang :
so ba yungs dkar la sogs pa :
dbang sdud sngags kyis ngar blud la :
yul khams gang la bya ba der :
rdzas rnams gtor zhing ting 'dzin gsal :
drag sngags bzlas pas las rnams 'grub :
myur 'grub 'di la gdon mi za :
the tshom som nyi rab tu spang :
mi gtsang gos dang mkhon par spang :
yul khams gang
yin dbang sgyur zhing :
bdag gi bran ltar byed cing nyan :
ma ltar byams shing spun ltar dungs :
dbang sdud las kyi 'khor lo yul khams dbang du bya ba'i 'khor lo rdzogs
so :
gu h+yaHsa ma ya :
rgya rgya rgya :
zangs yag brag nas gu ru jo tshes gdan drangs pa'o ///
/\u0f80atsha /
gong gi bsnyen sgrub las sbyor gyi drag sngags zer ba 'di yin no //
ma hA de wa lo ka
nan /
d+ha sha shU ang+ku sha dzaHdza :
zhes so //
dbang sdud phyag rgya zil gnon zhes lag pa kha sbub pa'i khu tshur bcangs pa lta bu la /
mthe'u chung nas rim bzhin bkrol ba'o //
dbang sdud 'khor lo'i dpe'u ris /
(dpe'u ris\u0f88)

