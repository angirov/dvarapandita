@#//
rje btsun sgrol ma'i sgo nas dgra jag 'ching ba'i man ngag ra ru mar grags pa'i gdams skor gsal byed dang bcas pa bzhugs so //
na mo gu ru /
jag chings ra ru ma 'di la lo rgyus dang /
gdams pa gnyis las lo rgyus ni /
bla ma bya mang po brtson 'grus grags bya ba de /
sngon gyi sbyin shugs kyis nor dang longs spyod shin tu bzang ba yod pas sa mdo rnams su mgron khang brgya rtsa brgyad /
lam mdo rnams su kak+ni brgya rtsa brgyad bzhengs pa'i dgongs pa byung ba la mdun gyi nam mkha' la rje btsun sgrol ma gtso 'khor gsum byon nas khyed kyi bsam pa'i phrin las sgrub pa'i grogs ngas bya'o /
khyad par du rang bsam pa'i phyogs su gtong ba'i dngos po ma gtogs dgra jag chom rkun la sogs pa rkun 'phrog slong gsum la khab kyi dngos po tsam yang mi 'chor ba'i gdams pa sbyin gyis gsungs nas mi snang bar gyur to //
de'i nangs par bu mo lo bco lnga lon pa zhig gis yi ge 'di ci ru 'dug gzigs dang zer nas bla ma'i phyag tu phul te song ngo //
rje btsun ma'i thugs rjer shes nas khong gi 'di'i gdams pa mdzad pas man ngag shin tu zab par byung bas /
bla ma klu ston bya mang po'i gnas bsrung zab pa'i grags pa chen po byung ngo //
de ni lo rgyus so //
gdams pa dngos ni /
shog bu la ling ga gcig bris la mtha' sngags kyis bskor /
rde'u dkar nag nyer gcig re /
yungs dkar nyer gcig
/de rnams re bas bstums /
ra ru'i nang du bcug
/sAts+tsha rab gnas byas pa gcig gi nang du ming rus ci mang bris pa nang du bcug
/kha la chas bkag
/thi gu nag pos bcings la /
kha la sngags nyer gcig btab /
ka sha ka sha mgo re nan /
drag thal drag thal snying re chod /
ya ya tse tse snying re chod /
ka ba la g.yon skor bya'o //
sngags ni 'di'o //
ka sha ka sha
/drag thal drag thal /
snying chod snying chod /
ya ya tse tse nan nan /
rbad rbad /
kha la rak+sha rbad /
snying la rak+sha rbad /
dgra jag chom rkun thams cad satwaM b+ha ya rak+sha rbad /
ces pa 'di la gong bsnyen zhag re bya'o //
de ltar byas pas tha na'ang rang gi ka cha khyer mi de rengs par 'gyur ro //
bsam ngan byed pa thams cad kyi blo 'gyur nas rang la gnod par mi byed do //
g.yas skor re byas kyang nus pa 'jig pas spang ngo //
rdzas kyi zhal gdams ni /
rde'u dkar po /
nag po /
yungs dkar rnams re nag gis so sor dril la re bas bstums /
dgra jag rkun ma rang la gnod pa thams cad dang /
gzhan yang rang 'gro phyogs kyi rkun ma rang la gnod pa thams cad bris la gzhug go
/dgug gzhug drag tu byas nas ling+ga la dug khrag byug
/sAts+tsha mthe bong tsam zhig gis kha bcad /
sdod dus ka ba dang /
'gro dus snod nang du gzhug go
/'di dbus su yod na bskor ba g.yon skor byed dgos /
g.yas su byas na sgrub pa 'jig go
/yul gyi ming ma bris na dgra jag rkun ma su 'ong mi shes so //
ra ru bzhi lnga tsam dus gcig la bsgrubs nas /
'ga' re gzhis kyi bsrung ba /
'ga' re byes kyi bsrung ba /
'ga' re mi la bskur yang thub bo //
ci mang du bsgrub pa gnad yin no //
bla ma ku su pA la'i jag chings zhal gdams ni /
rde'u dkar nag yungs dkar gri rus re ba sAts+tsha rnams rdzas yin /
ling+ga'i zhal gdams la /
gzhan ling+ga spyi dang 'dra ba la rkang pa 'gro ba bshol ba gcig bri /
phyi rim sngags gsham du dgra 'dre rkun jag thams cad chings shig bya ba dbu can bris /
dgug bstim lan ci mang bya /
de nas ra ru lcags kyi khang sgrom srubs med pa gcig tu bsgom /
ling ga'i lte bar gri rus bcug la ra ru'i mthil du brdzang /
de'i steng du 'jam dpal gyi sprul pa gser gyi seng ge nyer gcig gis dgra bo'i lus mnan par sgom zhing sngags bzla /
de'i steng du spyan ras gzigs kyi sprul pa dung gi glang chen nyer gcig gis ngag mnan par sgom zhing bzla /
de'i steng du phyag rdor gyi sprul pa mu man dom nag nyer gcig gis dgra bo'i yid mnan par sgom zhing sngags bzla /
de'i steng du re ba de rlung rdo rje rgya gram gyis mnan par bsgom /
de'i steng du sAts+tsha de rje btsun sgrol ma la rgyal ba rigs lngas bskor nas bzhugs par bsgom /
de'i phyi la chas bsdam /
yi ge tAM gyis rgyas btab nas sngags bzlas tshar rjes bskor ba g.yon skor bya zhing /
dgra jag thams cad lcags kyi khang sgrom nang du sib sib song bar bsam /
bzlas pa'i grangs nyer gcig bya /
'di kun la mi bstan khyad chos yin /
ra ru ma shes pa mang yang zhal gdams 'di kho bo tsam las med /
bar bar du re bas mtshams gcad /
dus dus su bskor ba gsum gsum bya /
snying gi dkyil du sba'o //
shin tu gsang nas byed pa gnad yin no //
sngags byang ni /
ka sha ka sha
/drag thal drag thal /
snying chod snying chod /
ya ya tse tse nan nan /
rbad rbad /
kha la rak+sha rbad /
snying la rak+sha rbad /
rus pa la rak+sha rbad /
rtsa la rak+sha rbad /
sha la rak+sha rbad /
khrag la rak+sha rbad /
gzugs phung la rak+sha rbad /
dran rig la rak+sha rbad /
dgra bo'i lus ngag yid gsum chings shig satwam b+ha ya nan /
dgra jag chom rkun ma rA ya rengs rengs /
myogs myogs /
thibs thibs /
zhes pa 'dis ling ga'i mtha' bskor /
ha rak+sha rbad /
he rak+sha rbad /
tum rak+sha rbad /
hU~M rak+sha rbad /
phaT rak+sha rbad /
yig phreng gcig rdzogs par bris te gri rus bstum nas ling ga'i dkyil du bcug go
/zab khyad zur pa yin pas gsang ngo //
gsang ba'i zhal gdams la ling ga'i mtha' la sngags g.yon skor du bris /
gnod byed 'u chu khams pa'i dgra jag chom rkun bsam sbyor ngan pa thams cad chings shig
/ji me khams pa'i\u0f8e
kung sa khams pa'i\u0f8e
keg shing khams pa'i\u0f8e
shang lcags khams pa'i\u0f8e
gza' brgyad re re'i ming bris te /
de dag re re la skyes pa'i dgra jag chom rkun pho mo chings shig
/de bzhin lo bcu gnyis las skyes pa'i chom rkun chings shig
/nyi ma phyogs bzhi mtshams brgyad kyi dgra jag chom rkun chings shig
/yul dang sa cha 'di zhes bya ba'i dgra jag\u0f8e
rus chen lnga'i dgra jag chom rkun chings shig
/de bzhin dmod mo bya /
rde'u dkar po //
rdo zhun /
rde'u nag po lcags rdo //
re ba ro ras gang rnyed /
sAts+tsha'i nang du rigs lnga'am sgrol ma'i snying po dang ye d+hAr bcug
/zhabs la rdo rje rgya gram bris /
bdag bskyed rje btsun sgrol ma'i sgom bzlas ni /
rang nyid skad cig gis pad+ma dang zla ba'i gdan la rje btsun sgrol ma 'jigs pa brgyad skyobs su bsgoms pa'i dpral bar oM/
mgrin par AH
thugs kar hU~M/
thugs ka'i hU~M las 'od zer 'phros pas rang bzhin gyi gnas nas ye shes pa spyan drangs /
dam tshig pa la bstim /
ar+g+haM sogs kyis mchod /
bstod pa yang bya'o //
bzlas pa /
oM tA re tut+tA re tu re swA hA/
zhes brgya 'am nyer gcig bzla /
de rjes sgrub sngags bzlas so /
zab rgya /
zhal shes gri rus tshal bu sen mo tsam la nr-i bris ling+ga'i nr-i dang kha sbyor ro //
bar gyi gcad mtshams rnams /[ \u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bu gnyis kyis byed /
mang+ga laM//
!
jag chings ra ru ma'i gsal byed bzhugs /
na mo gu ru Ar+ya tA ra yai /
'dir bka' gdams pa'i dge ba'i bshes gnyen bya mang po klu pa brtson 'grus grags la rje btsun sgrol mas dngos su gnang ba'i jag chings ra ru ma'i lo rgyus dang bcas bshams ni gzhung du gsal /
'dir sgrub tshul khol 'don du 'bri na /
rang gi mdun du lcags slang sogs drag po'i snod kyi nang ling+ga bzhag
/yang snod gzhan gcig tu sAts+tsha /
yungs dkar /
rde'u dkar nag
/ro ras sam /
ras nag
/rtsid skud /
ra ru /
la cha rnams bshams la /
sangs rgyas chos tshogs ma tshar gsum /
tshad med bzhi bsgom /
swA b+hA wa'i sngags kyis bdag dang snod bcud stong par bsgom /
stong pa'i ngang las paM las sna tshogs pad+ma 'dab ma brgyad pa'i lte ba dang 'dab ma rnams la a las zla ba'i dkyil 'khor re re /
dbus su rang nyid skad cig gis seng ldeng nags kyi sgrol ma dang /
phyogs mtshams brgyad du /
seng ge
/glang chen /
me /
chom rkun /
dug sbrul /
btson khang /
chu dang 'byung po'i gdon rnams las skyob pa'i rje btsun sgrol ma ste thams cad kyang sku mdog ljang gu /
zhal gcig phyag gnyis /
g.yas mchog sbyin /
g.yon ut+pala'i yu ba thugs kar bzung nas snyan gyi thad sor kha bye ba /
zhabs g.yas brkyang /
g.yon bskum /
ral pa'i thor cog dang nu 'bur zung gis mdzes pa /
dar dang rin po ches brgyan pa'i dpral bar oM/
mgrin par AH
thugs kar hU~M/
de las 'od zer 'phros pas seng ldeng nags kyi sgrol ma la 'jigs pa brgyad skyob kyis bskor ba oM badzra sa mA dzaH
dzaHhU~M baM hoH
gnyis su med par thim /
oM ar+g+haM/
pa d+yAM/
puSh+pe /
d+hU pe /
A lo ke
/g+han+d+he /
nai wid+yA/
shab+da AHhU~M/
'jigs pa chen po brgyad las ni //
'jig rten thams cad skyob par mdzad //
kun gyi ma ru gyur pa yi //
sgrol ma yum la phyag 'tshal lo //
oM tA re tut+tA re tu re swA hA/
brgya'am nyer gcig la sogs pa ci nus bzlas pa'i mthar /
ka sha ka sha
/drag thal drag thal /
snying chod snying chod /
ya ya tse tse nan nan /
rbad rbad /
kha la rak+sha rbad /
snying la rak+sha rbad /
rus pa la rak+sha rbad /
rtsa la rak+sha rbad /
sha la rak+sha rbad /
khrag la rak+sha rbad /
gzugs phung la rak+sha rbad /
dran rig la rak+sha rbad /
dgra bo'i lus ngag yid gsum chings shig satwaM b+ha ya nan /
dgra jag chom rkun mA ra ya /
rengs rengs /
myogs myogs /
thibs thibs /
zhes ci nus bzlas pa'i mthar hU~M mdzad kyi phyag rgya bcas la bden bdar spyi 'gro'i mthar /
bden pa chen po'i byin rlabs kyis /
yul dang sgar pa che ge mor gnod cing 'tshe bar byed pa'i dgra jag chom rkun bsam ngan sbyor rtsub 'chang ba thams cad skad cig thang cig yud tsam la gzugs dang ling ga 'di la mchis par gyur cig
/ces dang /
dmigs pa ni rang rje btsun sgrol ma 'jigs pa brgyad skyob kyis bskor ba'i thugs ka nas rigs gsum mgon po'i sprul pa gser gyi seng ge
/dung gi glang chen /
mu men gyi dom rgyags shing khros pa bsam gyis mi khyab pas dgra jag thams cad lug khyu 'debs pa bzhin ded nas mdun gyi ling ga la thim par bsam la /
oM tA re tut+tA re tu re dgra jag chom rkun che ge mo A kar+Sha ya dzaH
zhes dang /
'gugs pa'i stangs ka byed /
de 'dra ba dmigs pa gsal zhing brtan pos lan grangs ci rigs byas la sngags bzla zhing ling gar dug khrag gis byug
/skam pa dang /
ra ru de lcags kyi khang sgrom du bsams la /
ling ga bcug pa'i snying gar gri rus de ha rak+sha sogs sngags zur bris kyis bstums la gri rus kyi r+n+r-i dang snying ga'i r+n+r-i thad kar yod par byas /
shog lhag rnams ling ga'i steng du bsdus /
ro ras sam /
ras nag gi khud du yungs dkar rdog nyer gcig bstums nas bcug la 'jam dpal gyi sprul pa gser gyi seng ge nyer gcig gis lus mnan par bsgoms la ka sha sogs sngags bzla /
yang ras nag gi khud gcig tu rdil dkar nyer gcig bstums nas de'i khar bcug la spyan ras gzigs kyi sprul pa dung glang nyer gcig gis ngag mnan par bsam ste sngags bzla /
yang ras nag gi khud gcig tu rdel nag nyer gcig bstums nas bcug la phyag rdor gyi sprul pa mu men gyi dom nyer gcig gis yid mnan par bsam la sngags bzla /
de'i khar ras nag gis kha phur la rlung rdo rje rgya gram gyis btums par bsgom zhing sngags bzla /
de'i khar sAts+tsha de rje btsun sgrol ma 'od dpag med kyi cod pan la rnam snang /
rin 'byung /
mi bskyod pa /
don yod grub pa rnams kyis bskor nas bzhugs par bsam zhing /
sgrol ma'i sngags ci nus bzlas la rdo shing sogs kha gcod gang rung gi phyi nas la chas bsdams pa'i khar tAM yig thel 'byar lta bur byas pa'i ra ru de rtsid skud kyis bcings la /
nang ngam gur gang rung gi ka bar ra ru'i rtse thur bltas su sbrags la g.yon skor bya zhing sgrol ma'i gzungs dang gong gi sngags ka sha sogs ci nus bzlas nas stan la 'khod de //
dge ba 'di yis myur du bdag
/rje btsun sgrol ma 'grub gyur nas //
zhes sogs bsngo smon byas la yul du 'chang ba'am /
byes la 'khur ba'am /
gzhan la bskur ba gang byed kyang rang gzhan gyis g.yas skor gtan nas mi 'byung bar byed /
gal te g.yas skor du byung na nus pa nyams 'gro bas ra ru'i rdzas phyung la sngar bzhin bsgrub /
jag chen che sar /
sngags nyer gcig bzlas la ra ru kha la phus 'debs pa ma chag par byas pas nges par chom rkun gyi 'tshe ba las skyob par gsung so //
zhes jag chings ra ru mar nye bar mkho ba 'di yang sa skya ba kun blos bris pa'i yi ge pa ni gzhu lung pa'o //
'grul la 'gro ba'i tshe rgyun du nyams len byed na //
sangs rgyas chos dang tshogs kyi mchog rnams la //
byang chub bar du bdag ni skyabs su mchi //
sogs /
nas drag sngags ci nus bzlas pa'i bar gong bzhin la /
mthar thal mo sbyar te /
na mo rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
khyad par du yang rje btsun 'phags ma sgrol ma'i bka' bden pa dang /
bden pa chen po'i byin gyi rlabs kyis bdag cag dpon slob 'khor dang bcas pa rnams la gnod cing 'tshe bar byed pa'i dgra jag chom rkun thams cad phyir zlog par gyur cig
/med par gyur cig
/zhi bar gyur cig
/ces thal mo lan gsum brdab pa tshar gsum //
dge ba 'di yis myur du bdag
/rje btsun sgrol ma 'grub gyur nas //
'gro ba gcig kyang ma lus pa //
thams cad de yi sa la 'khod par shog
/ces sogs bya'o //
'di la gzhung las bden brdar thal rdeb ma gsungs kyang /
byas pa la 'gal ba gtan nas med de /
drag sngags kyi 'dogs can yin pas so //
zhes pa'ang sa skya pa ngag dbang kun dga' blo gros kyis bris /
mang+ga laM///
/
