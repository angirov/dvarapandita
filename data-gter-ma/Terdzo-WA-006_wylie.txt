@#//
tshe dpag med gnam lcags rdo rje dngos grub kun 'dus kyi skong ba 'chi med 'dod 'jo'i rnga sgra zhes bya ba bzhugs so //
hrIH
lhun grub 'gyur ba med pa'i zhing //
klong yangs 'khyil ba'i gzhal med khang //
ye shes lnga yi rang 'od 'bar //
bde chen pad+mo bkod pa nas //
tshe dang ye shes 'od dpag med //
rang snang sprul pa'i 'khor tshogs bcas //
gshegs bzhugs mtshan ma mi mnga' yang //
thugs rje'i dbang gis 'dir dgongs mdzod //
gzung 'dzin ro mnyam ngang du bzhugs //
yid dpyod bral bar phyag bgyi 'o //
dug lnga gnas dag ye shes kyi //
'od zer lnga yi rang mdangs las //
rang byung rang shar mchod pa'i sprin //
mchod yon me tog bdug spos dang //
mar me dri zhal rol mo dbyangs //
bkra shis rdzas rtags rgyal srid bdun //
gzugs sgra dri ro reg bya chos //
mdzes pa'i lha mo bcu drug dang //
sman gtor rak+ta tshogs mchod sogs //
phyi nang gsang ba de bzhin nyid //
dwangs ma bdud rtsi'i bcud mchog las //
rang grub skong rdzas nam mkha' mdzod //
chos dbyings gdod nas khyab pa yis //
thugs dam gnyan po bskangs gyur nas //
tshe dang ye shes dngos grub stsol //
hrIH
dang po'i sangs rgyas 'od mi 'gyur //
chos kyi sku yi thugs dam bskang //
nam mkha'i rgyal po gangs chen mtsho //
longs spyod rdzogs sku'i thugs dam bskang //
rang byung sangs rgyas pad+ma skyes //
sprul pa'i sku yi thugs dam bskang //
skye 'chi gnyis spangs rdo rje'i sku
/ye shes mtsho rgyal thugs dam bskang //
'chi bdag bdud bcom 'od kyi lus //
ting 'dzin bzang po'i thugs dam bskang //
'byung bzhir dbang sgyur mkha' 'gro'i gtso //
'ja' tshon snying po'i thugs dam bskang //
'jig rten dbang phyug sprul pa'i sku
/chos dbyings rdo rje'i thugs\u0f8e
mkhyen brtse nus ldan gsang ba'i bdag
/grags pa mchog dbyangs thugs\u0f8e
bi ma dngos byon 'gro ba'i skyabs //
bzang po rdo rje'i thugs\u0f8e
mkhas grub rgya mtsho'i gtsug gi rgyan //
pad+ma legs grub thugs\u0f8e
brtul zhugs spyod 'chang he ru ka
/nam mkha' 'jigs med thugs\u0f8e
brgyud pa'i bka' babs 'gro ba 'dul //
bstan pa dar rgyas thugs\u0f8e
gsar rnying bstan pa'i sgron me mchog
/karma chags med thugs\u0f8e
sbyang pa sngon song bka' srol 'dzin //
lung zin chos bdag thugs\u0f8e
bka' drin gsum ldan 'khor lo'i mgon //
rtsa brgyud bla ma'i thugs dam bskang //
thugs dam gnyan po bskangs gyur nas //
tshe dang ye shes dngos grub stsol //
hrIH
rgyal ba kun gyi gsung rdo rje //
mkha' mnyam 'gro ba yongs kyi skyabs //
'chi med dngos grub kun 'dus kyi //
dkyil 'khor lha tshogs thugs dam bskang //
'du shes rnam dag bcom ldan 'das //
snang ba mtha' yas tshe dpag med //
na bza' dkar mo yum dang 'khril //
dkyil 'khor gtso bo'i thugs dam bskang //
nam mkha'i khams kyi bcud sdus la //
sems kyi khams kyi tshe nyams gsos //
dran bya dran byed snyigs ma sbyongs //
dag pa ye shes rang rtsal rgyas //
gsung mchog rdo rje'i tshe dbang stsol //
rnam shes rnam dag bcom ldan 'das //
rdo rje sems dpa' tshe dpag med //
sangs rgyas spyan ma yum dang 'khril //
shar gyi tshe bdag thugs dam bskang //
sa yi khams kyi bcud sdus la //
sha yi khams nas tshe nyams gsos //
sa khams sha yi snyigs ma sbyongs //
sa bcud sha yi dwangs ma skyed //
thugs mchog rdo rje'i tshe dbang stsol //
tshor ba rnam dag bcom ldan 'das //
rin chen 'byung ldan tshe dpag med //
yum chen mA ma kI dang 'khril //
lho yi tshe bdag thugs dam bskang //
chu yi khams kyi bcud sdus la /
khrag gi khams nas tshe nyams gsos //
chu khams khrag gi snyigs ma sbyongs //
chu bcud khrag gi dwangs ma skyed //
yon tan rdo rje'i tshe dbang stsol //
gzugs phung rnam dag bcom ldan 'das //
rnam par snang mdzad tshe dpag med //
yum chen dbyings phyug ma dang 'khril //
nub kyi tshe bdag thugs dam bskang //
me yi khams kyi tshe nyams gsos //
drod kyi khams nas bcud sdus la //
me khams drod kyi snyigs ma sbyongs //
me bcud drod kyi dwangs ma skyed //
sku mchog rdo rje'i tshe dbang stsol //
'du byed rnam dag bcom ldan 'das //
don yod grub pa tshe dpag med //
dam tshig sgrol ma yum dang 'khril //
byang gi tshe bdag thugs dam bskang //
rlung gi khams kyi bcud sdus la //
dbugs kyi khams nas tshe nyams gsos //
rlung khams dbugs kyi snyigs ma sbyongs //
rlung bcud dbugs kyi dwangs ma skyed //
phrin las rdo rje'i tshe dbang stsol //
'jam dpal gzhon nu spyan ras gzigs //
gsang ba'i bdag po pad+ma 'byung //
rgyal kun rdo rje bzhi yi dngos //
'gro 'dul sku bzhi'i thugs dam bskang //
mchog gsum rtsa gsum rig pa 'dzin //
drang srong tshe la dbang rnams kyi //
thugs rje byin rlabs mngon shes tshe'i //
dngos grub bsdus nas bdag la stims //
dam tshig sdom nyams sor chud nas //
mi 'gyur rdo rje'i tshe dbang stsol //
puSh+pe dkar mo d+hU pe ser //
A lo dmar mo gan+d+he ljang //
las bzhi'i phrin las sgrub mdzad ma //
mgyogs ma bzhi yi thugs dam bskang //
brgya byin 'jog po 'khor los sgyur //
lha klu mi dbang tshe bsod can //
stobs rtsal che ba'i srog chags dang //
mkha' lding zil dang ldan sogs kyi //
tshe bsod kha rje dbang thang dang //
snyan grags klung rta'i dwangs ma sdus //
'chi med rdo rje'i tshe dbang stsol //
rnam par rgyal ba gshin rje'i gshed //
rta mgrin dbang chen bdud rtsi 'khyil //
lcags kyu zhags pa lcags sgrog dril //
sgo srung yab yum thugs dam bskang //
gdon bgegs sde brgyad 'byung po yis //
bla tshe srog dbugs phrogs pa dang //
brkus dang bcom pa rang gnas khug
/'thor dang zhig pa shul du chugs //
tshe bdud bar chad rdul du rlogs //
gzhan yang tshe lha rig 'dzin dang //
bka' srung dam can rgya mtsho'i tshogs //
gtsang rigs dpal mgon la sogs pa //
dkyil 'khor lha tshogs thugs dam bskang //
bla tshe srog tshe nyams pa gsos //
gas pa sbyor la yar ba khug
/chad pa mthud la yo ba srongs //
tshe dbang 'grub pa'i sdongs grogs mdzod //
phyi snod 'jig rten rab 'byams kyi //
'byung lnga'i dwangs ma lus la stims //
nang bcud khams gsum srid gsum gyi //
skye 'gro'i shes rgyud ngag la stims //
gsang rgyud rgyal ba rgya mtsho yi //
thugs rje byin rlabs sems la stims //
tshe dang ye shes dngos grub stsol //
hrIH
rdo rje tshe yi lha tshogs dgongs //
thams cad chos dbyings mnyam pa nyid //
gdod nas ye sangs rgyas pa la //
ma rtogs gnyis snang 'khrul pa'i dbang //
skye 'chi 'khor ba lu gu rgyud //
bar med ngang du sgrib bsags pa //
las nyon spyi dang khyad par du //
sdom pa gsum gyi chag nyams dang //
srog bcad rten gsum gzhig gzhom dang //
rdeg rdung rku 'phrog la sogs pa //
tshe thung nad mang dbang thang gud //
bar gcod mang ba'i las sgrib rnams //
gnong 'gyod drag pos mthol lo bshags //
tshangs pa mchog gi dngos grub stsol //
snang sems zung 'jug ngang du bshags //
rig stong klong du sor chud shog
/thams cad rdo rje tshe lha yi //
dkyil 'khor mtha' dbus med par dag
/a 'thas 'khrul pa'i ming yang med //
lhun grub rin chen gsang ba'i sbubs //
gzhon nu bum pa skur smin nas //
'khor ba ma stongs bar du ni //
skye 'chi 'pho 'gyur med pa yi //
'ja' lus rdo rje dwangs ma'i sku
/tshe dang ye shes 'od dpag med //
mngon gyur don gnyis lhun grub shog
/de skad rdo rje'i tshig gi gser phreng la //
so skye'i tshig rgyan ra gan mi mdzes kyang //
gsol bskang smon lam mos blos byas pa la //
nyes med phyir na 'di nyid sgrub pa'i skabs //
rten 'brel ched du su kha badzra yis //
kun bzang bde chen gling bris yi ge pa //
rang slob karma 'gyur med tshe dbang ngo //
nyes mchis rtsa gsum chos skyong srung mar bshags //
dge bas 'chi med rdo rje'i sku brnyes shog
/shu b+haM//

//
