\u0f01\u0fad\u0f83\u0f01\u0fad\u0f83:
kun bzang dgongs pa kun 'dus las :
dpal ri khrod ma'i sgrub thabs nyon mongs nad 'joms bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
u rgyan pad+ma 'byung gnas la phyag 'tshal lo :
bdag 'dra pad+ma 'byung gnas kyis :
skal ldan mngon sum nyams len bu :
sgrub pa mtha' ru ma thon bar :
nad kyi bar chad 'byung srid pas :
srung dang zlog pa'i thabs 'di bstan :
de la sngon 'gro dngos rjes gsum :
dang po sngon 'gro bya ba ni :
dben zhing yid du 'ong ba'i phyogs :
zla stod tshes grangs bzang po la :
maN+Dal ba'i /   lci bas rkyang nul bya :
me tog mdzes par bkod pa'i dbus :
bum pa mtshan dang ldan pa gcig :
khrus byas gu gul dud pas bdug :
dri zhim sman lnga 'bru sna lnga :
snying po lnga dang rat+na lnga :
khyad par sman sna mang po'i chus :
mtshan ldan bum pa bkang byas la :
dar ras gtsang mas mgul chings bya :
me tog can gyi shing sna yis :
kha rgyan byas la bzhag pa 'o :
mtha' mar mchod yon gang 'byor bsham :
bdag ni khrus bya gos gsar gon :
tshangs spyod ldan pa bde stan 'dug :
khams gsum sems can thams cad rnams :
nad 'joms lha yi go 'phang thob :
khams gsum sems can thams cad kyi :
nad dang gnod pa zhi bsam pa'i :
sems bskyed rgya chen ldan par bya :
bla ma kun bzang rdor sems dang :
dga' rab o rgyan spyi gtsug tu :
thor cog brtsegs pa'i tshul du bsgom :
yan lag bcu pa tshar gcig 'bul :
de nas bsod nams tshogs gsag bya :
bla ma lha tshogs rang la thim :
gzhan yang thams cad mi dmigs par :
stong pa nyid kyi ngang du 'jog :
ye shes kyi yang tshogs kyi bgos :
de nas dngos gzhi stong nyid ngang :
pad+ma zla ba'i gdan stengs su :
rang gi rnam par shes pa de :
yi ge baM ljang shar ba las :
ri khrod lo ma can gyi mkha' 'gro ma :
sku mdog dkar ljang zhal gsum phyag drug ma :
g.yas dkar g.yon dmar dbus ljang zhal :
cung zad khro zhing bzhad pa'i zhal :
spyan gsum dbu skra gyen du brdzes :
g.yas gsum rdo rje dgra satwa mda':
g.yon gsum sdigs mdzub zhags pa shing :
dpag bsam shing lo ras dkar gyi :
na bza' sku stod gsol ba dang :
phyag zhabs rin po che dang ni :
shing gi 'bras bu'i phreng bas brgyan :
gsus pa 'phyang zhing sku smad la :
stag gi pags pa'i sham thabs gsol :
zhabs bzhi bgrad pa nyon mongs dang :
bdud bzhi'i steng na mnan pa 'o :
sku las bskal pa'i me dpung 'bar :
de ltar gsal btab bsgom par bya :
de yi thugs kar zla ba'i steng :
sa bon sngags kyi phreng bas bskor :
de las 'od zer phar 'phros pas :
'phags pa thams cad mchod par bya :
sku gsung thugs mnyes dngos grub ni :
tshur 'dus rang la thim par bsgom :
'od zer phar 'phros sems can gyi :
las sgrib thams cad byang byas nas :
dag pa shes rgyud tshur 'dus te :
rang gi spyi gtsug bla ma bzhugs pa rnams :
gzi brjid 'od 'bar sku ru bsgom :
'dod yon lha mo bzhi yis kyang :
phyogs nas pU tsa 'bul bar bsam :
de nas ngag bsnyen bsnyen pa bya :
oM pi shA tsi par+Na sha ba rI sarba u pa pra sha ma ni swA hA:
zhes pas bum par lhar bsgoms la :
rlung ni phar 'gro sngags sgra bcas :
bum pa'i lha yi thugs khar song :
'od du 'bar zhing grags par gyur :
tshur byung rang gi thugs kha ru :
'od du 'bar zhing grags par bsgom :
bsnyen pa 'bum tsho lnga bzla 'o :
bzlas pa la ni skyo ba'i dus :
rdzogs rim gsal stong 'dzin med du :
chos nyid spros bral ngang du bzhag :
de ltar nyams su blangs pas na :
nad 'joms ting 'dzin 'grub pa'i rtags :
lung pa mes bsregs khrus byas pa :
rang gi lus la me 'bar rmi :
dngos su nyid dang sman rnams ni :
dri bzang po yi ngar lud 'byung :
hU~M:
chos nyid dbyings las rang byung sku :
dpal ldan ri khrod lo ma can :
zhal gsum phyag drug 'gying bag ldan :
shing lo stag ras na bza' gsol :
bdud bzhi brdzi zhing khro tshul ston :
rin chen rgyan ldan phyag mtshan thogs :
nyon mongs nad rnams 'joms mdzad pa'i :
zhi mdzad lha mo khyod la bstod :
ces ni bstod pa gsol 'debs bya :
sngags kyang brgya rtsa brgyad bzlas pas :
bum pa'i lha tshogs bdud rtsi yi :
sman gyi ngo bor zhu bar bsam :
rang ngam nad pa la sogs pa'i :
spyi bor bzhag la 'di skad do :
hU~M:
bkra shis rin chen bum pa ste :
nyon mongs nad 'joms bdud rtsi sman :
khyod la dbang bskur khrus gsol bas :
nyon mongs nad las grol bar shog :
oM AHhU~M par+Na sha ba rI a mr-ita a b+hi Shiny+tsa hU~M:
zhes ni dbang bskur khrus bya btung :
gzhan yang chu de khang pa dang :
ra ba'i phyugs sogs thams cad la :
gtor bas nad gdon rgyun chad 'gyur :
rjes ni bsngo ba smon lam bya :
chos nyid ngang la bsgom bzlas bya :
bla ma rnams la mos gus dang :
'gro la snying rje zung 'jug dang :
gdams pa 'di nyid nyams su blang :
nad rigs bzhi brgya rtsa bzhi dang :
gdon rigs stong phrag brgyad cu dang :
glo bur ye 'drog bar chad zlog :
khyad par 'gro ba'i nad mi tshugs :
nyams su blangs pa'i sa phyogs su :
mi nad phyugs nad rgyun chad 'gyur :
dam tshig ldan pa'i gang zag ni :
mthar thug bde ba chen por skye :
e ma :
nyon mongs nad 'joms srung ba 'di :
bdag 'dra pad+ma 'byung gnas kyis :
ma 'ongs 'gro la phan don du :
sgrub thabs rgyud du khol du phyung :
su la'ang ma spel gter du sbos :
las can gcig dang 'phrad par shog :
dpal ri khrod ma'i sgrub thabs rdzogs so :
sa ma ya :
rgya rgya rgya :[ \u0f88\u0f88\u0f88\u0f88\u0f88 ]thatha m-iatsha :
zab rgya :
gtad rgya :
gsang rgya :
sbas rgya :
pad gling gter ma'o ///
/
