chos sku'i bdag nyid kun bzang he ru ka
/longs sku dpal ldan rdo rje bdud rtsi che //
sprul pa'i gar mdzad gsang ba'i bdag po la //
gsol ba 'debs so bde chen bdud rtsir sgrubs //
bdud rtsi'i mchog brnyes slob dpon gsang ba rtsal //
bde ba chen po pad+ma 'byung gnas dpal //
rigs ldan mkha' 'gro shAkya de bI la //
gsol ba 'debs so bde chen bdud rtsir sgrubs //
chos rgyal yab sras gdams pa'i snod kyi mchog
/ye shes spyan ldan bai ro gnyags lo che //
gsang chen bka' rnams sdud mdzad mtsho rgyal lcam //
gsol ba 'debs so bde chen bdud rtsir sgrubs //
sbas pa'i rnal 'byor shel sman ye shes bzang //
zab gter bka' babs pad+ma mdo sngags gling //
gdams pa'i rgyun 'dzin rtsa brgyud bla ma la //
gsol ba 'debs so bde chen bdud rtsir sgrubs //
brgyud gsum rig 'dzin zhi khro yi dam lha //
gnas yul mkha' 'gro smug nag ral gcig sogs //
bka' gter srung ma rtsa gsum rab 'byams la //
gsol ba 'debs so bde chen bdud rtsir sgrubs //
bde ba chen po bla ma'i byin zhugs pas //
snang grags rtog tshogs sku gsung thugs su shar //
rig stong zung 'jug gnas lug rang zhal mthong //
spang thob med par sa lam myur rdzogs shog
/sku yi phyag rgyas snang ba lha skur shar //
gsung gi phyag rgyas rlung sems dbang du bsdus //
thugs kyi phyag rgyas bde chen ting 'dzin brtan //
ye shes phyag rgya chen po mngon gyur shog
/bdud rtsi 'khyil pas sgrib pa'i dri ma sbyangs //
rdo rje hU~M gis nad gdon mi gtsang bskrad //
rin chen mA kis grub gnyis dbang du gyur //
rdo rje bdud rtsis mchog dngos myur 'grub shog
/ces pa'ang rdo rje'i gsung gzhir byas te blo gros mtha' yas kyis bgyis pa dge legs 'phel //

//
