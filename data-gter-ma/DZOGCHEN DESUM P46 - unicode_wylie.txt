nang skor yi dam khro bo'i bzlas dmigs sgrub thabs nang gi dngos bstan ltar bsdus pa zur phyung ni /
khrag 'thung gtso dgu'i bzlas pa'i skabs :
gtso 'khor thugs kar nyi ma'i steng :
rdo rje rtse dgu'i lte bar hU~M:
dril sgrub sngags kyi phreng bas bskor :
bzlas pas sngags phreng lu gu rgyud :
yab yum zhal zhugs gsang bar 'khor :
bde ba chen po'i gzi byin bskyed :
mchog thun dngos grub bdud rtsi'i bcud :
hU~M thim ye shes 'bar bar bsam :
A+o~M badzra kro d+ha ma hA shrI he ru kaHbadzra kro d+hI shwa rI bud+d+ha shrI he ru kaHbud+d+ha kro d+hI shwa rI rat+na shrI he ru kaHrat+na kro d+hI shwa rI pad+ma shrI he ru kaHpad+ma kro d+hI shwa rI karma shrI he ru kaHkarma kro d+hI shwa rI gu h+ya sa nu yak+sha rak+sha shrI he ru kaHkro d+hI shwa rI ru lu ru lu hU~M b+h+yo hU~M:
zhes bzla 'o //
'bum phrag bzlas pas bde chen gyi :
ye shes brtan cing nus ldan 'phel :
sa ma ya :
khyad par ru lu 'bru brgyad pa :
yongs dril mthar thug bzlas pa'i skabs :
rang nyid khrag 'thung chen po yi :
tsit+ta rin chen zur brgyad pa'i :
nyi zla kha sbyor lte bar hU~M:
sngags kyi phreng bas bskor ba las :
'od 'phros lus kyi nang kun gang :
sgrib dag dbang dang dngos grub thob :
slar yang sngags kyi 'od zer gyis :
dkyil 'khor rab 'byams thugs rgyud skul :
de las 'od zer mkha' khyab 'phros :
tha mal snang zhen dbyings su thim :
snod bcud gzhal yas khang dang lha :
sgra kun grags stong sngags kyi dbyangs :
dran bsam bde gsal mi rtog pa :
dbyer med kun bzang dgongs pa'i klong :
ma nor ma bcos bsam 'das pa :
brjod bral ye shes mngon gyur bsam :
A+o~M ru lu ru lu hU~M b+h+yo hU~M:
ru lu 'bum phrag bzhi bzlas pas :
dgongs pa mi 'gyur ting 'dzin thob :
don gnyis lhun grub dpal la spyod :
sa ma ya :
