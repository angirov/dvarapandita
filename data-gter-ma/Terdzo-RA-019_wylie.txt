@#//
pad+ma dbang chen yang gsang khros pa'i sgrub thabs kyi phrin las dbang chen dgyes pa'i gad rgyangs zhes bya ba bzhugs so //
bla ma dang bcom ldan 'das pad+ma dbang gi rgyal po la phyag 'tshal lo //
sa gsum zil gnon rdo rje rta yi glus //
'khor 'das bde ba chen por dbang sdud pa //
gsung mchog pad+ma'i rigs kyi dkyil 'khor mchog
/yang gsang khros pa'i lha la spyi bos btud //
gang de sgrub pa'i yig cha chu gter che //
bsrubs skyes bdud rtsi'i dkyil 'khor blo dman gyi //
gdung sel lhag bsam yar ngo'i dga' ston las //
'khrungs pa'i sngags shes ral pa mdzes pa'i rgyan //
'dir bka' gter gnyis 'dus pad+ma dbang chen yang gsang khros pa'i sgrub thabs nyams su len pa la /
rgyud nas bshad pa'i gnas mtshan nyid dang ldan par dbang thob cing dam tshig la gnas pa'i sgrub pa pos /
dkyil 'khor gtor mchod sgrub pa'i yo byad rnams so so'i skabs dang 'tsham par 'du byas te /
sgrub thabs dngos la gsum /
sngon 'gro'i las khrigs /
dngos gzhi'i las khrigs /
mjug gi las khrigs so //
dang po ni /
brgyud 'debs phyi gtor skyabs sems tshogs //
bgegs bskrad mtshams bshags byin mchod brlab //
ces brgyad du yod pa'i dang po ni /
chos sku gzi brjid rgyal po 'od dpag med //
longs sku bde chen rab dgyes rta mchog dpal //
sprul sku khams gsum zil gnon pad+ma dbang //
gsol ba 'debs so dbang dang dngos grub stsol //
bde mchog gsang ba'i 'byung gnas mkhar chen bza'//
sprul pa'i lo chen bai ro tsa na'i zhabs //
mnga' bdag tshangs pa lha yi me tog la //
gsol ba 'debs so dbang dang dngos grub stsol //
rkyang po grags pa sum pa dbang tshul dang //
'bre ban sher bla zhang ston gzi brjid 'bar //
bla ma rgya dang grub chen 'dar 'phyar la //
gsol ba 'debs so dbang dang dngos grub stsol //
brtson 'grus rdo rje nyan chen bsod nams brtan //
chos rgyal dpal bzang dpal ldan seng ge dang //
rin chen bkra shis yon tan mgon po la //
gsol ba 'debs so\u0f8e
chos dpal bzang po rdo rje rgyal ba'i mtshan //
dkon mchog bzang po rat+na badzra dang //
dkon mchog dpal bzang phyag na rdo rje la //
gsol ba\u0f8e
gu ru rin chen 'dar nag bde ba bzang //
kun mkhyen phrin las dbang chen bstan 'dzin dang //
ngag dbang phrin las ngag dbang 'jigs bral la //
gsol ba\u0f8e
pad+ma bdud 'dul bstan pa'i nyi ma che //
'dar ston brgyud pa'i smin grol gdams zab bcud //
kun 'dus 'jam dbyangs mkhyen brtse'i dbang po la //
gsol ba\u0f8e
pad+ma rta mchog gar gyi dbang phyug ma //
dbang chen rigs bzhi sgo srung khro mo bzhi //
dam can chos srung bka' nyan bcas pa la //
gsol ba\u0f8e
rnam dag dbang bzhi'i rim pas rgyud smin te //
rim gnyis zab mo'i rtogs pa mtha' ru phyin //
gnas skabs phrin las rnam bzhi rtsol med 'grub //
mthar thug pad+ma he ru ka thob shog
/so sor rtog pa'i ye shes snang ba rgyas //
ma rig khams gsum srid pa'i mun khang bcom //
'bar ba thugs rje chen po dbang gi gar //
'khor 'das kun tu khyab par sgyur byed shog
/e yig stong nyid dgyes pa mchog gi klong //
waM yig bde chen rdo rje zung 'jug pa //
chags med pad+ma dbang gi dkyil 'khor na //
dpal gyi rta skad rab tu sgrog gyur cig
/gnyis pa phyi gtor ni /
rgyas par spro na cha gsum gtor ma phyag len du mdzad kyang /
bsdu na dkar gtor /
raM yaM khaM gis bsang /
swa b+hA bas sbyang /
stong pa'i ngang las b+h+rU~M las rin po che las grub pa'i snod yangs shing rgya che ba'i nang du gtor ma zag pa med pa'i bdud rtsi'i rgya mtsho chen por gyur /
oM AHhU~M/
lan gsum /
sarba lo ka pA la b+hu mi pa ti sa pa ri wA ra badzra sa mA dzaHsa mgron 'gugs /
sarba lo ka pA la b+hu mi pa ti sa pa ri wA ra oM a kA ro sogs btags pa lan gsum gyis gtor ma 'bul /
gang dag 'dir gnas lha dang klu
/gnod sbyin srin po'am gzhan dag la //
sngags spyod don du gtor ma 'di //
'bul gyis yang dag bzhes su gsol //
zhes pa tsam mam /
spro na /
mchod sbyin gtor ma 'di bzhes la //
rnal 'byor bdag cag 'khor bcas la //
sogs kyis phrin las bcol /
sarba b+hu ta gats+tsha /
zhes gtor ma phyi rol du 'bul lo //
gsum pa skyabs sems ni /
rang gi snying ga'i 'od zer gyis bla ma dang dpal chen pad+ma dbang gi dkyil 'khor gyi lha tshogs mkha' khyab kyi 'khor lor sad par gyur /
bdag gzhan nam mkha'i mtha' mnyam 'gro ba kun //
deng bzung byang chub snying por mchis kyi bar //
bla ma sangs rgyas chos dang dge 'dun dang //
yi dam dkyil 'khor lha la skyabs su mchi //
lan gsum /
sems can don du sangs rgyas thob par bya //
de yi ched du rta mchog lam rim bsgom //
'gro kun bde ldan sdug bsngal kun dang bral //
bde las mi nyams btang snyoms ngang gnas shog
/lan gsum brjod /
bzhi pa tshogs gsag ni /
pad+ma dbang chen dkyil 'khor lha tshogs la //
lus ngag yid gsum gus pas phyag 'tshal zhing //
phyi nang gsang ba'i kun bzang mchod sprin 'bul //
thog med nas bsags sdig ltung ma lus bshags //
dus gsum dge ba kun la rjes yi rang //
mgon rnams zab rgyas chos 'khor bskor bar bskul //
bskal par mya ngan mi 'da' gsol ba 'debs //
dge tshogs ma lus sangs rgyas thob phyir bsngo //
mchog dang thun mong dngos grub bstsal du gsol //
lnga pa bgegs bskrad cing mtshams bcad pa ni /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM/
paM pad+ma maN+Da la /
a tsan+d+ra maN+Da la /
ma sUr+Ya maN+Da la /
ru dra baM hrIHs+pha ra Na phaTaH
saM ha ra Na hU~M/
badzra kro d+ha ha ya grI ba hu lu hu lu hU~M phaT/
skad cig gis bdag nyid pad+ma dbang chen dmar nag g.yas be con phyar zhing g.yon sdigs mdzub kyi rtse la me dpung 'bar ba /
dur khrod kyi chas rnams rdzogs shing dbu gtsug rta skad srid gsum khyab par 'tsher ba /
pad nyi ru dra bsnol ba'i gdan la bzhengs stabs su gsal ba'i thugs ka nas sprul pa'i khro bo'i tshogs 'jig rten gang bas bgegs thams cad tshar bcad par gyur /
hrIH
dpal chen mi bzad dkyil 'khor nas //
'bar ba'i khro bo me dpung 'bar //
gdug pa'i mtshon cha sna tshogs bsnams //
bgegs dang log 'dren rdul du rlog
/dbang chen me dpung dmar nag 'bar //
bskal pa dus mtha'i me lta bu //
dbang drag mtshon cha brag ltar gtams //
gang la babs kyang gcod cing sgrol //
dbang chen khro bo mi bzad rngam //
srid pa'i 'khor lo ye shes 'khrigs //
dbang chen mtshams las gang 'da' ba //
rdul phran bzhin du brlag par bya'o //
zhes dang /
sum+b+ha ni'i drag sngags kyis bskrad /
mtshams gcod srung 'khor ni /
hrIH
steng 'og phyogs mtshams ma lus khro bo dang //
rdo rje ra ba bskal pa'i me 'bar bas //
bar mtshams med par gtams pa'i gur khang ni //
srung ba'i 'khor lo'i mtshams las ma 'da' zhig
/oM raM kro d+ha rak+Sha badzra dz+wa la raM tIk+Sha Na bi shwa dz+wa la raM phaT raM raM/
drug pa nyes ltung bshags pa ni /
rang nyid lhar gsal ba'i thugs ka'i 'od kyis bla ma dang khrag 'thung dbang chen lha dgu'i dkyil 'khor rgyal ba sras dang bcas pa mdun gyi nam mkhar badzra sa mA dzaH
hrIH
bdag gis dang po byang chub sems bskyed nas //
sgrub pa'i rig 'dzin dbang phyug go 'phang du //
yi dam lha dang rdo rje slob dpon la //
'da' bar mi bya bsrung bar dam bcas te //
las ngan dbang gyur skye bo bdag 'dra ba //
'dod chags zhe sdang gti mug dbang du gyur //
sku yi dam tshig nyams pa mthol lo bshags //
yi dam lha yi phyag rgya ma gsal te //
sngags dang bzlas brjod bsnyen pa'i grangs kyang chag
/bsnyen sgrub bskang phyir dus kyi cho ga chag
/nya shi dus drug mchod pa lo zlar 'das /
khas blangs dam bcas bzhin du ma bgyis te //
gsung gi dam tshig nyams pa mthol lo bshags //
snyan khungs brgyud nas thugs kyi dkyil 'khor du //
lta spyod gsang ba'i man ngag gnyer gtad pa //
spyod pa g.yel bas man ngag gnyer ma thub //
nyams shing tshogs chag nyams pa'i tshogs dang 'dres //
thugs kyi dam tshig nyams pa mthol lo bshags //
snang gsal sgron me rdo rje slob dpon dang //
dam tshig gzungs kyis 'brel ba'i yum rnams la //
snying nas dmod cing thugs dang 'gal gyur pas //
bka' chad gnas su gyur pa mthol lo bshags //
dam tshig bsrung bas 'brel ba'i mched lcam la //
rku brdung 'gran sems zhe sdang rdeg la sogs //
ngan song gsum gyi sdug bsngal mi bzod par //
ltung ba'i lu gu rgyud de'i rgyun thag chod //
dbyings nyid nam mkha'i dbyings su bzod par gsol //
bzod par gsol lo tshangs par bstsal du gsol //
oM pad+ma shrI he ru ka sa ma ya /
ma nu pA la ya /
pad+ma he ru ka twe no pa tiSh+Tha /
D-i D+ho me b+ha wa /
su toSh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sid+d+hi m+me pra yats+tsha /
sarba karma su tsa me /
tsit+taM shre yaM ku ru hU~M/
ha ha ha ha hoH
b+ha ga wAn pad+ma shrI he ru ka mA me muny+tsa pad+ma shrI he ru ko b+ha wa /
ma hA sa ma ya satwa AHhU~M/
zhes rigs kyi yig brgya ci nus bzlas la /
dzaHhU~M baM hoH
dkyil 'khor pa rang la thim par gyur /
bdun pa byin dbab pa ni /
slar yang thugs ka'i 'od zer gyis rgyal ba sras dang bcas pa'i thugs dam gyi rgyud bskul /
zhi khro'i lha tshogs sngags kyi sgra dang bcas char bab pa ltar byon nas bdag gnas sgrub pa'i yo byad rnams la thim zhing byin gyis brlabs par gyur /
a la la hoH
b+ha ga wAn sa ma ya hoH
sa ma ya satwaM/
'phags mchog thugs rje'i dus la bab /
khyad par ston pa'i dus la bab //
mthu rtsal dbyung ba'i dus la bab //
dngos grub stsol ba'i dus la bab //
dgra bgegs sgrol ba'i dus la bab //
nyams chag skong ba'i dus la bab //
mthu chen mthu stsol bcom ldan 'das //
dbang chen dbang skur bcom ldan 'das //
byin chen phob cig bcom ldan 'das //
dngos grub mchog stsol bcom ldan 'das //
bcom ldan 'das kyis bdag rnams la //
las kyi 'bras bu mchis par mdzod //
oM badzra aM ku sha dzaH
brgyad pa mchod pa byin gyis brlab pa la lnga /
dang po sbyang zhing spel ba ni /
rang gi thugs ka'i sa bon las raM spros te ye shes kyi me 'bar bas mchod rdzas ma dag pa'i dri ma bsregs shing sbyangs /
a 'phros pa'i 'od kyis dpag tu med par spel zhing rgya cher rgyas par gyur /
gnyis pa phyi mchod byin brlab ni /
raM yaM khaM las me rlung chu gsum byung //
phyi yi mchod pa'i dri ma bsregs gtor bkrus //
a d+hu pu A ga na sha
/sa ma ya satwaM/
s+pha ra Na phaT/
saM ha ra Na hU~M/
sa bon las grub mchod pa'i lha mo ni //
chu dang nyer spyod rol mo legs thogs pa //
dam tshig dbang gis byon zhing 'od zer 'phros //
'phags pa mchod cing sems can don kun byas //
srid zhi'i 'dod pa'i yon tan tshogs kun bsdus //
kun tu bzang po'i mchod pa'i sprin phung 'phro //
oM A ha ra A ha ra hU~M/
oM badzra d+hU pe hU~M/
de bzhin du sbyar te /
puSh+pe nas shab+da hU~M/
gsum pa bdud rtsi byin brlab ni /
raM yaM khaM gis bdud rtsi'i nyes skyon sbyangs //
ma hA rat+na ka pA la b+h+rU~M bi shwa bi shud+d+he /
pad+ma /
sUr+Ya /
rat+na /
tsan+d+ra /
e maN+Da la b+h+rU~M/
thod snod gzhal yas khang dbus 'khor lo ni //
rtsibs bzhi'i lte bar pad+ma 'dab ma brgyad //
rtsibs bzhir nyi ma rin chen zur brgyad dang //
zla ba rdo rje rgya gram rnams kyi steng //
dbus nas rim bzhin g.yas skor rak+ta dang //
dri chu sha chen dri chen klad pa rnams //
AM pAM hU~M mUM swA mAM A+oM lAM dang //
hA tAM zung du 'brel bas mtshan par gyur //
sa ma ya satwaM s+pha ra Na phaT/
saM ha ra Na hU~M/
sa bon bcu las 'od 'phros don gnyis byas //
tshur 'dus 'od zhu yongs su gyur pa las //
pad+ma rdo rje rin chen 'khor lo dang //
rgya gram dril bu lnga dang bcas par gyur //
sa ma ya satwaM/
s+pha ra Na phaT/
saM ha ra Na hU~M/
de dag yongs gyur dbus dang g.yas skor du //
mtha' yas mi bskyod rin 'byung rnam snang mdzad //
don grub dmar mthing ser dkar ljang ba'i mdog
/rang rtags phyag mtshan 'dzin cing yum dang 'khril //
mkha' gsang rdo rje pad sbyor snyoms par zhugs //
ma sUr+Ya maN+Da la hU~M phaT/
paM pad+ma maN+Da la e aM/
sa ma ya hoH
sa ma ya satwaM/
a nu rA ga ya mi /
a nu rA go\u0f85 haM/
dzaHhU~M baM hoH
bde ba'i sgra dang byang sems 'od zer gyis //
'khor 'das snod bcud bdud rtsi'i dwangs ma bsdus //
rigs lnga yab yum la thim 'od du zhu //
bdud rtsi'i rgya mtsho oM yig dkar pos mtshan //
a ma paM hrIH
sUr+Ya tsan+d+ra pad+ma d+ha ra hrIH
bdud rtsi'i steng du pad+ma 'dab bzhi'i dbus //
rta mgrin dmar nag pad+ma rgya gram 'dzin //
phyogs bzhir srung ba'i mi pham khro gnyer can //
ral gcig ro langs dkar ser dmar ljang mdog
/lcags kyu zhags pa lcags sgrog dril bu 'dzin //
bzhi ka'ang rgyab mdun zur nas yab dang sbyor //
rta dbu'i steng du hrIHyig dmar nag gsal //
mtheb srin nyi zla'i ga 'us 'dzin par gyur //
g.yon pa'i mtheb srin sbyar la /
oM sarba a mr-ita hU~M/
ci 'grub brjod /
hrIHlas 'od 'phros rgyal ba sras bcas mchod //
rigs lnga'i rnam par byon te sbyor ba mdzad //
byang sems rta mgrin zhal zhugs sgal tshigs brgyud //
yum bzhi'i b+ha gar thig le dus gcig babs //
yab yum lnga po bdud rtsir zhu nas 'dres //
gang la 'thor bas nyes skyon bgegs sbyong zhing //
phan dang nus par ldan pa'i rang bzhin gyur //
g.yon pa'i mtheb srin gyis gnas dang bdag grogs rdzas rnams la 'thor te /
oM swa b+hA ba bi shud+d+he hU~M/
d+harma a mr-ita hU~M/
raM kro d+ha badzra rak+Sha dz+wa la raM phaT/
raM raM/
oM AHhU~M/
bzhi pa gtor ma byin rlabs ni /
raM yaM khaM gis gtor ma'i dngos 'dzin sbyangs /
b+h+rU~M pad+ma ba liM ta bi shwa tsakra b+h+rU~M/
ma sUr+Ya maN+Da la hU~M/
sa ma ya satwaM/
s+pha ra Na phaT/
saM ha ra Na hU~M/
paM pad+ma maN+Da la aH
sa ma ya satwaM/
s+pha ra Na phaT/
saM ha ra Na hU~M/
a tsan+d+ra maN+Da la aM/
sa ma ya satwaM/
s+pha ra Na phaT/
saM ha ra Na hU~M/
gtor ma gzhal yas khang du gsal ba'i nang //
nyi steng hU~M las 'od 'phros don gnyis byas //
tshur 'dus gtor ma chos nyid ngang du sbyangs //
gtor ma'i steng du pad+ma 'dab ma brgyad //
a yig dmar pos mtshan pa'i 'od zer gyis //
bdud rtsi ye shes lnga yi ngo bor 'bar //
slar yang gtor steng zla ba'i dkyil 'khor dbus //
oM yig dkar po'i 'od zer 'phro 'du las //
gzugs sgra dri ro reg bya chos rnams kyi //
'dod yon lha mo mkha' khyab sprin 'phror gyur //
oM ma hA ba liM ta pU dza te dzo hU~M/
lan gsum /
lnga pa rak+ta byin gyis brlab pa ni /
raM yaM khaM gis rak+ta'i nyes skyon sbyangs /
b+h+rU~M ban d+ha ka pA la b+h+rU~M/
ma sUr+Ya maN+Da la /
ra sa ma ya satwaM/
s+pha ra Na phaT/
saM ha ra Na hU~M/
phyi dkar nang dmar thod pa'i gzhal yas dbus //
ma las nyi steng thugs ka'i hrIHyig las //
ra 'phros 'od zer 'phro 'dus yongs su gyur //
rak+ta'i rgya mtsho stong gsum khyon gang zhing //
rba rlabs rab 'khrugs zhing gi lhu dum 'phyo //
tshil chen dar chags 'dod yon lha mo 'phro //
phyi ltar khrag mtsho nang ni chos kyi dbyings //
gsang ba yum gyi pad+ma rak+ta 'khyil //
oM ma hA sarba rak+ta hU~M/
lan gsum brjod do //
gnyis pa dngos gzhi'i las khrigs ni /
dam tshig bskyed cing ye shes dgug
/phyag 'tshal bzhugs gsol mchod cing bstod //
dzapa? bzlas bcas te bdun yin no //
de'i dang po la gsum gyi thog mar ting 'dzin rnam gsum bsgom pa ni /
hU~M/
chos nyid nam mkha'i klong yangs nas //
chos rnams sna tshogs rang shar ba //
rang bzhin med de chu zla 'dra //
thugs rje chen pos kun la khyab //
snying po ye shes hU~M gi dbyibs //
oM shUn+ya tA dz+nyA na sa mA ti hU~M/
d+harma d+hA tu sa mA ti hU~M/
dz+nyA na badzra sa mA ti hU~M/
gnyis pa rten gzhal yas khang bskyed pa ni /
rgyu yi hU~M las e yaM raM/
khaM suM keM dang b+h+rU~M yig 'phros //
chen po lnga yi snying po las //
'byung ba lnga yi dwangs ma chags //
e A ka sha maN+Da la hU~M/
yaM bA ya be maN+Da la hU~M/
raM dz+wa la maN+Da la hU~M/
khaM rak+ta sa mu dra maN+Da la hU~M/
suM pri thi wI maN+Da la hU~M/
kiM ni ri ti maN+Da la hU~M/
nam mkha' rlung me khrag mtsho dang //
sa dkyil keng rus ri rab ni //
sa bon so sos mtshan par gyur //
phyi ltar 'byung lnga nang ye shes //
gsang ba yum lnga'i mkha' klong ngo //
b+h+rU~M bi shwa bi shud+d+he dz+nyA na tsakra maN+Da la hU~M/
b+h+rU~M las dbang chen gzhal yas khang //
dbus su gru gsum dmar nag 'bar //
zla gam dmar po thod phreng dkar //
'khor lo rtsibs bzhi phyogs kyi mdog
/mgo bo rlon pa'i phreng bas bskor //
rtsig rmang phyogs skyong bcu yi steng //
rin chen thod pa lha brgyad kyi //
phyi nang bar gyi rtsig pa byas //
pha gu drwa phyed mda' yab bskor //
'dod snam mchod pa'i lha mo 'khrigs //
rgyal chen bzhi dang thod skam gyi //
ka ba thod rlon ka zhus brjid //
klu brgyad gdung ma me tog phreng //
gza' skar bad dang dral phyam la //
bdud rtsi rnam lnga'i zhal bas g.yogs //
dbus lter byur bur mtho ba'i steng //
pad+mas bteg pa'i tsit+ta'i tog
/sgo bzhi rta babs bzhi dang ldan //
zhing gi rgyal mtshan lag pa'i 'phan //
skra yi rnga yab mi mgo'i tog
/dbang po'i me tog phreng bar spel //
phyi rol pad ra dur khrod brgyad //
rdo rje'i ra ba bskal me 'bar //
ye shes 'bar ba'i gzhal yas khang //
chos kyi dbyings kyi gnas chen po //
'khor lo dbang chen pho brang ldan //
phyi nang med par yongs su gsal //
de dbus gru gsum dmar nag steng /
paM pad+ma baM/
a tsan+d+ra baM/
ma sUr+Ya baM/
ru dra baM/
pad+ma zla ba nyi ma dang //
ru dra pho mo bsnol ba'i gdan //
phyogs bzhi'i rtsibs dang sgo bzhi ru /
de ba baM/
ya ma baM/
nA ga baM/
yak+Sha baM/
a tsan+d+ra baM/
dri za grul bum klu gnod sbyin //
bsnol ma zla ba'i gdan rnams so //
gsum pa brten pa lha bskyed pa ni /
dbus kyi gdan gyi steng du rgyu'i hU~M yig babs pa de nyid hrIHdmar nag dang maM sngon po zhig tu gyur /
hrIHmaM s+pha ra Na phaT/
de las 'od zer 'phros /
rgyal ba rnams mchod /
sems can gyi sgrib pa sbyangs te pad+ma dbang chen gyi go 'phang la bkod /
saM ha ra Na hU~M/
slar 'dus te hrIHdang maM la thim /
tiSh+Tha badzra /
oM badzra kro d+ha ha ya grI ba hu lu hu lu hU~M phaT/
hrIHmaM yongs su gyur pa las //
bdag nyid pad+ma dbang chen sku
/dmar nag zhal gsum phyag drug pa //
g.yas dkar g.yon ljang dbus dmar nag
/spyan dgu smar smin dmar ser 'bar //
dbu skra kham nag brdzes pa'i gseb //
rta mgo ljang zhur phrum phrum ser //
rngog ma le brgan rta skad 'tsher //
pad+ma lcags kyu be con g.yas //
thod khrag zhags pa ral gri g.yon //
dang po gnyis kyis yum la 'khyud //
zhing lpags glang ko stag sham gsol //
thod skam lnga yis dbu la brgyan //
tshar gsum phreng ba'i do shal 'phyang //
rus pa rin chen sbrul gyis brgyan //
thal raka zhag gi mtshan ma dang /
khams gsum rnam rgyal rdo rje'i gshog
/gar dgu'i nyams ldan brkyang bskum tshul //
ye shes me dpung klong du gsal //
oM ma hA kro d+hI shwa ri hU~M phaT/
g.yon nas 'khril mdzad gsang ba'i yum //
pad+ma gar gyi dbang phyug ma //
mthing nag ral pa mun ltar gtibs //
g.yas pas snying thogs yab la 'khyud //
g.yon pas dung dmar gtso la stob //
dur khrod chas brgyan khro mo'i tshul //
g.yon bskums bde ba chen por sbyor //
yab yum gnyis kyi gnas gsum du //
zla ba pad+ma nyi ma'i steng //
'bru gsum rdo rje gsum byin brlabs //
spyi bo'i gnas lngar yig 'bru lnga //
yongs gyur ye shes lnga dbang rdzogs //
hU~M badzra he ru ka a b+hi Shiny+tsa hU~M/
oM bud+d+ha he ru ka a b+hi Shiny+tsa hU~M/
swA rat+na he ru ka a b+hi Shiny+tsa hU~M/
AHpad+ma he ru ka a b+hi Shiny+tsa hU~M/
hA karma he ru ka a b+hi Shiny+tsa hU~M/
rigs lnga khrag 'thung tshon gang ba //
rang rtags dril 'dzin phyogs kyi mdog
/thod pa'i gzhal yas khang du bzhugs //
mkha' gsang hU~M dang paM yig las //
rdo rje pad+ma mnyam par sbyor //
bde ba'i sgras bskul phyogs bcu yi //
sangs rgyas sras bcas spyan drangs te //
yab kyi zhal zhugs thugs kar zhu //
rdo rje'i lam nas yum mkhar bab //
thig le yig 'bru brgyad du gyur //
hU~M hU~M hU~M hU~M/
dzaHhU~M baM hoH
phyir 'phros so so'i gnas su 'khod //
gdan bting sku bskyed dbang bskur zhing //
byin gyis brlab pa rab tu bya //
yab yum gnyis med sbyor ba las //
sprul pa'i dkyil 'khor rab tu gsal //
oM badzre shwa ra kro d+hA hU~M phaT/
oM rat+ne shwa ra kro d+hA hU~M phaT/
oM pad+me shwa ra kro d+hA hU~M phaT/
oM karme shwa ra kro d+hA hU~M phaT/
rtsibs bzhir gdon bzhi'i gdan steng du //
shar du rdo rje dbang chen ni //
dkar po rdo rje dbyug tho bsnams //
lho ru rin chen dbang chen ni //
sngon po rin chen lcags kyu bsnams //
nub tu pad+ma dbang chen ni //
dmar po pad+ma zhags pa bsnams //
byang du las rab dbang chen ni //
ljang gu ral gri rtse gsum bsnams //
kun kyang khro gtum khros pa'i tshul //
dbu skra gyen brdzes sbrul gyis bcings //
dur khrod chas ldan me klong 'gying //
oM badzra ang+ku sha dzaH
oM badzra pA sha hU~M/
oM badzra s+pho Ta baM/
oM badzra g+haN+De hoH
lcags kyu dkar mo khrag ral can //
zhags pa ser mo g.yu ral can //
lcags sgrog dmar mo mthing ral can //
dril bu ljang gu gser ral can //
g.yas pa rang rtags phyag rgya bzhi //
g.yon rnams snying thogs dur khrod chas //
brkyang bskum gar gyis sgo bzhi srung //
ye shes rgyal po gtso dang 'khor //
nyi ma dang ni 'od zer bzhin //
bde chen thig le kun tu khyab //
gnyis pa ye shes pa dgug pa ni /
thugs ka'i sa bon las 'od zer 'phros /
chos dbyings me ri 'bar ba'i dur khrod la sogs pa nas dpal pad+ma dbang chen yang gsang khros pa'i dkyil 'khor lha tshogs bka' sdod phyag brnyan dang bcas pa badzra sa mA dzaH
rol mo'i sgra dang bcas te /
hrIH
chos kyi dbyings las skur bzhengs pa //
dbang chen khros pa'i rgyal po bzhengs //
dbus nyid ye shes gzhal yas nas //
pad+ma rta mchog gshegs su gsol //
mkha' dbyings yum gyi gzhal yas nas //
yum chen khro mo gshegs su gsol //
phyogs bzhi 'khor lo'i rtsibs steng nas //
sprul pa'i khro bo gshegs su gsol //
sgo bzhi gnas kyi gzhal yas nas //
sgo ma bzhi rnams gshegs su gsol //
dur khrod chen po'i gnas mchog nas //
dbang chen bran g.yog gshegs su gsol //
e h+ye hi b+ha ga wAn ma hA kA ru Ni kA dr-i sh+ya hoH
sa ma ya dzaH
sa ma ya satwaM/
gsum pa phyag 'tshal ba ni /
hrIH
dpal chen khro bo mi bzad pa //
rta mchog dpal la phyag 'tshal lo /
khro mo yum la phyag 'tshal lo //
sprul pa'i sku la phyag 'tshal lo //
sgo srung bzhi la phyag 'tshal lo //
a ti pU hoH
pra ti dza hoH
bzhi pa bzhugs su gsol ba ni /
hrIH
dam tshig dbang gi dkyil 'khor 'dir //
ye shes dbang chen dkyil 'khor mchog
/pho brang dam tshig dkyil 'khor 'dir //
dgyes shing brtan par bzhugs su gsol //
dzaHhU~M baM hoH
sa ma ya satwaM/
lnga pa mchod pa 'bul ba la bdun /
phyi nang gsang gsum sbyor dang sgrol //
gtor ma 'dod yon mchod pa 'o //
zhes pa'i dang po phyi mchod nyer spyod 'bul ba ni /
hrIH
mchod yon zhabs bsil me tog dang //
bdug spos snang gsal zhugs tog sgra
/zhal zas dri chab 'di rnams kyang //
pad+ma dbang chen dkyil 'khor la //
mchod par 'bul lo bzhes su gsol //
oM sarba ta thA ga ta ma hA pad+me shwa ra sa pa ri bA ra ar+g+haM pA d+yaM d+hU pe puSh+pe A lo ke gen+d+he nai bid+yA shab+da pU dza me g+ha sa mu dra s+pha ra Na sa ma ya AHhU~M/
gnyis pa nang sman mchod 'bul ba ni /
mtheb srin sbyar bas nang mchod 'thor la /
hrIH
rang byung gdod nas rnam par dag
/rtsa brgyad stong la sbyar ba'i sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud lnga sems can kun sgrol ba'i //
dug lnga sel ba'i bdud rtsi 'di //
ji snyed sangs rgyas thams cad dang //
byang chub sems dpa'i tshogs bcas la //
bdag cag dad pas 'bul lags kyis //
thugs rjes dgongs la bzhes su gsol //
bzhes nas bdag la dgyes par mdzod //
bla med 'phrul gyi dngos grub stsol //
oM sarba pany+tsa a mr-ita kha raM khA hi /
snga rabs 'das pa'i rdo rje slob dpon dang //
da ltar bzhugs pa'i rdo rje slob dpon dang //
slad nas 'byon pa'i rdo rje slob dpon la //
rnam dag bdud rtsi dam rdzas mnyes mchod 'bul //
thugs rjes dgongs la dbang dang dngos grub stsol //
oM sarba pany+tsa a mr-ita kha raM khA hi /
rgyal ba dgongs pa brgyud pa'i bla ma dang //
rig 'dzin rig pa brgyud pa'i bla ma dang //
gang zag snyan khungs brgyud pa'i bla ma la //
rnam dag bdud rtsi\u0f8e
thugs rjes dgongs la\u0f8e
oM sarba pany+tsa\u0f8e
bcom ldan pad+ma rta mchog he ru ka
/yum chen khro mo gar gyi dbang phyug ma //
rigs bzhi'i khro bo sgo ma bzhi rnams la //
rnam dag bdud rtsi\u0f8e
thugs rjes dgongs la\u0f8e
oM sarba pany+tsa\u0f8e
ging lnga gza' gdong beg tse lcam sring dang //
gnas gsum dpa' bo dpa' mo mkha' 'gro'i tshogs //
chos 'khor skyong ba'i srung ma thams cad la //
rnam dag bdud rtsi\u0f8e
thugs rjes dgongs la\u0f8e
oM sarba pany+tsa\u0f8e
sman gyi dngos grub blang ba ni /
hU~M/
ye shes khro rgyal dbang chen gyi //
sku gsung thugs kyi dngos grub mchog
/rnal 'byor lus ngag yid la thim //
gnyis med gyur nas brtan par bya //
rang gi gnas gsum du thig le byas la /
kA ya sid+d+hi oM/
wA ka sid+d+hi AH
tsit+ta sid+d+hi hU~M/
slar yang bdud rtsi gsang nan du 'bul ba ni /
hU~M/
rnam dag rang byung grub sman 'di //
pad+ma dbang chen dkyil 'khor la //
mchod par 'bul lo bzhes su gsol //
oM ma hA pany+tsa a mr-ita kha raM khA hi /
gsum pa rak+ta'i mchod pa ni /
hU~M/
rak+ta dmar chen mchod pa 'di //
pad+ma dbang chen dkyil 'khor la //
mchod par 'bul lo bzhes su gsol //
ma hA rak+ta kha raM khA hi /
bzhi pa sbyor mchod ni /
hU~M/
gsang ba thabs dang shes rab las //
pad+ma nor bu mnyam sbyor nas //
dgyes pa chen po'i bde chen ngang //
byang chub sems kyi mchod pa ni //
pad+ma dbang chen dkyil 'khor la //
mchod par 'bul lo bzhes su gsol //
ma hA su kha bo d+hi tsit+ta swA hA/
lnga pa bsgral mchod ni /
hU~M/
sprul pa'i khro bo 'bar ba yis //
zhing bcu ma lus thams cad dang //
'khor ba nyon mongs rgya dral nas //
dug lnga dbyings su bsgral bar bya'o //
a mu ka mA ra ya phaT/
hU~M/
zhing gyur thams cad rang bzhin bsgral //
sha khrag srog dbugs mchod pa 'di //
pad+ma dbang chen dkyil 'khor la //
mchod par 'bul lo bzhes su gsol //
ma hA mAM sa /
ma hA rak+ta /
ma hA kiM ni ri ti /
ma hA pany+tsa a mr-ita kha raM khA hi /
drug pa gtor ma'i mchod pa ni /
hU~M/
khyad par 'dod yon mchod pa'i tshogs //
sha khrag keng rus gtor ma 'dis /
khro rgyal rta mchog thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis //
yum chen khro mo'i thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis /
khro rgyal bzhi yi thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis //
sgo ma bzhi yi thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis //
ging chen lnga yi thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis //
gza' gdong lcam dral thugs dam bskang //
ma hA ba liM ta kha raM khA hi /
khyad par 'dod yon mchod pa'i mchog
/sha khrag keM rus gtor ma 'dis //
beg tse lcam dral thugs dam bskang //
ma hA ba liM ta khA hi /
hU~M/
sha khrag rus pa nang khrol mkhris //
'dod chags zhe sdang gti mug dang //
nga rgyal phrag dog mchod par 'bul //
sku gsung thugs dang yon tan dang //
phrin las dngos por bzhes su gsol //
ma hA mAM sa la khA hi /
ma hA kiM ni ri ti khA hi /
ma hA ba su ta khA hi /
ma hA go ro tsa na khA hi /
bdun pa 'dod yon gyi mchod pa ni /
hU~M/
gzugs kyi lha mo sku mdog dkar //
phyag na mdzes sdug longs spyod bsnams //
dbang chen lha yi spyan la 'bul //
gzugs kyi mchod pa bzhes su gsol //
a la la ste dgyes par mdzod //
sgra yi lha mo sku mdog sngo //
phyag na sgra snyan longs spyod bsnams //
dbang chen lha yi snyan la 'bul //
sgra yi mchod pa bzhes su gsol //
a la la ste dgyes par mdzod //
dri yi lha mo sku mdog ser //
phyag na dri yi longs spyod bsnams //
dbang chen lha yi shangs la 'bul //
dri yi mchod pa bzhes su gsol //
a la la ste dgyes par mdzod //
ro yi lha mo sku mdog dmar //
phyag na ro yi longs spyod bsnams //
dbang chen lha yi ljags la 'bul //
ro yi mchod pa bzhes su gsol //
a la la ste dgyes par mdzod //
reg bya'i lha mo sku mdog ljang //
phyag na reg bya'i longs spyod bsnams //
dbang chen lha yi sku la 'bul //
reg bya'i mchod pa bzhes su gsol //
a la la ste dgyes par mdzod //
chos kyi lha mo sku mdog mthing //
phyag na chos kyi po ti bsnams //
dbang chen lha yi thugs la 'bul //
chos kyi mchod pa bzhes su gsol //
a la la ste dgyes par mdzod //
drug pa bstod pa'i sgo nas ye shes glu'i mchod pa ni /
rgyas par /
dmar nag gru gsum 'bar ba sogs sbyar /
mdor bsdu na /
hrIH
'od gsal dbyings las ma g.yos kyang //
zung 'jug bde chen rnam sprul pa //
sna tshogs sprul pa'i skur ston pa'i //
rta mchog dpal la phyag 'tshal lo //
spros pa kun las rnam grol kyang //
chags can chags pa 'dul ba'i phyir //
bud med sgyu ma'i tshul 'dzin pa /
khro mo yum la phyag 'tshal lo //
zag bcas phung po gnas gyur pa'i //
nyon mongs rnam dag ye shes sku
/phrin las rnam bzhi yongs rdzogs mdzad /
khro rgyal bzhi la phyag 'tshal lo //
rtag chad bdag mtshan rnam dag cing //
bsdu dngos tshad med ngo bo nyid //
dgug gzhug bcing dang dbang mdzad pa'i //
sgo ma bzhi la phyag 'tshal lo //
gdug pa can rnams 'dul ba'i phyir //
rab khros rngam zhing mi bzad pa //
'bar ba'i phreng ba rab 'khrigs pa'i //
bka' sdod rnams la phyag 'tshal lo //
rten 'brel bcu gnyis rnam dag cing //
byang chub phyogs chos rang bzhin can //
bde chen snying po legs rdzogs pa'i //
gzhal med khang la phyag 'tshal lo //
gnyis med ye shes rdo rje yi //
sa gzhi ra ba bla bres gur //
ye shes me dpung 'bar ba can //
srung ba'i 'khor lor phyag 'tshal lo /
khyed la bstod pa'i dge ba des //
lam gyi bar chad legs bsal nas //
tshe 'dir tshogs gnyis rab rdzogs te //
sku bzhi'i bdag nyid sangs rgyas shog
/bdun pa dzapa? bzla ba ni /
hU~M/
bdag nyid khro rgyal rta mchog dpal //
thugs kar pad+ma 'dab brgyad kyi //
ge sar la ni snying po hrIH
/'dab ma brgyad la sngags kyis bskor //
'od 'phros bde gshegs rnams la thim //
phyi nang gsang ba'i mchod pa 'bul //
sku gsung thugs kyi dngos grub bsdu //
sems can sgo gsum dri ma sbyangs //
rnal 'byor lus ngag yid la bsdu //
zhes ting nge 'dzin la sems rtse gcig tu bzhag ste /
hrIHbadzra kro d+ha ha ya grI ba hu lu hu lu hU~M phaT/
ces pa yab sngags nyid gtso bor bzla /
oM ma hA kro d+hI shwa ri hU~M phaT/
yum sngags te yab kyi phyed lhag tsam bzla /
oM badzre shwa ra kro d+ha hU~M phaT/
oM rat+ne shwa ra kro d+ha hU~M phaT/
oM pad+me shwa ra kro d+ha hU~M phaT/
oM karme shwa ra kro d+ha hU~M phaT/
oM badzra aM gu sha dzaH
oM badzra pA sha hU~M/
oM badzra s+pho Ta baM/
oM badzra g+haN+De hoH
'khor sngags de'i sum cha tsam re bzla'o //
skabs 'dir sgrub chen la sogs pa dang 'brel na dzapa? dbyangs rdo rje'i sgras bskul ba dang /
mtshams rnams su rtags bstod gyer ba yin no //
thun mthar dzapa? bstod bya ba ni /
hU~M/
pad+ma rigs kyi khro rgyal mchog
/dpal chen pad+ma he ru ka
/mi bzad khro rgyal rta mchog dpal //
dbang drag stobs chen rngam chen gtum //
sku mdog dmar nag brjid cing 'gying //
dbu gsum rnam thar gsum yang ston //
phyag drug rgyud drug rtsad nas gcod //
zhabs bzhi 'khor ba'i chos bzhi sgrol //
dur khrod chas brgyad sku la rdzogs //
rta mgo ljang gu rta skad 'tsher //
me dpung 'bar ba'i dbus na bzhugs //
rngam pa'i nga ro 'brug stong sgrog
/dregs pa pho mo dbang du sdud //
dbang chen sku la phyag 'tshal bstod //
dngos grub blang ba ni /
hU~M/
khro rgyal rngam pa rta mchog dpal //
dpal gyi sku gsung thugs mchog las //
mchog gi dngos grub ye shes dbyig
/dus 'dir rnal 'byor bdag la stsol //
oM pad+mAn+ta kr-ita pad+me shwa ri ma hA kro d+ha ha ya grI wa ma ma rag mo dun tiM hrIM hrIM hU~M dzaH
sngags bdun nam nyer gcig tsam dang /
oM pad+ma kro d+ha kA ya wA ka tsit+ta sid+d+hi a la la hoH
gsum pa rjes kyi las khrigs ni /
bka' srung gtor ma tshogs bcas 'bul //
chad brtan rta bro gtang rag bshags //
bsdu rim smon lam bkra shis bcu //
zhes pa rnams kyi dang po bka' srung la gtor ma 'bul ba la gsum gyi /
thog mar ging lnga'i gtor 'bul ni /
raM yaM khaM gis sbyang /
b+h+rU~M zhes gtor snod thod par gyur par mos /
oM AHhU~M/
oM ma hA ba liM ta pU dza te dzo hU~M/
zhes lan gsum gyis byin gyis brlab /
rang mdun dur khrod kyi sa gzhi la g.yas su ra las dbang chen thugs kyi sprul pa srog bdag 'od kyi rgyal po /
'od kyi mi bo che dkar po zhal gcig phyag gnyis pa /
g.yas ral gri g.yon 'od kyi zhags pa thogs pa /
sku la seng ge'i slog pa gsol zhing /
dbu la ji dar dkar po bcings pa /
nam mkha' 'ja'i ske rags can /
lcags kyi sder mo rnon pos dgra snying 'byin pa /
'jigs su rung ba'i seng ge dkar po rngam sgra sgrog pa la 'chib pa /
shar du tsa las tshangs pa dung gi thor tshugs can dkar po g.yas zangs kyi gri ring dang /
g.yon zhags pa dgra la 'debs pa /
sku la dar dkar gyi ral gu gsol zhing /
dbu la dung gi cod pan bcings pa /
rta dkar po ngang ring la 'chib pa /
lhor tri las dam can rdo rje legs pa ser po g.yas gser gyi rdo rje dang /
g.yon tsit+ta dmar po thogs pa /
za 'og sngo khra'i ber gsol zhing /
dbu la bse men gyi 'gying thod bcings pa /
rta kham pa lag dkar la 'chib pa /
nub tu hri las bdud po ri nag spungs pa nag po g.yas bdud kyi khrom shing dang /
g.yon zhags pa nag po 'debs pa /
sku la lcags kyi zhub khrab /
dbu la bdud zhwa nag po gsol ba /
bdud rta nag po la zhon pa /
byang du shu las srog bdag yam shud dmar po g.yas zangs kyi gri ring dang /
g.yon zhags pa dmar po dgra la 'debs pa /
bse khrab dang bse rmog gsol ba /
bse'i ra skyes kham pa la 'chib pa /
lnga ka'ang rngam zhing khros la drag cing rtsub pa'i rnam pa can /
sprul pa yang sprul nying sprul bsam gyis mi khyab pas bskor ba /
de rnams kyi spyi bor oM/
mgrin par AH
thugs kar hU~M/
rang gi thugs ka nas 'od zer lcags kyu lta bu 'phros pas /
pad+ma dbang gi zhing khams nas srog bdag 'od kyi rgyal po /
rgya yul nam mkha' chad chod nas tshangs pa dung gi thor tshugs can /
nub phyogs pha wang long bu'i mkhar nang nas dam can rdo rje legs pa /
bdud yul kha rag mgo dgu nas bdud po ri nag spungs pa /
btsan yul zangs thang dmar po nas btsan 'gong yam shud dmar po 'khor dang bcas pa skad cig thang cig yud tsam la e h+ye hi /
badzra sa mA dzaH
dzaHhU~M baM hoH
bdud rtsi 'thor /
rdo rje rtse lnga'i phyag rgya bstan la /
ra tsa tri hri shu sa ma ya satwaM/
rdor thal phyes la /
oM kha kha khA hi khA hi rA tsa srog la hrIH
a shug+me tri srog la dzaH
tsa pa la a shug dzaH
tri li dzaHbadzra sA d+hu hriH
dun dun shu la grI wa i daM ba liM gr-ih+Na sa ma ya rak+Shan+tu ma ma sarba sid+d+hi m+me pra yats+tshan+tu ya thai baM ya theSh+TaM b+huny+dza tha dzi g+h+ra tha pi pa tha ma ti kra ma tha ma ma sarba kA ra ta ya sat+su khaM bi shud+d+he sa hA yi kaM b+ha wan+tu hU~M hU~M phaT/
lan gsum gyis gtor ma dang /
ra tsa tri hri shu ma hA sarba pany+tsa a mr-ita khA hi /
ma hA rak+ta khA his sman raka 'bul /
hU~M/
dbang drag dkyil 'khor phyi yi bka' sdod ni //
srog la dbang bsgyur ging chen lnga rnams kyang //
las su sangs rgyas bstan pa srung byed cing //
zas su dgra bo'i sha khrag tshogs rnams za //
dam nyams dgra bgegs rtsad nas gcod mdzad pa'i //
dregs pa mthu rtsal can la phyag 'tshal bstod //
phyi nang gsang ba'i mchod pa 'di bzhes la //
rmad byung rol pa'i dngos grub bstsal du gsol //
ces pas bstod cing phrin las bcol lo //
gnyis pa gza' gdong gtor ma gong bzhin byin gyis brlabs la /
rang gi mdun du rgya mtsho chen po rba klong 'khrugs pa'i dbus me dpung 'bar zhing sprin dang rlung nag bu yug 'tshubs pa /
thog dang ser ba drag tu 'bab cing 'brug dang glog dmar 'khyug pa'i sgra sgrog pa /
gnam sa cha lang brdebs pa lta bu'i klong dkyil du rA ma ra tsa sha rnams las 'od 'phros 'dus /
yongs su gyur pa las /
khro rgyal pad+ma he ru ka'i thugs kyi sprul pa gza' rgod drag po rA hu la /
sku mdog dud kha srin po khros pa lta bu mgo dgu pa /
phyag g.yas kyis skyin thang gnam lcags kyi 'khor lo nam mkhar 'phyar nas dgra bo'i yul du 'phen cing /
phyag g.yon chu srin gyi zhags pas dam nyams 'ching zhing za ba /
lus po thams cad mig gis gang ba /
lto ba man chad dug sbrul nag po'i gzugs kyis rgya mtsho gting nas dkrugs pa /
de'i shar du zor srin dkar mo stag gi gdong can /
lhor bam srin ser mo dred kyi gdong can /
nub tu kong srin dmar mo ba lang gi gdong can /
byang du 'brog srin ljang gu chu srin gyi gdong can /
bzhi ka'ang srin mo khros pa'i rnam pa /
g.yas zor ba dang g.yon nad rkyal thogs pa /
snang srid lha srin sde brgyad kyi 'khor gyis bskor ba /
skad cig nyid la dgra bo'i yul khams thal bar rlog par byed pa /
gtso 'khor de thams cad kyi dpral bar oM/
mgrin par AH
thugs kar hU~M/
rang gi thugs ka'i sa bon gyi 'od zer gyis lho nub mtshams kyi srin yul lang+ka pu ri'i grong khyer nas dregs pa gza' gdong lcam dral lha srin sde brgyad kyi 'khor dang bcas pa e h+ye hi badzra sa mA dzaH
dzaHhU~M baM hoH
rA hu la sa pa ri bA ra badzra sa ma ya satwaM/
rdo rje rtse lnga pa'i phyag rgyas dam la bzhag
/oM kha kha khA hi khA hi rA hu la ma ra tsa sha ya i daM ba liM gr-ih+Na sa ma ya rak+Shan+tu sogs sngags mjug sngar ltar sbyar ba lan gsum dang /
rA hu la sa pa ri bA ra ma hA sarba pany+tsa a mr-ita la khA hi /
ma hA rak+ta khA hi /
sman raka phul /
hU~M/
phyogs bzhi bar snang nam mkha'i klong yangs nas //
dam can bka' sdod gza' gdong lcam dral yang //
las su sangs rgyas bstan pa srung mdzad cing //
zas su dgra bgegs lo thog snar ma gsol //
dgra bgegs yul khams thal bar rlog byed pa'i //
gza' gdong dregs pa can la phyag 'tshal bstod //
phyi nang gsang ba'i mchod pa 'di bzhes la //
rmad byung rol pa'i dngos grub bstsal du gsol //
gsum pa beg tse lcam sring gi gtor ma sngar bzhin byin brlab /
rang mdun dur khrod kyi sa gzhi la rta khrag dang mi khrag gi rgya mtsho dmar la dwangs pa /
rba klong gru gsum bsnol mar 'khrug pa'i dbus su zangs kyi ri gru bzhi pa'i steng du /
pad+ma nyi ma rta ro mi ro brtsegs pa'i gdan la /
praM dang zangs kyi ral gri las skyes pa'i gnod sbyin chen po sku mdog dmar po zhal gcig phyag gnyis pa /
phyag g.yas rab tu 'bar ba dang bcas pa'i zangs kyi ral gri nam mkha' la 'phyar bas dam nyams rnams kyi srog rtsa gcod cing /
g.yon mda' gzhu dang dgra bgegs kyi glo snying thugs kar 'dzin pa'i mchan khung g.yon na bse yi ru mtshon dmar po bsnams pa /
zhal gdangs mche gtsigs ljags 'dril ba /
spyan gsum khro gnyer smar smin me ltar du 'bar zhing /
dbu skra kham ser ltag par bcings pa /
thod skam lnga'i dbu rgyan dang thod rlon lnga bcu'i do shal can /
sku la zangs kyi beg tse dang /
dar gyi ral gu dmar pos brgyan zhing /
zhabs la sag l+h+wam dmar po gsol ba /
sgeg pa /
dpa' ba /
mi sdug pa'i gzugs can /
zhabs brkyang bskum stabs kyis me 'bar ba'i klong na bzhugs pa /
de'i g.yon du maM las srid pa'i lha mo gdong dmar ma /
sku mdog sngo nag
/gdong pa bse /
so dung /
smin ma g.yu /
me'i ral pa la mchong dang mu men gyis brgyan cing /
gser gyi rna rgyan 'phyang ba /
gcer mo spyan dang zhal bgrad pa /
g.yas zangs kyi ral gri dgra la phyar ba /
g.yon lcags kyi phur pa bgegs la 'debs pa /
dred mo mi zan la zhon pa /
gtso bo'i g.yas su traM las las mkhan srog bdag dmar po /
zhal gcig phyag gnyis pa /
g.yas pas mdung dmar 'phyar zhing g.yon btsan gyi zhags pa dgra la 'debs pa /
bse khrab dang bse rmog gyon zhing ce spyang la zhon pa /
mtshan mo rgyu zhing dgra bgegs la 'o dod 'bod pa /
gtso 'khor gsum gyi mtha' skor phyogs mtshams brgyad du mi dmar gri thogs brgyad dang /
shan pa nyi shu rtsa gcig po thams cad kyang sku mdog dmar po g.yas zangs kyi ral gri 'phyar zhing /
g.yon sha khrag nang rol la longs spyod pa /
thams cad kyang dgra bo'i srog len cing mi lpags kyi g.yang gzhi dang ba lang gi ko ba rlon pa gyon pa /
gzhan yang btsan dmar stong /
bdud dang srin po sum stong /
ma mo 'bum /
the'u rang stong la sogs pa dam can rgya mtsho'i tshogs dpag tu med pas bskor ba'o //
gtso 'khor thams cad kyi spyi bor oM/
mgrin par AH
thugs kar hU~M/
rang gi thugs ka'i hU~M las 'od zer 'phros pas byang shar ma ru tse'i dur khrod brag dmar po mchong lding gi pho brang nas gnod sbyin dregs pa lcam dral 'khor dang bcas pa skad cig thang cig yud tsam la e h+ye hi /
badzra sa mA dzaH
dzaHhU~M baM hoH
praM maM traM sa ma ya satwaM/
rdo rje rtse lnga'i phyag rgyas dam la bzhag
/oM kha kha khA hi khA hi /
oM rak+mo prAN At+ma sa pa ri bA ra i daM ba liM gr-ih+Na sa ma ya rak+Shan+tu sogs sngar bzhin sbyar ba lan gsum /
praM maM traM ma hA sarba pany+tsa a mr-ita khA hi ma hA rak+ta khA hi /
kyai /
byang shar mya ngam 'das pa'i zhing khams nas /
gnod sbyin beg tse lcam dral 'khor bcas kyang //
las su sangs rgyas bstan pa srung byed cing //
zas su dgra bo'i sha khrag tshogs rnams za //
dam nyams dgra bgegs rtsad nas gcod mdzad pa'i //
dregs pa mthu rtsal can la phyag 'tshal bstod //
phyi nang gsang ba'i mchod pa 'di bzhes la //
rmad byung rol pa'i dngos grub bstsal du gsol //
ces bstod cing phrin las bcol /
spro na yi dam dang chos srung gi skong ba'ang bya'o //
skabs 'dir bskul gyi rim pa rnams ni gtso bor mngon spyod kyi las dang 'brel ba yin pas de dag gi yig cha snga ma rnams su gsal bas ma smos so //
gnyis pa tshogs kyi mchod pa la drug
/byin rlabs spyan drangs spyi byer 'bul //
rol cing lhag chog gtang ba 'o //
dang po ni /
dkyil 'khor gyi mdun phyogs stegs bur pad+ma 'dab brgyad bris pa'i dbus su tshom bu dmar po bkod /
shar du tshogs zan /
lhor khur ba /
nub tu mAM sa /
byang du dza gad /
mtshams kyi 'dab mar rigs mthun gyi tshogs rdzas bshams la chu chang nang mchod kyis sbyangs te /
oM raM kro d+hA rak+Sha badzra dz+wa la raM tIg na bi shwa dz+wa la raM phaT raM raM/
raM yaM khaM/
tshogs rdzas ma dag pa'i dri ma bsregs gtor bkrus /
oM swa b+hA ba sogs /
stong pa'i ngang las /
tshogs gzhong b+h+rU~M las rin po che dang pad+ma'i snod yangs shing rgya che ba rnams kyi nang du /
tshogs rdzas oM AHhU~M las ye shes rdo rje'i bdud rtsi 'dod yon rnam lnga'i phung po phyi nang gsang ba'i mchod sprin bde chen lha mo'i rol pa dang bcas pa /
'dod rgu rgyun mi 'chad par 'byung ba'i rin po che'i gter rnam par dag par gyur /
oM ma hA rat+na ka mA la bi shud+d+he hU~M/
lan gsum /
gnyis pa spyan drang ba ni /
hU~M/
rang bzhin rnam dag dbyings nyid las //
sprul pa'i khro bo mi bzad pa //
pad+ma dbang chen dkyil 'khor lha //
longs spyod tshogs la gshegs su gsol //
oM e h+ye hi b+ha ga bAn ma hA kA ru Ni kA ma hA pad+me shwa ra sa pa ri bA ra badzra sa ma ya dzaH
pad+ma ka ma lA ya satwaM/
gsum pa spyir 'bul ba ni /
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
ma hA pad+me shwa ra sa pa ri bA ra i daM d+hU paM puSh+paM dI paM gan+d+haM nai bid+yaM pra tIts+tsha ye swA hA/
hU~M/
'di na sna tshogs gzugs mchis te //
gzugs kyi lha mo me long ma //
me long las kyang gzugs rnams 'byung //
mang po bsam gyis mi khyab pas //
phyogs bcu nam mkha'i khams bkang ste //
dkyil 'khor lha yi spyan la 'bul //
gzugs kyi mchod pa bzhes su gsol //
a la la ste dgyes par mdzod //
'di na sna tshogs sgra mchis te //
sgra yi lha mo pi waM ma //
pi waM las kyang sgra rnams 'byung //
mang po bsam gyis mi khyab pas //
phyogs bcu nam mkha'i khams bkang ste //
dkyil 'khor lha yi snyan la 'bul //
sgra yi mchod pa bzhes su gsol //
a la la ste dgyes par mdzod //
'di na sna tshogs dri mchis te //
dri yi lha mo spos khang ma //
spos khang las kyang dri rnams 'byung //
mang po bsam gyis mi khyab pas //
phyogs bcu nam mkha'i khams bkang ste //
dkyil 'khor lha yi shangs la 'bul //
dri yi mchod pa bzhes su gsol //
a la la ste dgyes par mdzod //
'di na sna tshogs ro mchis te //
ro yi lha mo zhal zas ma //
zhal zas las kyang ro rnams byung //
mang po bsam gyis mi khyab pas //
phyogs bcu nam mkha'i khams bkang ste //
dkyil 'khor lha yi ljags la 'bul //
ro yi mchod pa bzhes su gsol //
a la la ste dgyes par mdzod //
'di na sna tshogs reg mchis te //
reg gi lha mo na bza' ma //
na bza' las kyang reg rnams 'byung //
mang po bsam gyis mi khyab pas //
phyogs bcu nam mkha'i khams bkang ste //
dkyil 'khor lha yi sku la 'bul //
reg gi mchod pa bzhes su gsol //
a la la ste dgyes par mdzod //
'di na sna tshogs chos mchis te //
chos kyi lha mo po ti ma //
po ti las kyang chos rnams 'byung //
mang po bsam gyis mi khyab pas //
phyogs bcu nam mkha'i khams bkang nas //
dkyil 'khor lha yi thugs la 'bul //
chos kyi mchod pa bzhes su gsol //
a la la ste dgyes par mdzod //
bzhi pa bye brag tu 'bul ba ni /
tshogs phud cha gsum du bgos te rim par phul ba'i dang po bstod de 'bul ba ni /
hrIH
sgeg pa dpa' ba 'jigs su rung ba dang //
dgod dang gshe dang 'jigs par byed pa dang //
snying rje rngams dang zhi ba la sogs pa //
sku yi dngos po shin tu bsgyur ba ni //
gar gcas sgrub pa'i rnal 'byor pa //
gar gyi dbang phyug gtso bo che //
zla ba la sogs snying po can //
mAM sa la sogs ro mchog gsol //
me tog la sogs tsan+dan dri //
bzang dgu 'bul lo bzhes su gsol //
mi mo rnams kyi reg bya mchog
/byin gyis rlobs shig rnal 'byor pa //
sgrub pa'i rdzas 'di thams cad la //
hU~M dang phaT kyis ldan par mdzod //
ma hA pad+me shwa ra sa pa ri bA ra ga Na tsakra pU dza kha raM khA hi /
bar pa bshags te 'bul ba ni /
hU~M/
bla ma dkyil 'khor lha tshogs dgongs su gsol //
bdag cag ma rig lus dang ngag sems kyis //
bag med tshul gyis dam las 'gal gyur te //
pad+ma dbang chen dkyil 'khor lha tshogs kyi //
thugs dang 'gal ba'i las rnams ci bgyis pa //
thugs rje che mnga' khyed la bzod par gsol //
bzod par gsol te tshangs par bstsal du gsol //
tshangs pa 'phrul gyi dngos grub bstsal du gsol //
oM pad+ma shrI he ru ka sogs yig brgya lan gsum bzla /
mtha' ma bstab ste 'bul ba ni /
mngon spyod kyi las dang 'brel ba'i skabs bsgral thabs gsum gyis rnam rtog chos nyid du bsgral ba'i bye brag
/phyi ltar ling+ga dgra bgegs su bsgral ba gsum /
tha ma 'tshengs pa gsum dang ldan pa'i gyer sgom rgyas par spro dgos kyang /
'dir tshogs mchod dkyus ma'i dbang du byas nas tshogs tha ma la dmigs te /
e raM/
phaT raM/
dz+wa la raM/
nr-i dzaH
tri dzaH
na mo dkon mchog gsum la phyag 'tshal lo /
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
rig 'dzin zhi khro sgyu 'phrul rnam par rol pa'i lha tshogs rnams kyi\u0f8e
sprul pa yang sprul phyag brnyan dang bcas pa rnams kyi\u0f8e
bden pa chen po'i byin gyi rlabs kyis ma rungs pa'i sems can bsgral ba'i zhing du gyur pa thams cad mtshan ma rdzas kyi rten 'di la mchis par gyur cig
/nr-i yaM dzaHnr-i badzra aM ku sha dzaH
tri yaM dzaHtri badzra aM ku sha dzaH
zhes lcags kyu'i phyag rgyas bkug la /
dzaHhU~M baM hoH
hU~M/
sprul pa'i khro bo 'bar ba yis //
zhing bcu ma lus thams cad dang //
'khor ba'i nyon mongs rgya phral nas //
dug lnga dbyings su bsgral bar bya //
sarba sha trUM mA ra ya phaT/
hU~M/
zhing gyur thams cad rang bzhin bsgral //
sha khrag srog dbugs mchod pa 'di //
pad+ma dbang chen dkyil 'khor la //
mchod par 'bul lo bzhes su gsol //
oM ma hA mAM sa la khA hi /
ma hA rak+ta la khA hi /
ma hA tsit+ta la khA hi /
ma hA ba su ta khA hi /
ma hA go ro tsa na khA hi /
ma hA kiM ni ri ti khA hi /
ma hA pany+tsa a mr-ita kha raM khA hi /
zhes bstab bo //
'dir 'og tu dgos pa'i gtsang lhag zur du bzhag go
/lnga pa tshogs la rol zhing smon lam gdab pa ni /
bza' btung rnams brda dang brda'i 'bul len gyis brims te /
nang gi sbyin sreg gi tshul du longs spyad la /
hoH
bdag cag rdo rje slob dpon mched dang lcam dral rnams kyis /
ma hA mAM sa gsol ba la brten nas rdo rje sems dpa'i sku tshe dang lang tsho la mnga' brnyes par gyur cig
/dza gad dpa' bo gsol ba la brten nas 'gro ba mang po dbang du 'dus par gyur cig
/zhal zas kyi bye brag mang po gsol ba la brten nas dpal chen po pad+ma dbang chen gyi rdzu 'phrul bsam gyis mi khyab pa la mnga' brnyes par gyur cig
/ces brjod /
drug pa lhag ma'i cho ga la gnyis /
yar gnas dang mar gnas so //
dang po ni /
sngar bcad pa'i lhag phud dkyil 'khor gyi mdun du bzhag la /
yar gyi gnas gsal gdab pa ni /
b+h+rU~M bi shwa bi shud+d+he dz+nyA na tsakra maN+Da la b+h+rU~M/
hrIHbadzra kro d+ha ha ya grI ba hu lu hu lu hU~M phaT/
oM ma hA kro d+hI shwa ri hU~M phaT/
oM badzre shwa ra kro d+ha hU~M phaT/
oM rat+ne shwa ra kro d+ha hU~M phaT/
oM pad+me shwa ra kro d+ha hU~M phaT/
oM karme shwa ra kro d+ha hU~M phaT/
oM badzra aM ku sha dzaH
oM badzra pA sha hU~M/
oM badzra s+pho Ta baM/
oM badzra g+haN+De hoH
pad+ma dbang chen khrag 'thung lha dgu'i dkyil 'khor rten dang brten par bcas pa gsal bar gyur /
hrIHbadzra kro d+ha sogs gtso 'khor gyi sngags rnams slar yang lan gcig brjod pas thugs dam gyi rgyud bskul /
oM ma hA pad+me shwa ra sa pa ri bA ra ar+g+haM nas /
shab+da pra tIts+tsha swA hA/
yar gyi gnas rnams kyi zhal du ma hA pany+tsa a mr-ita khA hi /
ma hA ba liM ta khA hi /
ma hA rak+ta khA hi /
hrIH
dmar nag gru gsum dbang gi dkyil 'khor nas //
bcom ldan dpal chen pad+ma he ru ka
/'khor du dregs pa'i tshogs rnams 'bum gyis bskor //
dbang chen rngam pa'i gnas nas sku bzhengs la //
dam rdzas rgyan gyi gtor ma 'di bzhes la //
thun mong mchog gi dngos grub bstsal du gsol //
gnod pa'i dgra bgegs thal ba rdul du rlogs //
rnal 'byor bcol pa'i phrin las 'grub par mdzod //
dbyings nyid rnam par dag pa'i dkyil 'khor nas //
yum chen pad+ma gar gyi dbang phyug ma //
'khor du ma mo chen mo 'bum gyis bskor //
ma tshogs gnas nas 'khor bcas sku bzhengs la //
dam rdzas rgyan gyi\u0f8e
thun mong mchog gi\u0f8e
gnod pa'i dgra bgegs\u0f8e
rnal 'byor bcol pa'i\u0f8e
phyogs bzhi'i 'khor lor gdon bzhi'i gdan steng du //
sprul pa'i khro rgyal dbang chen rigs bzhi yang //
'khor du dri za la sogs 'bum gyis bskor //
rang rang gnas nas 'khor bcas sku bzhengs la //
dam rdzas\u0f8e
thun mong \u0f8e
gnod pa'i\u0f8e
rnal 'byor\u0f8e
zhi rgyas dbang dang drag po'i dkyil 'khor nas //
sgo ma lcags kyu zhags pa lcags sgrog dril //
'khor du dkar ser dmar ljang 'bum gyis bskor //
phyogs bzhi'i sgo khyud gnas nas sku bzhengs la //
dam rdzas\u0f8e
thun mong \u0f8e
gnod pa'i\u0f8e
rnal 'byor bcol pa'i phrin las 'grub par mdzod //
gnyis pa mar gnas bsngo ba la /
mgron sdud pa ni /
dpal chen po'i pham phab la dbang ba'i lha tshogs e h+ye hi dzaHdzaH
mthe bong gnyis bsnol sor mo rnams nang du gdengs pa gdengs ka'i phyag rgya byas la /
mu dra sa ma ya hU~M/
zhes dbang du sdud /
yang gong gi phyag rgya las sor mo rnams phyir gdengs te /
mu dra sa ma ya phaT/
ces zil gyis mnan /
rnal 'byor pa'i tshogs lhag slob dpon gyi mdun du bzhag la byin gyis brlab pa ni /
paM pad+ma maN+Da la /
a tsan+d+ra maN+Da la /
AHpAM sa ma ya satwaM/
s+pha ra Na phaT/
saM ha ra Na hU~M/
rang gi ya rkan nyi ma'i steng du 'od dpag med /
ma rkan zla ba'i steng du gos dkar mo yab yum gyi skur gsal bar gyur /
ma sUr+Ya maN+Da la hU~M phaT/
paM pad+ma maN+Da la e aM sa ma ya hoH
sa ma ya satwaM/
a nu rA ga ya hoH
a nu rA ga yA mi dzaHhU~M baM hoH
yab yum rjes chags kyis snyoms par zhugs pa'i sbyor mtshams nas byang chub sems kyi chu rgyun lan gsum du babs pas snod pad+ma b+hany+dza /
bcud zag med kyi bdud rtsi /
gnyis ka'ang so so'i yid dang mthun pa'i 'dod rgu'i longs spyod rnam par dag par gyur /
bdud rtsi'i kha phru lan gsum btab la /
bo d+hi tsit+ta s+pha ra Na phaT/
gsum brjod /
de nyid dkyil 'khor las dma' ba'i stegs bur bkod pa'i steng du sngar gyi lhag phud bkod la yar gnas bsre ba sogs dkyus kyi phyag len ltar byas la /
hU~M/
dang po phud kyis mi mchod du //
bcom ldan dpal chen phud kyi bdag
/bar du tshogs la mi rol du //
ma dang sring mo tshogs la dgyes //
tha ma lhag ma mi bya ru //
dbang chen bran g.yog lhag la dbang //
lhag ma kha chus mi bran du //
rje dang 'bangs gnyis khyad par che //
rnam gsum gcig tu mi bsre ru //
chos kyi dbyings la bzang ngan med //
mchod nas las la mi 'chol du //
chos 'khor bstan pa bshig pa byung //
hrIH
dmar nag gru gsum dkyil 'khor nas //
bcom ldan pad+ma he ru ka
/yum chen pad+ma gar dbang la //
bde gshegs khyung gis bskor ba ni //
bud+d+ha rigs kyi khyung chen dang //
rdo rje rigs kyi khyung chen dang //
rin chen rigs kyi khyung chen dang //
pad+ma rigs kyi khyung chen dang //
las kyi rigs kyi khyung chen dang //
rang rang 'khor dang bcas pa la //
rgyan gyi gtor ma 'di 'bul gyis //
bcol pa'i phrin las 'grub par mdzod //
dpag bsam rtse nas bzhengs pa yi //
las kyi khyung chen pho mo la //
rgyan gyi gtor ma 'di 'bul gyis //
bcol pa'i phrin las 'grub par mdzod //
bud+d+ha ga ru Da /
badzra ga ru Da /
rat+na ga ru Da /
pad+ma ga ru Da /
karma ga ru Da /
i daM ba liM gr-ih+Na kha kha khA hi khA hi /
pU dza hoH
rak+ta pi pa swA hA/
hrIH
dmar nag gru gsum dkyil 'khor nas //
bcom ldan pad+ma he ru ka
/yum chen pad+ma gar dbang la //
srin po pho mos bskor ba ni //
phyogs bzhi nam mkha'i klong yangs nas //
gza' mchog chen po rA hu la //
ngan sngags bdag mo gdong mo bzhi //
shar gyi zor srin stag gi gdong //
lho yi bam srin dred mo'i gdong //
nub kyi kong srin ba glang gdong //
byang gi 'brog srin chu srin gdong //
ngan sngags bdag mo khyed bzhi yang //
gtor ma len pa'i len tshul ni //
nam mkha'i dkyil nas 'brug ldir ba //
bar snang khams nas glog 'khyug pa //
sad dang thog dang ser 'beb ma //
sprin dang rlung 'tshubs nang shed na //
'ur 'ur thog thog 'jigs byed ma //
rgyan gyi gtor ma 'di 'bul gyis //
bcol pa'i phrin las 'grub par mdzod //
rA hu la badzra rak+Sha ma ra tsa sha d+ha ya i dam ba liM gr-ih+na kha kha khA hi khA hi pU dza hoH
rak+ta pi pa swA hA/
hrIH
dmar nag gru gsum dkyil 'khor nas //
bcom ldan pad+ma he ru ka
/yum chen pad+ma gar dbang la //
ma mo'i tshogs kyis bskor ba ni //
ma tshogs rang byung gzhal yas nas //
stong gsum phung byed ma mo ni //
nag ser dmar ljang ral pa can //
phyag na sbrul gyi zhags pa bsnams //
sbrul dang thod phreng rgyan du byas //
rma bya'i thul pa sku la gsol //
gtor ma len pa'i len tshul ni /
kha nas bshug pa'i sgra 'bod cing //
lag na thod pa'i rnga chen brdung //
ma tshogs 'bum sde dam la sdud //
rgyan gyi gtor ma 'di 'bul gyis //
bcol pa'i phrin las 'grub par mdzod //
ma mo rak+mo ma hA kA li i daM ba liM gr-ih+Na pU dza hoH
rak+ta pi pa swA hA/
hrIH
dmar nag gru gsum dkyil 'khor nas //
bcom ldan pad+ma he ru ka
/yum chen pad+ma gar dbang la //
dregs pa'i tshogs kyis bskor ba ni //
bdud btsan rgyal po la sogs pa //
sde brgyad lha srin thams cad kyang //
gtor ma len pa'i len tshul ni //
stong gsum thams cad khu sgras 'debs //
sha khrag za zhing dgra la chas //
mtshon cha dgra la ston cing rngams //
rgyan gyi gtor ma 'di 'bul gyis //
bcol pa'i phrin las 'grub par mdzod //
rA dza srog la hrIH
a shug+me tri srog la dzaH
tsa pa la a shug dzaH
tri li dzaHbadzra sA d+hu trIH
dun dun shu la grI ba /
i daM ba liM gr-ih+Na kha kha khA hi khA hi pU dza hoH
rak+ta pi pa swA hA/
ya hi gats+tsha /
zhes lhag ma phyi rol du dor zhing mgron gshegs so /
tshogs zlog byed na tshogs lhag dmar gtor dang lhan cig bshams la //
mjug tu sgo dbye gser skyems zor bskul rnams byed cing gnod pa'i phyogs su gtong ba ste tshogs mchod dkyus su mi dgos pas 'dir ma spros so //
de dag gis tshogs mchod bstan zin to //
gsum pa chad mdo ni /
hrIH
sngon tshe rngam pa 'bar ba'i gnas mchog tu //
bcom ldan pad+ma khrag 'thung he ru kas /
khyad par bstan pa zhes bya'i ting 'dzin gyis //
dregs pa dbang du bsdus nas rgyud gsungs tshe //
bka' sdod srung mar bcas pa'i tshogs rnams kyis //
sgrub pa po yi sdongs grogs byed do zhes /
khas blangs dam bcas ji bzhin deng gi dus //
gtor ma 'di longs bcol pa'i phrin las mdzod //
bar du slob dpon pad+ma 'byung gnas dang //
gter ston rnam gsum grub thob 'dar 'phyar gyis /
khrag 'thung lha dgu'i dkyil 'khor zhal phyes nas //
sngon gyi dam tshig gnyan po bsgrags pa'i tshe //
bka' sdod srung mar bcas pa'i tshogs rnams kyis //
sgrub pa po yi sdongs grogs byed do zhes /
khas blangs dam bcas ji bzhin deng gi dus //
gtor ma 'di longs bcol pa'i phrin las mdzod //
da lta bkra shis byin chags gnas mchog 'dir //
rdo rje slob dpon mched dang lcam dral gyis //
bsnyen sgrub las sbyor mchod gtor skong ba sogs //
rig 'dzin brgyud pa'i srol bzhin bgyis lags na //
bka' sdod srung mar bcas pa'i tshogs rnams kyis //
sgrub pa po yi sdongs grogs byed do zhes /
khas blangs dam bcas ji bzhin deng gi dus //
gtor ma 'di longs bcol pa'i phrin las mdzod //
bzhi pa brtan ma skyong ba ni /
trAM rat+na trai lo kya s+pha ra Na phaT/
gtor ma rin po che'i mchod sdong 'dod yon gyi sprin phung zad mi shes par 'phro bar gyur /
hoH
nag mo bzhin mi sdug gi bu mo bdud mo chen mo bzhi dang /
dmar mo khro gnyer can gyi bu mo gnod sbyin chen mo bzhi dang /
dkar sham bzhin legs kyi bu mo sman btsun chen mo bzhi ste /
bod khams skyong ba'i brtan ma bcu gnyis 'khor zhing gi rdul snyed dang bcas pa /
dpal chen po'i pham phab dang sgrub pa po'i sdongs grogs la 'dir gshegs shig
/dzaHhU~M baM hoH
e A ral+li hriM hriM dzaH
phyag rgya gong bzhin byas la /
mu dra sa ma ya phaT/
b+h+yoH
bka' yi tshogs dang bcas pa nyid /
khrag 'thung de bzhin nam mkha'i sku
/tshur gshegs tshur gshegs skyong ma rnams //
'dir gshegs dam skongs phrin las mdzod //
bdag nyid chen mo la sogs bdud mo bzhi //
gangs dkar sha med la sogs gnod sbyin bzhi //
kong btsun de mo la sogs sman btsun bzhi //
brtan ma chen mo khyed rnams kyang //
sngon gyi thugs dam rjes dgongs la //
bran g.yog mang po'i 'khor dang bcas //
lhab lhub mang po'i rgyan dang bcas //
sil snyan mang po'i sgra dang bcas //
'dir gshegs dam skongs phrin las mdzod //
slob dpon pad+ma thod phreng dang //
bshes gnyen lang ka dpal brtsegs kyis //
rgya yul de ni brtan bzang du //
zhing chen 'khrigs pa'i gdan steng du //
rnam lnga zhing gi mchod bkram ste //
lag tu rdo rje gtad nas ni //
rnal 'byor sgrub pa'i dam la btags //
rdo rje 'chang gi gral du bzhag
/thar pa thob phyir ming yang btags //
ji ltar khas blangs dam bcas bzhin //
dam tshig bzhin du ma 'da' bar //
bod khams skyong zhing bsrung ba dang //
sgrub pa po yi sdongs grogs mdzod //
bka' yi gtor ma 'di longs la //
spyi las gyur pa'i nad rnams dang //
rims nad thams cad zlog pa dang //
bcol pa'i phrin las sgrub par mdzod //
bod khams skyong ba'i brtan ma bcu gnyis kyi zhal du ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
ya hi gats+tsha /
zhes gshegs la gtor ma dor ro //
lnga pa rta bro brdung ba ni /
gtor gzhong sbubs la /
e raM/
phaT raM/
dz+wa la raM/
nr-i dzaHtri dzaH
pra be sha ya phaT/
A be sha ya AH
hrIH
dmar nag gru gsum 'khyil pa yi //
dbang chen dkyil 'khor chen po nas //
bcom ldan pad+ma he ru ka
/dbang chen rngam pa'i sgra sgrog cing //
dbang gi rta skad tse re re /
khro bo'i 'brug sgra 'u ru ru //
rol pa'i rta bro chems se chem //
gsang ba'i bshug glu kyu ru ru //
bskal pa'i glog dmar ljibs se ljib //
rdo rje'i thog 'beb lams se lam //
hU~M gis khams gsum dbang du sdud //
phaT kyis dregs pa'i bdud dpung sreg
/rngam chen sku yi dkyil 'khor nas //
dbang chen rus pa'i phung po la //
gsod byed byams pa'i bro brdungs pas //
zhe sdang me yi tshogs chen bcom /
khrag 'thung gsung gi dkyil 'khor nas //
sreg byed rak+ta'i chu bo la //
rdung byed dbang pos bro brdungs pas //
'dod chags rgya mtsho'i rba klong bcom //
dpal chen thugs kyi dkyil 'khor nas //
ma rig sha yi phung po la //
kun mkhyen gsal ba'i bro brdungs pas //
gti mug mun pa'i tshogs chen bcom //
gtum chen yon tan dkyil 'khor nas //
ngar 'dzin dregs pa'i phung po la //
bdag med rdo rje'i bro brdungs pas //
nga rgyal brag ri'i tshogs chen bcom //
'jigs byed phrin las dkyil 'khor nas //
'gro rgyud ser chen 'khyil ba la //
'dod chen snying rje'i bro brdungs pas //
phrag dog 'dod pa'i tshogs chen bcom //
ma chags pad+ma'i dkyil 'khor nas //
rnam rtog bgegs kyi phung po la //
gnyis med rol pa'i bro brdungs pas //
gnyis 'dzin gdon gyi tshogs chen bcom //
nyon mongs rdul du rlog pa'i bro //
nyon mongs steng du da rdungs shig
/rnam rtog phye ru 'thag pa'i bro //
rtog pa'i mgo la da rdungs shig
/skye med klong du chems se chem //
'gag med klong du khrigs se khrig
/dgra bgegs thams cad mA ra ya nan //
dgra bgegs thams cad satwaM b+ha ya nan /
drug pa gtang rag mchod bstod ni /
b+h+rU~M bi shwa bi shud+d+he dz+nyA na tsakra maN+Da la b+h+rU~M/
hrIHbadzra kro d+ha ha ya grI ba hu lu hu lu hU~M phaT/
oM ma hA kro d+hI shwa ri hU~M phaT/
oM badzre shwa ra kro d+ha hU~M phaT/
oM rat+ne shwa ra kro d+ha hU~M phaT/
oM pad+me shwa ra kro d+ha hU~M phaT/
oM karme shwa ra kro d+ha hU~M phaT/
oM badzra aM ku sha dzaH
oM badzra pA sha hU~M/
oM badzra s+pho Ta baM/
oM badzra g+haN+De hoH
zhes brjod la dkyil 'khor pa gsal gdab /
mchod pa kha gsos la /
hrIH
mchod yon zhabs bsil me tog dang //
bdug spos snang gsal zhugs tog sgra
/zhal zas dri chab 'di rnams kyang //
pad+ma dbang chen dkyil 'khor la //
mchod par 'bul lo bzhes su gsol //
oM sarba ta thA ga ta ma hA pad+me shwa ra sa pa ri bA ra ar+g+haM pA d+yaM d+hU pe puSh+pe A lo ke gen+d+he nai bid+yA shab+da'i bar gyis phyi mchod dang /
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
zhes sngags tsam gyis mchod /
ye shes ha ya grI ba rta mchog dpal //
chags med sku ni nub ka'i dmar thag ltar //
'bar ba'i sku la ral pa gyen du brdzes //
ma rig tshangs pa kha sbubs gnon pa'i lha //
pad+ma dbang chen dkyil 'khor lha la bstod //
bdun pa nongs bshags ni /
pad+ma he ru ka'i yig brgya lan gsum brjod cing thal mo sbyar la /
bla med dkyil 'khor lha tshogs dgongs su gsol //
bdag cag ma rig lus dang ngag sems kyis //
bag med tshul gyis dam las 'gal gyur te //
pad+ma dbang chen dkyil 'khor lha tshogs kyi //
thugs dang 'gal ba'i las rnams ci bgyis pa //
thugs rje che mnga' khyed la bzod par gsol //
bzod par gsol lo tshangs pa bstsal du gsol //
tshangs pa 'phrul gyi dngos grub bstsal du gsol //
brgyad pa bsdu rim ni /
mdun bskyed 'brel ba'i tshe rten dang ras bris la ye shes pa brtan bzhugs bya zhing /
dam tshig pa rang la bsdu /
rdul tshon la ye shes pa gshegs /
a kA ros dkyil 'khor bsdu ba sogs spyi bzhin bya /
bdag bskyed la dmigs te /
oM ma hA shUn+ya tA dz+nyA na badzra swa b+hA ba At+ma ko\u0f85 haM/
snod bcud gzhal yas de yang 'khor la thim //
'khor rnams gtso bo yum yang yab la thim //
dbang chen sku yang 'ja' tshon ltar yal nas //
ka dag gdod ma'i klong du badzra muH
zhes gnas lugs kyi ngang du mnyam par bzhag la rtag mtha' bsal /
hrIHbadzra kro d+ha ha ya grI ba hu lu hu lu hU~M phaT/
slar yang chu las chu bur brdol ba ltar //
rang nyid yang gsang khros par gsal ba yi //
sku las ye shes me dpung rab 'bar ba //
'jigs med srung ba'i go cha btsan par gyur //
ces thun mtshams kyi lhar ldangs te chad mtha' bsal la srung ba'i rgyas gdab pa ni /
gnas lngar bya khyung gi phyag rgyas reg ste /
ha ya grI ba hrIHgab /
ba mo d+ha ra hrIHgab /
pad+ma d+ha ra hrIHgab /
tsan d+ha rak+Sha hrIHgab /
ru lu ru lu hU~M b+h+yo hU~M/
dgu pa smon lam gdab pa ni /
dge ba 'di yis 'gro kun sems can rnams //
pad+ma rgyal po'i go 'phang mchog thob nas //
ma rig ldongs pa'i skye tshogs thams cad la //
rol pa'i rta skad phyogs bcur sgrog par shog
/bcu pa shis brjod bya ba ni /
dkyil 'khor khyab bdag pad+ma kun tu 'chang //
rig 'dzin rtsa brgyud bla ma'i bkra shis shog
/'khor 'das dbang sgyur bde chen ye shes sku /
khrag 'thung rta mchog rgyal po'i bkra shis shog
/chos kun 'byung gnas shes rab stong pa'i dbyings //
yum mchog pad+ma gar dbang bkra shis shog
/nyon mongs bzhi 'joms ye shes bzhi yi dngos /
khro rgyal dbang chen rigs bzhi'i bkra shis shog
/tshad med bzhi ldan phrin las rnam bzhi sgrub //
sgo srung khro mo bzhi yi bkra shis shog
/ye shes rnam rol mi bsrun bdud dgra'i gshed //
bka' dang bstan skyong tshogs kyi bkra shis shog
/gnas skabs mthar thug dngos grub char bzhin 'beb //
dgos 'dod lhun gyis grub pa'i bkra shis shog
/ces brjod la shis pa'i me tog char du bsnyil lo //
tshul 'dir sngon byon rig pa 'dzin rnams dang /
khyad par sa dge'i mkhas grub du ma yi //
yig cha lhun po'i gtos la 'gran bzod kyang //
blo dman nyi tshe'i ngal ba sel ba'i sman //
rtsa ba'i gzhung dang gong ma'i gsung rnams las //
'dus gsal snying por dril ba'i bcud 'dis kyang //
smin grol phrin las srog gi rgyun bzung ste //
lus can bde ba chen por 'tsho byed shog
/ces pa 'di'ang khyab bdag bla ma kun mkhyen pad+ma dgyes pa'i zhal snga nas smin grol dang gdams pa'i bka'i gnang ba chabs cig tu thob pa rgyur byas te /
pad+ma gar dbang phrin las 'gro 'dul rtsal gyis 'jig rten dbang phyug gi pho brang dang 'dabs 'byor pa dpal spungs yang khrod kun bzang bde chen 'od gsal gling du sbyar pa dge legs 'phel //

//
