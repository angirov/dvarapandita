@#//
tshe sgrub yang snying kun 'dus kyi las byang 'chi med 'dod 'jo zhes bya ba bzhugs so //
'od mtshan rab 'bar mtshan dpe'i lang tsho yis //
'chi bdag mun pa mthar mdzad mgon de dang //
gnyis med tshe dbang rig 'dzin pad+ma 'byung //
snying dbus nyi zla'i khri la rtag brtan gsol //
de yang rdo rje gsum gyi yang dag pa'i ye shes rgyud la bsre zhing 'chi bdag gi g.yul las rgyal bar 'dod pas 'di nyid bya ste /
de la yang sngon 'gro
/dngos gzhi /
rjes so //
dang po sngon 'gro ni /
gnas gtsang zhing yid du 'ong bar rdul tshon gyi dkyil 'khor cho ga bzhin du sgrub pa'am ras bris sogs kyi dbus su many+dzi'i khar rin po che'i    bum pa bcud ldan dung zhal gzungs rdo+or dang bcas pa bzhag
/sgrub pa dang 'brel ba'i tshe na bum pa'i khar thod pa mtshan ldan tshe'i ril bus gang bar dar dmar gyi khebs dang me long la gzungs sngags bris pas bkab /
gang gi tshe yang /
de'i shar du tshe 'brang /
lhor tshe ril /
nub tu tshe mda'/
byang du tshe chang /
gzhan yang chu gnyis nyer spyod lnga /
gtor ma sogs mchod par 'os pa'i yo byad thams cad tshang bar byas nas /
gnyis pa cho ga dngos la /
skyabs su 'gro ba ni /
oM AHhU~M:
'chi med lha tshogs thugs rje can :
dkyil 'khor yongs rdzogs lha rnams la :
tshe yi rig 'dzin ma thob bar :
bdag sogs gus pas skyabs su mchi :
sems bskyed pa ni /
hrI:
bdag gzhan 'chi med thob bya'i phyir :
tshe yi lha tshogs bsgrub nas ni :
gang la gang 'dul phrin las kyis :
'gro don byed par sems bskyed do :
mtshams bcad pa ni /
hrIH
ka dag chos sku'i rang rtsal las //
skad cig rig pa yi ge hrIH
de las dbang chen he ru ka
/rngam brjid 'bar ba dpal gyi sku
/phyag gnyis be con zhags pa 'dzin //
spyi gtsug rta skad phyogs bcur sgrog
/'jigs byed 'jigs mdzad khro bo'i rgyal //
che btsan 'bar ba'i sku ru gyur //
hrIHpad+ma kro d+ha ha ya grI wa hU~M phaT/
thugs las sprul pa'i khro bo ni //
nyi zer rdul phran lta bu'i tshogs //
steng 'og phyogs mtshams kun tu 'phro //
bgegs zhes bya ba'i ming yang med //
drag sngags bzla zhing rol mo'i sgra dang bcas pas mtshams bcad /
byin dbab pa ni /
oM hU~M a la la hoH
ngo bo chos sku'i zhing khams nas //
bde gshegs snang ba mtha' yas kyis //
gnas 'dir dbang skur byin phob la //
rig 'dzin tshe yi dngos grub stsol //
rang bzhin longs sku'i zhing khams nas //
bcom ldan tshe dpag med mgon gyis //
gnas 'dir dbang skur\u0f8e
rig 'dzin tshe yi dngos grub\u0f8e
thugs rje sprul pa'i zhing khams nas //
slob dpon mtsho skyes rdo rje yis //
gnas 'dir dbang skur\u0f8e
rig 'dzin tshe yi dngos grub\u0f8e
'chi med gnyug ma'i zhing khams nas //
lo chen bai ro tsa na yis //
gnas 'dir dbang skur\u0f8e
rig 'dzin tshe yi dngos grub\u0f8e
zung 'jug dbu ma'i zhing khams nas //
rig 'dzin 'gyur med rdo rje yis //
gnas 'dir dbang skur\u0f8e
rig 'dzin tshe yi dngos grub\u0f8e
mi shigs rdo rje'i gur khang nas //
drin chen rtsa brgyud bla ma yis //
gnas 'dir dbang skur\u0f8e
rig 'dzin tshe yi dngos grub\u0f8e
dngos grub kun stsol yi dam lha //
rdzu 'phrul thogs med mkha' 'gro'i tshogs //
gnas 'dir dbang skur byin phob la //
rig 'dzin tshe yi dngos grub stsol //
gnas mchog 'di ru byin phob la //
sgrub mchog bdag la dbang bzhi skur //
bgegs dang log 'dren bar chad sol //
mchog dang thun mong dngos grub stsol //
oM dz+nyA na A be sha ya a AH
mchod rdzas byin gyis brlab pa ni /
hrIH
thugs las raM yaM khaM 'phros pas //
mchod rdzas nyes skyon bsregs gtor bkrus //
phyi nang gsang sogs mchod pa'i sprin :
zag med nam mkha' gang bar gyur :
oM AHhU~M:
badzra puSh+pe /
d+hU pe /
A lo ke
/gan+d+he /
nai wid+ya /
shab+da AHhU~M/
oM pany+tsa kA ma gu Na AHhU~M/
oM AHhU~M ha ho hrIH
bdag bskyed ni /
hrI:
mi dmigs gsal ba'i ngang nyid las :
skad cig rig pa hU~M du gyur :
de las 'od 'phros phyogs mtshams kun :
rdo rje'i gur khang chen por gyur :
badzra rak+Sha hU~M phaT:
hrI:
de dbus pho brang gzhal yas khang :
yid 'ong lte bar pad nyi'i steng :
hrIHlas rang nyid tshe dpag med :
dmar po mnyam gzhag tshe bum 'dzin :
mtshan dpe'i gzi byin phung por 'bar //
longs sku'i rgyan spras skyil krung bzhugs :
phyi rol 'dab brgyad pad+ma'i steng :
sems ma bzhi dang mgyogs ma bzhi :
lha yi na chung yid 'ong gzugs //
'dod yon nyer spyod tshe bum 'dzin //
phyi rol sgo ma bzhi la sogs :
'ja' tshon lta bur gsal ba yi :
thugs ka'i hrIHlas 'od 'phros pas :
ye shes sems dpa' spyan drangs gyur :
spyan 'dren ni /
hrI:
bde chen rnam par dag pa'i klong yangs nas :
bcom ldan lha mchog mgon po tshe dpag med :
'khor bcas ma lus thugs rje'i dbang gis ni :
'dir gshegs mchog dang thun mong dngos grub stsol :
badzra sa mA dza :
dzaHhU~M baM ho :
sa ma ya tiSh+Tha lhan :
mchod pa ni /
me tog bdug spos mar me dri :
zhal zas sgra snyan phyi mchod 'bul :
gzugs sgra dri ro reg bya chos :
'dod yon ma spangs nang mchod 'bul :
gnyis med mnyam sbyor bde ba che :
gsang ba mchog gi mchod pa 'bul :
ma hA pU dza ho :
bstod pa ni /
hrI:
chos dbyings ngang las rang byung rang shar ba'i :
'gro ba'i 'chi bdag 'joms mdzad bcom ldan 'das //
rgyal ba kun gyi gsung gi dbang phyug lha //
bcom ldan tshe dpag med la phyag 'tshal bstod :
bzlas pa ni /
hrI:
bdag gi thugs kar 'dab brgyad zla steng hrI:
mtha' skor sngags phreng dmar gsal g.yas skor du :
rang sgras 'khor zhing hrIHlas 'od zer ni :
lcags kyu ltar 'phros tshe srog dpal 'byor kun :
'ub bsdus bdag thim rdo rje'i skur gyur te :
snang la rang bzhin med pa'i rol par gyur :
oM AHhU~M badzra dz+nyA na a yu She hU~M b+h+rU~M nr-i dzaHsarba sid+d+hi pha la hU~M A:
zhes ci nus bzlas so //
mdun bskyed ni /
dkyil 'khor sgrub rdzas dang bcas pa /
swa b+hA was sbyang /
stong pa'i dbyings su 'byung bzhi rim brtsegs ri rab dang bcas pa'i steng du sna tshogs rdo rje'i lte bar b+h+rU~M las thar pa chen po'i gzhal yas khang /
gru bzhi sgo bzhi pa mtshan nyid thams cad yongs su rdzogs pa'i dbus su paM las pad+ma dang a las zla ba'i dkyil 'khor gyi steng du hrIHyig yongs su gyur pa las bcom ldan 'das mgon po tshe dpag tu med pa sku mdog pad+ma rA ga'i lhun po lta bu /
zhal gcig phyag gnyis pa zhi zhing 'dzum pa'i ngang tshul can /
phyag gnyis mnyam gzhag gi steng na 'chi med bdud rtsis gang ba'i bum pa 'dzin pa /
mthon mthing ral pa'i cod pan can rin po che'i dbu rgyan snyan cha gdu bu sogs rgyan thams cad kyis spras pa /
lha'i dar sna tshogs pa'i cod pan lhab lhub tu 'phyang ba /
shin tu bzang po'i ngang tshul can /
rdo rje'i skyil mo krung gis bzhugs pa'o //
'dab ma brgyad kyi shar du lA s+ye ma dkar mo me long 'dzin pa /
lhor mA le ma mthing ga rin po che'i phreng ba 'dzin pa /
nub tu gIrti ma dmar mo pi waM 'dzin pa /
byang du nIrti ma ljang gu gar gyi phyag rgya mdzad pa /
mer d+hU pe ma dkar mo spos khang 'dzin pa /
bden bral du me tog ma ser mo me tog 'dzin pa /
rlung du mar me ma dmar mo mar me 'dzin pa /
dbang ldan du dri chab ma ljang gu dung chos 'dzin pa /
shar sgor lcags kyu ma dkar mo lcags kyu 'dzin pa /
lho sgor zhags pa ma ser mo zhags pa 'dzin pa /
nub sgor lcags sgrog ma dmar mo lcags sgrog 'dzin pa /
byang sgor dril bu ma ljang gu dril bu 'dzin pa /
thams cad kyang g.yon tshe'i bum pa 'dzin pa /
mdzes shing yid du 'ong ba /
lha'i na chung lang tsho gsar pa'i ngang tshul can /
phun sum tshogs pa'i rgyan thams cad kyis brgyan pa /
skyil krung phyed pa'i stabs kyis bzhugs pa'o //
de rnams kyi spyi bor oM/
mgrin par AH
snying gar hU~M/
hU~M las 'od zer 'phros pas rang 'dra'i ye shes sems dpa' spyan drangs par bsam la /
hrIH
mgon po thugs rje che ldan pa'i //
ye shes chen po tshe yi lha //
chos sku spros dang bral ba las //
gzugs sku'i rol par bzhengs nas ni //
smon lam thugs rje'i dam tshig gis //
gnas 'dir spyan 'dren gshegs su gsol //
e h+ye hi b+ha ga wAn ma hA kA ru Ni ka dr-i sh+ya hoH
badzra sa mA dzaH
zhes spyan drangs pa'i lha tshogs rnams /
dzaHhU~M baM hoHsa dam tshig pa dang gnyis su med par gyur pa la /
mchod pa ni /
'jig rten 'di 'am gzhan dag na //
lha yi chu bo gang+gA sogs //
mchod yon ji snyed yod pa kun //
bcom ldan 'khor dang bcas la 'bul //
oM b+ha ga wa te A yur+dz+nyA na sa pa ri wA ra ar+g+haM pra tIts+tsha swA hA/
de bzhin du /
dwangs bsil rnyog med yid 'ong ba'i //
zhabs bsil ji snyed\u0f8e
pA d+yaM\u0f8e
thang skyes chu skyes la sogs pa //
me tog ji snyed\u0f8e
puSh+pe\u0f8e
lhan cig skyes dang sbyar ba yi //
bdug spos ji snyed\u0f8e
d+hU pe\u0f8e
nyi zla nor bu'i 'od la sogs //
snang gsal ji snyed\u0f8e
A lo ke\u0f8e
tsan+dan gur gum chu rgyun sogs //
dri chab ji snyed\u0f8e
gan+d+he\u0f8e
bza' bca' btung ba'i bye brag sogs //
zhal zas ji snyed\u0f8e
nai wid+ya\u0f8e
lha yi sil snyan glu dbyangs sogs //
rol mo ji snyed\u0f8e
shab+da pra tIts+tsha swA hA/
zhing 'di 'dod yon rnam lnga yis //
mkhas pa dag gis yongs bkang ste //
dngos grub 'dod pa sbyin pa'i phyir //
nyin re shes rab can gyis 'bul //
pany+tsa kA ma gu Na badzrA pU dzi te AHhU~M/
zhing 'di rin chen sna bdun gyis //
mkhas pa dag gis yongs bkang ste //
dngos grub 'dod pa sbyin pa'i phyir //
nyin re shes rab can gyis 'bul //
sap+ta ma hA rat+na badzrA pU dzi te AHhU~M/
rang byung gdod nas rnam dag bdud rtsi'i mchog
/rtsa brgyad yan lag stong sbyar a mr-i ta //
dam tshig rdzas mchog bdud rtsi'i mchod pa 'dis //
'chi med dkyil 'khor lha tshogs ma lus mchod //
ma hA pany+tsa a mr-ita kha raM khA hi /
chos sku snang mtha' longs sku 'chi med lha //
sprul sku pad 'byung lo chen bai ro rje //
skal ldan chos bdag dngos brgyud bla ma la //
rnam dag bdud rtsi'i dam rdzas mnyes mchod 'bul //
ma hA pany+tsa\u0f8e
bcom ldan bde bar gshegs pa tshe dpag med //
rgyal kun dgyes skong rdo rje'i lha mo brgyad //
las bzhi sgrub mdzad sgo ma bzhi rnams la //
rnam dag bdud rtsi'i\u0f8e
ma hA pany+tsa\u0f8e
dpa' bo mkha' 'gro chos skyong srung ma'i tshogs //
zhing skyong gzhi bdag mchod 'os rgya mtsho dang //
srid gsum ka dag rgyal ba'i dkyil 'khor la //
rnam dag bdud rtsi'i dam rdzas mnyes mchod 'bul //
ma hA pany+tsa a mr-ita kha raM khA hi /
oM AHhU~M gis bdud rtsi myang /
bstod pa ni /
rang bzhin rnam dag chos dbyings ngang nyid las //
snying rjes gzugs sku'i rnam rol cir yang ston //
nam mkha' lta bur khyab pa'i bcom ldan 'das //
mgon po tshe dpag med la phyag 'tshal bstod /
khyod sku pad+ma rA ga'i lhun po la //
nyin byed 'od zer 'bum gyis 'khyud pa bzhin //
mtshan dpe'i gzi byin kun nas lham me ba //
bcom ldan tshe dpag med la phyag 'tshal bstod //
rab mdzes pad+ma zla ba'i khri steng du //
sa bon hrIHlas mtshan dpe'i skur snang ba //
ting 'dzin phyag rgyas bdud rtsi'i bum pa 'dzin //
'gro ba'i 'chi bdag 'joms la phyag 'tshal bstod //
bcom ldan thugs las rnam rol sgyu 'phrul gar //
mdzes sdug lang tsho'i 'od chags dpal mo'i gzugs //
lha rdzas gos rgyan 'chang ba'i sems ma mchog
/'chi med 'dod dgu'i dpal stsol brgyad la bstod //
tshad med bde chen dag pa'i rang bzhin las //
las bzhi'i phrin las gar gyi rol rtsed kyis //
gzhal yas sgo skyong rdo rje'i lha mo bzhi //
'khor tshogs sprul par bcas la phyag 'tshal bstod //
bzlas pa bya ba ni /
bdag mdun bum pa'i lha tshogs thugs kar hrIH
dmar gsal sngags kyi phreng bas g.yas su bskor //
slar yang rang srog hrIHyig 'bar ba las //
'od 'phros lha tshogs rnams kyi thugs rgyud bskul //
s+pha ra Na phaT/
mdun bskyed thugs las 'od zer dpag med 'phros //
phyogs bcu'i rgyal ba sras bcas thugs rgyud bskul //
saM ha ra Na hU~M/
sku gsung thugs kyi byin rlabs dngos grub bsdus //
lha tshogs dwangs ma'i srog gi hrIHla thim //
bo d+hi tsit+ta A yuHpuN+ye dzaHhU~M baM hoH
hrIHlas lha mo bzhi dang 'od zer 'phros //
stong gsum tshe bcud 'byung lnga'i dwangs ma kun //
'ub bsdus hrIHra thim gzi byin nus stobs bskyed //
mi shigs rdo rje'i dam tshig mchog tu gyur //
ces pa'i don nan tan du bsgom la mdun bskyed par dmigs nas bzlas pa ci nus bya /
bum bzlas ni /
gzungs thag la 'jus te /
rang srog sngags kyi 'od zer gzungs thag la //
'khril te bum pa'i lha tshogs thugs kar zhugs //
de dag sku las byang sems bdud rtsi'i rgyun //
babs pas bum chur gnyis med ro gcig gyur //
ces bsgom zhing bzlas pa brgya rtsa sogs byas la mchod yon phul /   lha thams cad chags pa chen pos 'od du zhu nas byang chub kyi sems su ro gcig tu gyur par bsam mo //
slar yang sgrub rdzas thams cad la dmigs te /
tshe yi rig 'dzin chos srung tshogs rnams kyis //
'khor 'das kun gyi tshe yi dngos grub kun //
dkar dmar 'od kyi rnam pa can du bsdus //
tshe yi rdzas rnams kun la thim pa yis //
'chi ba med pa'i bdud rtsi'i mchog tu gyur //
ces pa'i don nan tan du bsgom la bzlas pa bya'o //
de nas thugs dam bskul zhing tshe 'gugs pa ni /
hrIH
bcom ldan mgon po tshe dpag med //
sku gsum bdag nyid dbyings nas bzhengs //
snang srid kun nas tshe khug la //
deng 'dir sgrub mchog rnams la stsol //
shar gyi tshe bdag lA s+ye ma //
dkar mo tshe yi bum pa 'dzin //
dri za'i lag nas tshe khug la //
deng 'dir sgrub mchog rnams la stsol //
lho yi tshe bdag mA le ma //
sngon mo tshe yi bum pa 'dzin //
gshin rje'i lag nas tshe khug la //
deng 'dir sgrub mchog rnams la stsol //
nub kyi tshe bdag gIrti ma //
dmar mo tshe yi bum pa 'dzin //
klu dbang lag nas tshe khug la //
deng 'dir sgrub mchog rnams la stsol //
byang gi tshe bdag nIrti ma //
ljang gu tshe yi bum pa 'dzin //
gnod sbyin lag nas tshe khug la //
deng 'dir sgrub mchog rnams la stsol //
shar lho'i tshe bdag d+hU pe ma //
dkar mo tshe yi bum pa 'dzin //
me lha'i lag nas tshe khug la //
deng 'dir sgrub mchog rnams la stsol //
lho nub tshe bdag puSh+pe ma //
ser mo tshe yi bum pa 'dzin //
srin po'i lag nas tshe khug la //
deng 'dir sgrub mchog rnams la stsol //
nub byang tshe bdag A lo ke
/dmar mo tshe yi bum pa 'dzin //
rlung lha'i lag nas tshe khug la //
deng 'dir sgrub mchog rnams la stsol /
byang shar tshe bdag gAn+d+he ma //
ljang gu tshe yi bum pa 'dzin //
dbang ldan lag nas tshe khug la //
deng 'dir sgrub mchog rnams la stsol //
hU~M/
khrag gi khams nas tshe nyams na //
'byung ba chu yi bcud sdus la //
mA ma kI yis tshe stsol cig
/mi 'gyur mi shigs brtan par mdzod //
sha yi khams nas tshe nyams na //
'byung ba sa yi bcud sdus la //
sangs rgyas spyan mas tshe stsol cig
/mi 'gyur mi shigs brtan par mdzod //
drod kyi khams nas tshe nyams na //
'byung ba me yi bcud sdus la //
gos dkar mo yis tshe stsol cig
/mi 'gyur mi shigs brtan par mdzod //
dbugs kyi khams nas tshe nyams na //
'byung ba rlung gi bcud sdus la //
dam tshig sgrol mas tshe stsol cig
/mi 'gyur mi shigs brtan par mdzod //
sems kyi khams nas tshe nyams na //
'byung ba nam mkha'i bcud sdus la //
dbyings phyug ma yis tshe stsol cig
/mi 'gyur mi shigs brtan par mdzod //
ces pas tshe yi dwangs ma rnams 'od kyi rnam par bkugs nas sgrub rdzas thams cad la bstim /
de nyid slar yang rang lus la sba ba ni /
hrIH
'khor 'das kun gyi tshe bcud rnams //
lha dang sgrub pa'i rdzas la thim //
de yang 'od kyi rnam par ni //
thugs srog dwangs ma'i hrIHla bsdu //
de nyid bdag thim tshe bcud kyi //
dwangs ma 'od kyi gong bu can //
snying dbus nyi zla'i ga 'ur sba //
mi shigs rdo rje'i ngo bor gyur //
ces brjod cing don bsgom /

gsum pa rjes ni /
tshogs 'khor byin brlab nas /
lhag ma sbyin pa'i bar rig 'dzin las byang ltar byas la /
dngos grub len pa ni /
oM AHhU~M:
chos dbyings phyogs lhung bral ba'i dkyil 'khor du :
zhes sogs kyis gsol 'debs tshe dzapa? dang bcas pas dkyil 'khor la bskor zhing /
slar yang sgrub rdzas rnams gnas gsum du reg cing /
oM/
bcom ldan tshe dpag med mgon gyis //
sku yi tshe dbang bdag la stsol //
mi zad rgyan gyi 'khor lo'i sku
/mgon po khyod dang mnyam par shog
/kA ya sid+d+hi oM/
de bzhin du gsung dang thugs kyang 'don pa bsgyur zhing /
tshe zan g.yas skor dang /
tshe chang g.yon skor du rol /
slar yang mchod cing bstod de nongs pa bshags shing rten yod na de la bstim /
med na ye shes pa gshegs /
dam tshig pa rang la bsdu /
dge ba bsngo zhing shis pa brjod pas mtha' brgyan /
rdul tshon yod na chu bor gshegs shing med na yang las kyi rjes mi mngon par bya'o //
de ltar 'chi med yang snying kun 'dus kyi las byang 'di ni slob dpon mtsho skyes rdo rje'i thugs rje'i zla zer snying la zhugs pas blo gros kyi kun+da cung zad 'dzum pa rig 'dzin gter bdag gling pas /
gter gzhung gi sgrub thabs gud du sbas pa'i man ngag gi rjes su gnang ba'i lung rnams dang mthun par dbu ru gru 'dzin gyi pho brang chen por sbyar ba'i yi ge pa ni sdom brtson 'dul ba 'dzin pa dbu mdzad ngag dbang bzod pa'o //
'dis 'gro kun 'chi bdag gi g.yul las rgyal ba'i rgyur gyur cig
/sarba mang+ga laM//

//
