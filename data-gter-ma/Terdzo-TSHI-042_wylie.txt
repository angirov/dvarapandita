@#//
thugs rje chen po 'khor ba dong sprug gi mgyogs dbang bskur thabs bzhugs so //
bla ma thugs rje can la phyag 'tshal lo //
'dir 'phags pa thugs rje chen po 'khor ba dong sprug gi sgo nas skal ldan rnams la byin rlabs mgyogs dbang bskur ba la /
rang nyid dbang dang ldan cing bsnyen sgrub ting 'dzin gyi drod thob pas /
bum gdan pad+ma 'dab brgyad kyi khar bum pa chas ldan bcud kyis bltams pa la nyer spyod lnga yis bskor zhing /
bgegs gtor /
khrus chu /
gul yungs rdor dril rnams 'du bya /
sgrub thabs ltar skyabs sems mchod pa byin rlabs /
bdag nyid lha yi rnal 'byor bum sgrub bcas song nas /
khrus chu /
oM badzra a mr-ita sogs bzlas pas byin gyis brlabs nas /
slob ma mdun du bos la /
las thams cad pa'i sngags bzla bzhin pas khrus bya /
bgegs gtor /
raM yaM khaM gis sbyang /
oM AHhU~M gis byin gyis brlab /
sarba big+h+nAn ang+ku sha dzaHsa bgegs bkug
/oM sarba big+h+nAn na maHsarba zhes sogs kyis gtor ma bsngo /
hU~M:
gnyis snang 'khrul pa'i gdon bgegs 'byung po kun :
gtor ma 'di longs rang rang gnas su dengs :
gnyis med ye shes lha sngags chos sku'i ngang :
mtshams kyi dkyil 'khor rang bzhin lhun gyis grub :
hU~M hU~M hU~M:
badzra rak+Sha rak+Sha b+h+rU~M:
gu gul bdug
/yungs dkar gyis brab /
drag sngags brjod cing bgegs bskrad /
srung 'khor bsgom mo //
nam mkha' dang mnyam pa'i sems can thams cad rdzogs pa'i sangs rgyas kyi go 'phang thob par bya /
de'i ched du smin byed kyi dbang nod de /
grol byed kyi gdams pa nyams su blang bar bgyi'o //
snyam pa'i sgo nas sems bskyed pa sngon du song nas legs par gsan 'tshal /
da lam 'dir dus gsum rgyal ba thams cad kyi thugs rje'i rang gzugs 'phags pa thugs rje chen po spyan ras gzigs 'khor ba dong sprug gi dbang bskur ba la /
slob dpon gyis bgyi bar 'os pa rnams grub nas /
slob ma khyed rang rnams kyi ngo skal du gyur pa maN+Dal phul /
zhes rgyas bsdus gang rigs 'bul du gzhug
/de ltar maN+Dal phul nas /
gsol ba 'debs pa 'di'i rjes zlos gyis /
ho :
'khor ba dong nas sogs /
de ltar gsol ba btab nas rgyud yongs su dag pa'i phyir skyabs su 'gro zhing sems bskyed pa yan lag bdun pa rnams kyi tshig don yid la dran bzhin pa'i sgo nas rjes zlos gyis /
hU~M:
rang rig rtsa ba gsum gyi dngos :
sogs /
de nas ye shes pa dbab pa'i don du dmigs pa 'di bzhin du gyis /
hU~M:
snang srid 'khor 'das gdod nas sogs nas /
pad+ma zla ba'i gdan du gsal :
de yi gnas gsum oM AHhU~M gsal ba las 'od 'phros pas rang bzhin gyi gnas nas bsgoms pa dang 'dra ba'i ye shes pa'i tshogs bsam gyis mi khyab pa spyan drangs nas khyed rang rnams la thim par sgoms /
zhes dmigs pa phogs /
spos bsreg rol mo bsgrag dbyangs dang bcas pas /
hU~M:
shar phyogs po ta la sogs nas /
bskur du gsol :
oM ma Ni pad+me hU~M hrI:
dz+nyA na A be sha ya a AH
ye shes pa de dag mi nyams shing byang chub bar du brtan par gyur cig
/spyi bor rdo rje bkod /
de nas dbang dang byin rlabs dngos gzhi'i don du dmigs pa 'di bzhin du gyis /
bum pa mtshan nyid thams cad yongs su rdzogs pa'i nang du bdud rtsi'i rgya mtsho'i steng du pad+ma dang zla ba'i gdan la thugs rje chen po spyan ras gzigs 'khor ba dong sprug bzhugs pa'i sku las bdud rtsi'i rgyun babs /
bum pa gang /
ma shong ba'i tshul du kha nas lud khyed rang rnams kyi spyi bo nas bab lus kyi nang thams cad gang /
lus ngag yid gsum gyi nad gdon sdig sgrib thams cad dag
/'phags pa thugs rje chen po spyan ras gzigs 'khor ba dong sprug gi sku gsung thugs kyi dbang rnams thob byung snyam pa'i mos 'dun rtse gcig tu gyis /
hrI:
bum pa rin chen gzhal yas khang :
nang du thugs rje spyan ras gzigs :
'khor ba dong sprug lha tshogs bzhugs :
chu ni ye shes bdud rtsi'i rgyun :
sku gsung thugs kyi phyag rgya 'phro :
'khor ba dong nas sprug bya'i phyir :
skal ldan bu la dbang bskur ro :
lus la sku yi dbang bskur bas :
thugs rje chen po'i sku ru gyur :
ngag la gsung gi dbang bskur bas :
sgra skad yi ge drug mar gyur :
yid la thugs kyi dbang bskur bas :
stong nyid snying rje rtogs par shog :
phyi yi nad gdon kun sel zhing :
nang gi nyon mongs kun sbyongs shig :
gsang ba'i rnam rtog bdud tshogs thul :
tshe dang bsod nams ye shes spel :
'brel tshad grol bar byin gyis rlobs :
oM ma Ni pad+me hU~M hrI:
oM bi pu la gar+b+he ma Ni pra b+he ta thA ga ta d+ha ri sha ni ma Ni ma Ni su pra b+he bi ma le sA ga ra gam+b+hi re hU~M hU~M dz+wa la dz+wa la bud+d+ha bi lo ki te :
gu h+ya a d+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
kA ya wA ka tsit+ta sarba a b+hi Shiny+tsa oM AHhU~M hrI:
zhes bum pa spyi bor bkod cing bum chu blud /
hU~M hrI:
byin rlabs sprin 'khrigs bla ma rje :
dngos grub char 'beb zhi dang khro :
dgos 'byung stsol mdzad mkha' 'gro'i tshogs :
rtsa gsum lha yi bkra shis shog :
ces shis pa brjod cing me tog 'thor bar bya /
de ltar thugs rje chen po 'khor ba dong sprug gi dbang legs par thob pa yin pas rtsa ba dang yan lag gi dam tshig rnams tshul bzhin bsrung ba dang /
khyad par lus thugs rje chen por rtag tu bsgom zhing /
ngag yi ge drug pa rgyun du bzla ba /
sems byams snying rje dang mi 'bral ba bya snyam pa'i sgo nas khas len pa 'di'i rjes zlos gyis /
gtso bos ji ltar sogs /
de ltar thob pa'i bka' drin gtang rag tu maN+Dal phul /
maN+Dal rgyas bsdus gang rigs 'bul du gzhug
/de dag la brten te 'phags pa thugs rje chen po'i sgo nas rang gzhan gyi don rgya chen po sgrubs shig
/bsod nams 'di yis sogs /
slob ma rnams so sor gyes /
rjes mchod bstod lha gshegs bsdu /
ldang ba bsngo ba smon lam bkra shis rnams bya /
zhes pa 'di ni gnas mdo bla ma chos grags dpal bzang gis bskul ma mdzad ngor /
mchog gyur gling pas thun mtshams su sbyar ba'i yi ge pa ni lnga rig smra ba bla ma pad+ma blo gros kyis bgyis pa sarba mang+ga laM///
/
