@#//
dgongs gter bka' brgyad lus dkyil gyi dbang bzhugs so //
na mo gu ru pad+ma ya /
bka' brgyad dbang ni /
bum pa mchod gtor spyi ltar bshams la /
skyabs sems da nangs sngon du song bas 'thus /
bdag mdun bum lha gtor ma rnams mngon rtogs gcig gis dus gcig bskyed de /
rang nyid che mchog sku mdog mthing nag rab tu khros pa'i tshul can zhal gsum g.yas zhal dkar ba /
g.yon zhal dmar ba dbus zhal mthing nag tu 'dug pa /
phyag drug g.yas gsum rdo rje g.yon gsum b+han+d+ha 'dzin pa /
dur khrod kyi chas brgyad dang dpal gyi chas bcus brgyan pa me dpung gi klong du zhabs 'dor stabs su bgrad pa /
de'i g.yon phyogs nas yum mchog sku mdog dud ka zhal gcig phyag gnyis gri gug thod khrag 'dzin pas 'khyud pa /
yab kyi dpral bar 'jam dpal /
mgrin par rta mgrin /
thugs kar yang dag
/lte bar bla med he ru ka
/gsang bar phur pa /
brla g.yas stobs ldan nag po /
brla g.yon dregs pa kun 'dul /
spyi gtsug tu rdo rje chos rnams gsal bar bskyed /
yang dag gi thugs kar ye shes sems dpa' mthing ga zhi ba'i cha byad rdo rje dang dril bu 'dzin pa zhabs 'dor thabs su bgrad pa tshon gang ba tsam /
de'i thugs kar hU~M mthing nag nas 'bru tsam la rtsa ba'i sngags kyis bskor bar bskyed la /
de las 'od zer 'phros pas rang bzhin gyi gnas nas dpal dgu'i lha tshogs spyan drangs /
bdag mdun bum pa rnams la thim bum pa bdud rtsis gang bar gyur /
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karmA raM raM dz+wa la raM hU~M phaT/
ces ci 'grub bzlas nas ar+g+haM sogs dang /
a mr-ita ba liM ta rak+ta khA hi /
hU~M/
kun bzang thugs kyi 'od zer cho 'phrul las //
lha tshogs bdun brgya nyi shu'i dkyil 'khor shar //
mtha' yas dpag med ye shes me 'od 'bar //
bar chad sdig sgrib bsreg la phyag 'tshal bstod //
de nas slob ma 'dus khrus byas maN+Dal phul nas /
'o na 'di'i lo rgyus ni bcom ldan 'das dpal kun tu bzang po yum kun tu bzang mo dang snyoms par zhugs nas sprul pa'i+i khro bo rnams spros te /
gsang ba'i bdag po rdo rje chos kyis bskul bas /
bde gshegs 'dus pa rtsa ba'i rgyud la sogs pa zhi khro spyi'i rgyud lnga /
gsang ba 'dus pa la sogs 'dus pa brgyad bka' bstsal to //
de rnams phyag na rdo rjes gser gyi glegs bam la bai DUr+ya zhun mas bris te /
mkha' 'gro ma las kyi dbang mo che la gtad do //
des dur khrod bsil ba tshal du rang byung gi mchod rten la gter du sbas so //
slar slob dpon pad+ma byon nas zhi khro yongs rdzogs kyi rgyud man ngag rnams phyung //
kun tu bzang po dang rdo rje sems dpa' las dbang lung man ngag rdzogs par zhus /
bal yul yang le shod sogs su sgrub pa mdzad pas zhi khro'i lha tshogs zhal   gzigs /
bod du byon pas rgyal pos dka' ba med par myur du 'tshang rgya ba'i gdams pa zhus pas /
mchims phur rje 'bangs rnams la bka' brgyad kyi dbang mdzad de /
khro bo'i lha tshogs zhal dngos su bstan /
nyams su blangs pas grub pa thob ste /
bai ro tsa nas sde brgyad dbang du 'dus shing ye shes kyi spyan thob /
bde gshegs yongs rdzogs 'dus pa'i lung bstan las /
rnam par snang mdzad drag po'i sngags //
nang gi lha dang sngags la dad //
da lta'i pad+ma rgyal po ni //
bai ro tsa na nyid yin te //
las sad ye shes las grub pa //
de brten de yi dngos grub thob //
ces gsungs pa ltar /
o rgyan nyid dang dbyer med pa'i lo tsA ba bai ro tsa na'i sprul pa'i 'od zer las byung ba /
rig 'dzin mi 'gyur rdo rje dgung lo bcu bdun pa la /
sngon bai ro tsa na'i dus kyi bag chags dran te dgongs gter las phab pa'o //
'di'i dbang lung thob na phan yon bsam gyis mi khyab ste /
sngon lha'i bu dge ba'i rgyal po 'khor dang bcas pas chos 'di spyod pa la /
lha'i bu rin chen 'od ldan dad pa skyes nas yo byad phun sum tshogs pa dang bcas nas mjal te /
dkyil 'khor 'dir zhugs shing dkyil 'khor mthong bar byas pas de nyid du dngos grub thams cad yid bzhin du thob bo //
des na chos 'dzin pa'i gang zag de mjal zhing dbang zhus na phan yon de ltar ro //
sngon bram ze'i bu gsal sbyin gyis 'di'i bsnyen sgrub bslab pa mthar phyin te /
bsgoms par byas pas /
lung bstan thob ste sangs rgyas smra ba'i seng ge zhes bya bar 'gyur bar gsungs /
des na 'di zhus shing nyams su blangs na /
theg pa mtha' dag gi bslab pa mthar phyin nas /
byang chub tu lung bstan pa thob nas myur du 'tshang rgya'o //
mdor na rgyud kyi rgyal po ye shes rngam glog las /
gsang ba'i theg pa 'di thos pa'i phan yon ni /
ming tsam thos pas kyang ngan 'gro las skyob par 'gyur ro //
'di la dga' zhing mos pa dang 'dun pa bskyed pa'i gang zag dam pa de ni rig 'dzin rgyal ba'i sras dam par gdon mi za'o //
zhes dang /
o rgyan rin po che'i zhal nas /
sgrub chen 'di yi ming tsam sus gang 'dzin /
pad+ma bdag dang snying khrag gcig tu 'dres //
zhes dang /
ma cig mtsho rgyal gyi zhal nas /
bde gshegs sgrub pa bka' brgyad kyi chos skor rnams ni gzhan las khyad du 'phags pa'o //
ci'i phyir na /
slob dpon chen po pad+ma'i thugs dam gyi lha rtsod med du grags pa yin zhing /
ma 'ongs pa na yang rjes 'jug thams cad 'di las grub pa thob pa mang bar gsungs so //
des na the tshom yid gnyis ma byed par sgrubs shig
/shod cig
/ston cig
/sgoms shig
/ces gsungs so //
de lta bu'i dbang zhu ba'i phyir rjes zlos mdzod /
dus gsum sangs rgyas thams cad dang //
bka' brgyad bla ma dbyer med la //
gsol ba 'debs so dbang bskur stsol //
gsum /
bla ma dkon mchog gsum rnams la //
bdag ni rtag par skyabs su mchi //
mi dge bcu dang mtshams med lnga //
sdig byas thams cad mthol lo bshags //
'gro ba sems can thams cad kyis //
dge byas kun la rjes yi rang //
phyogs bcur bzhugs pa'i sangs rgyas rnams //
chos ston mdzad par bdag gis bskul //
rdzogs pa'i sangs rgyas thams cad ni //
mya ngan mi 'da' bzhugs par 'tshal //
bdag gis de ltar gsol btab pa'i //
dge ba sems can kun la bsngo //
gsum /
de nas slob ma lhar bskyed pa ni /
las bum gyi chus bran la /
oM swa b+hA wa sogs /
stong pa'i ngang las khyed rang rnams che mchog sku mdog mthing nag rab tu khros pa'i tshul can /
zhal gsum g.yas zhal dkar ba /
g.yon zhal dmar ba /
dbus zhal mthing nag tu 'dug pa /
phyag drug g.yas gsum rdo rje g.yon gsum b+han+d+ha 'dzin pa /
dur khrod kyi chas brgyad dang dpal gyi chas bcus brgyan pa me dpung gi klong du zhabs 'dor thabs su bgrad pa /
de'i g.yon phyogs nas yum mchog sku mdog dud kha zhal gcig phyag gnyis thod khrag 'dzin pas 'khyud pa /
yab kyi dpral bar 'jam dpal /
mgrin par rta mgrin /
thugs kar yang dag
/lte bar bla med he ru ka
/gsang bar phur pa /
brla g.yas stobs ldan nag po /
brla g.yon dregs pa kun 'dul /
spyi gtsug tu rdo rje chos rnams gsal bar bskyed /
yang dag gi thugs kar ye shes sems dpa' mthing ga zhi ba'i cha byad rdo rje dang dril bu 'dzin nas zhabs 'dor thabs su bgrad pa tshon gang tsam /
de'i thugs kar hU~M mthing nag nas 'bru tsam la rtsa ba'i sngags kyis bskor bar bsgom /
de las 'od zer 'phros pas bka' brgyad che mchog dpal dgu'i lha tshogs kha ba bu yug ltar byon nas khyed rang rnams la thim par sgoms /
spos rol mo dbyangs dang bcas /
hU~M/
bka' brgyad che mchog dpal dgu'i lha tshogs rnams //
gnas 'dir spyan 'dren byin chen dbab tu gsol //
skal ldan bdag la dbang mchog bskur du gsol //
log 'dren tshe yi bar chad bsal du gsol //
rtsa sngags dang /
oM badzra A be sha ya a AH
rdo rje spyi bor bzhag la /
tiSh+Tha badzra /
zhes brtan par byas gtor ma spyi bor bzhag la /
hU~M/
rig 'dzin rdo rje thod pa rtsal //
skal ldan khyod dang gnyis su med //
tshul 'di 'chang dang dbang thob 'gyur //
bla ma rig 'dzin dbang thob shog
/sarba gu ru hU~M hU~M/
bum pa dpral bar bzhag
/hU~M/
sku mchog 'jam dpal khro bo'i sku //
skal ldan khyod dang gnyis su med //
tshul 'di 'chang dang dbang thob 'gyur //
'jam dpal sku dbang thob par shog
/ya mAn+ta ka hU~M hU~M/
bdud rtsi mgrin par bzhag la /
hU~M/
gsung mchog rta mgrin khros pa'i rgyal //
skal ldan khyod dang gnyis su med //
tshul 'di 'chang dang dbang thob 'gyur //
pad+ma gsung dbang thob par shog
/ha ya grI ba hU~M hU~M/
snying khar bdud rtsi'i thig le bya /
hU~M/
thugs mchog badzra he ru ka
/skal ldan khyod dang gnyis su med //
tshul 'di 'chang dang dbang thob 'gyur //
yang dag thugs dbang thob par shog
/badzra he ru ka hU~M hU~M/
gtor ma lte bar bzhag la /
hU~M/
mngon rdzogs bla med he ru ka
/skal ldan khyod dang gnyis su med //
tshul 'di 'chang dang dbang thob 'gyur //
ma mo rbod gtong dbang thob shog
/gu h+ya dz+nyA na hU~M hU~M/
phur pa gsang bar bzhag la /
hU~M/
dpal chen rdo rje gzhon nu ni //
skal ldan khyod dang gnyis su med //
tshul 'di 'chang dang dbang thob 'gyur //
phur pa phrin las dbang thob shog
/badzra kI la ya hU~M hU~M/
brla g.yas sdigs mdzub gtad de /
hU~M/
dpal chen stobs ldan nag po ni //
skal ldan khyod dang gnyis su med //
tshul 'di 'chang dang dbang thob 'gyur //
dmod pa drag sngags dbang thob shog
/sarba duSh+TAM hU~M hU~M/
brla g.yon sdigs mdzub gtad de /
hU~M/
dpal chen dregs pa kun 'dul ni //
skal ldan khyod dang gnyis su med //
tshul 'di 'chang dang dbang thob 'gyur //
'jig rten mchod bstod dbang thob shog
/badzra tsaN+Da hU~M hU~M/
de nas gnas gsum du gtor ma bzhag la /
hU~M/
che mchog yab yum sku gsung thugs //
skal ldan 'di la byin gyis rlobs //
rdo rje lta bu'i dbang bskur gsol //
pad+ma lta bur byin rlabs stsol //
'khor lo lta bur rgyas 'debs 'tshal //
thams cad lhun grub dbang thob shog
/badzra ma hA kro d+ha pad+ma kro d+hI shwa rI sa ma ya satwaM/
de nas chas bcu rim par /
hU~M/
nga rgyal ma spangs sku lngas 'gro don mdzad /
ye shes lnga ldan thod phreng dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hiny+tsa hU~M/
hU~M/
gti mug ma spangs shes rab 'gro don mdzad //
spros bral glang chen ko rlon dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
zhe sdang ma spangs rang grol thabs kyis 'gro don mdzad //
kun grol sbrul gyi chun pos dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
phrag dog ma spangs tshad med 'gro don mdzad //
phrin las bzhi ldan zhing kos dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
'dod chags ma spangs dpa' bos 'gro don mdzad /
khams gsum sgrol mdzad stag sham dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
mkha' dbyings rnam dag rak+tas gdug pa sgrol /
khams gsum dbang sdud khrag chen dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
bsod nams tshogs chen rgyu drug 'khor ba'i bcud //
byang chu+ub zhag gi zo ris dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
skye 'chi rtsad gcod 'khor ba sgrol mdzad pa'i //
gdug pa kun 'dul thal chen dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
mi 'gyur mi shigs srid gsum 'joms mdzad pa'i //
cis kyang mi tshugs go khrab dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
hU~M/
ye shes me 'bar 'khor ba'i rgya mtsho skem par mdzad //
ma rig mun sel me dpung dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
phar phyin drug ldan shes rab yum dgu'i rgyan //
rus pa'i rgyan drug gzig sham dbang bskur ro //
oM shrI he ru ka a b+hi Shiny+tsa sa ma ya shrI ye hU~M/
d+harmA d+hA tu dz+nyA na a b+hi Shiny+tsa hU~M/
zhes lus la bkon /
da gtor ma 'di nyid sgrub pa bka' brgyad kyi lha tshogs /
steng gi cha la brgyud pa'i bla ma dang bcas pa khyed rang gi spyi bor byon nas 'od du zhu khyed rang rnams la thim par sgoms shig
/chos sku kun tu bzang po /
longs sku rgyal ba rigs lnga /
sprul sku rdo rje sems dpa'/
rig 'dzin rdo rje chos /
mkha' 'gro ma las kyi dbang mo che /
rgya gar gyi rig 'dzin brgyad /
gu ru pad+ma 'byung gnas /
bod kyi grub thob mi dgu
/shud bu dpal gyi seng ge
/mi 'gyur rdo rje bdud 'dul rol pa rtsal la sogs pa brgyud pa'i bla ma rnams dang /
bde gshegs zhi ba'i lha tshogs /
khrag 'thung khro bo'i lha tshogs /
'jam dpal sku yi lha tshogs /
pad+ma gsung gi lha tshogs /
yang dag thugs kyi lha tshogs /
che mchog yon tan lha tshogs /
phrin las phur pa'i lha tshogs /
ma mo rbod gtong lha tshogs /
bla ma rig 'dzin lha tshogs /
dmod pa drag sngags lha tshogs /
'jig rten mchod bstod lha tshogs rnams kyis byin gyis rlobs shig
nad gdon bar chad thams cad zhi bar byin gyis rlobs shig
tshe dang bsod nams thams cad 'phel zhing rgyas par byin gyis rlobs shig
lus ngag yid gsum smin cing grol bar byin gyis rlobs shig
rtsa sngags dang /
kA ya wA ka tsit+ta ba liM ta a b+hi Shiny+tsa maM rak+Sha rak+Sha /
'o des dgongs gter bka' brgyad lus dkyil gyi dbang legs par thob pa yin pas 'di nyid yi dam du 'dzin pa'i mos pas /
gtso bos ji ltar sogs /
sa gzhi spos chus sogs /
zhes pa dgongs gter las byung ba'i dbang kha gsal bar yod kyang lo rgyus dang mtha' rten sogs kyis brgyan te /
rA ga a s+yas bsgrigs pa'i yi ge pa ni brtson 'grus te /
'di la nyes 'gal mchis na bshags shing dge bas o rgyan rin po che'i thugs dgongs yongs su rdzogs par gyur cig
/sarba mang+ga laM///
/
