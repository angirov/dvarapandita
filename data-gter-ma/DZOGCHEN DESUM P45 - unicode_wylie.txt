mchog gter rdzogs chen sde gsum gyi nang skor khro bo'i dzapa? dmigs 'bring po bde chen 'bar ba'i thig le bzhugs //
shrI su kha dz+wa lA ya /
dzapa? dmigs bzlas pa 'bring po'i tshe //
byang bu khrigs bsdebs dzapa? bskul mtshams //
thog mar zhi ba'i bzlas pa'i skabs :
rang gi thugs srog sa bon las :
bde ba chen po'i 'od zer 'phros :
steng khang zhi ba'i dkyil 'khor pa'i :
lha tshogs rnams kyi thugs rgyud bskul :
de rnams thugs srog 'od zer sprin :
mkha' khyab kun tu snang ba yis :
bdag dang 'gro kun sgrib gnyis sbyangs :
ye shes mchog gi byin brlabs gyur :
A+o~M gu h+ya dz+nyA na bo d+hi tsit+ta ma hA su kha hU~M hU~M:
'bum phrag bzhi bzlas byin dbang thob :
sa ma ya :
khrag 'thung gtso bo'i bzlas pa'i skabs :
rang gi thugs kar nyi ma'i steng :
rdo rje rtse lnga'i lte bar hU~M:
tha mar rtsa ba'i sngags kyis bskor :
bzlas pas sngags phreng lu gu rgyud :
yab yum zhal zhugs gsang bar 'khor :
bde ba chen po'i gzi byin bskyed :
mchog thun dngos grub bdud rtsi'i bcud :
hU~M thim ye shes 'bar bar gyur :
A+o~M a kra ma hA shrI he ru kaHka ta ma hA kro d+hI shwa rI hU~M phaTa?:
'bum phrag gcig bzlas dngos grub 'gyur :
sa ma ya :
khrag 'thung gtso dgu'i bzlas pa'i skabs :
gtso 'khor thugs kar nyi ma'i steng :
rdo rje rtse dgu'i lte bar hU~M:
dril sgrub sngags kyi phreng bas bskor :
bzlas pas sngags phreng lu gu rgyud :
yab yum zhal zhugs gsang bar 'khor :
bde ba chen po'i gzi byin bskyed :
mchog thun dngos grub bdud rtsi'i bcud :
hU~M thim ye shes 'bar bar gyur :
A+o~M badzra kro d+ha ma hA shrI he ru kaHbadzra kro d+hI shwa rI sogs /
ru lu hU~M b+h+yo hU~M:
'bum phrag bzlas pas bde chen gyi :
ye shes brtan cing nus ldan 'phel :
sa ma ya :
dkyil 'khor yongs rdzogs bzlas pa'i skabs /
bdag nyid gtso mchog he ru ka'i :
thugs srog las byung 'bar ba'i 'od :
dkyil 'khor rab 'byams thugs kar thim :
thugs rgyud rang dbang med par bskul :
so so'i sku yi gnas gsum nas :
sku dang sngags phreng phyag mtshan tshogs :
'od dang 'od zer dang bcas 'phros :
khams gsum thams cad snang bar byas :
gang 'dul phrin las lhun gyis grub :
snod bcud tha mal snang zhen sbyangs :
dkyil 'khor rab 'byams go 'phang bkod :
tshur 'dus bdag la thim pa yis :
dngos grub rnam gnyis thob par gyur :
'bring po'i skabs 'dir khrag 'thung rab 'byams spyi dril sngags /
A+o~M ru lu ru lu hU~M b+h+yo hU~M:
spyi dril gang 'grub bzlas pa'i mthar /
kha bskang nus 'phel brtan par bya //
stong tshigs bya zhing rol mo 'bul //
'di ni 'bring po'i khrigs sdeb ste //
rgyas pa gter gzhung nyid la yang //
shin tu rgyas skabs 'phrul shes bya //
gter slob 'dul 'dzin rat+na yis /
bsnyen sgrub skabs su nyer mkhor bris //
'gal bshags dge tshogs 'gro la bsngo //
mchog gter bstan pa 'phel rgyas shog
/sarba mang+ga laM///
/
