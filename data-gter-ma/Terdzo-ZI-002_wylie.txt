@#//
ston pa thub pa'i dbang po dang 'phags pa gnas brtan chen po bcu drug gi rjes gnang bzhugs so //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa dang /
'phags pa gnas brtan bcu drug 'khor nyan thos dang bcas pa rnams la phyag 'tshal zhing skyabs su mchi 'o //
rjes su gzung du gsol /
'dir ston pa shAkya'i rgyal po la gnas brtan bcu drug gis bskor ba'i rjes gnang byed par 'dod pas /
sa phyogs byi dor legs par byas te /
cho ga'i lugs bzhin dkyil 'khor mchod bsham legs par grub par byas la /
dkyil 'khor gyi dbus su many+dzi'am khri'u dar zab kyi stegs kyi steng du /
rin po che'i snod gtsang ma 'brus bkang ba'i dbus su thub dbang gnas brtan bcu drug gi sku rten tsaka li /
gsung rten glegs bam /
thugs rten byang chub chen po'i mchod rten rnams bzhugs su gsol /
de'i steng du gdugs dkar po'i bla re yol ba sogs bkod pas brgyan par byas la /
gnas dang mchod pa'i yo byad byin brlabs /
thub dbang gnas brtan 'khor bcas gsal gdab cing /
a b+hi She ka te sa ma ya hU~M gis dbang bskur /
yi ge gsum gyi rgyas gdab /
mchod bstod gtor ma rgyas par phul zhing gsol ba gdab la /
slob dpon gyis bdag 'jug blang /
de nas slob ma rnams gral du 'khod la /
skyabs 'gro sems bskyed byas te /
bla ma dang thub dbang gnas brtan bcu drug 'khor dang bcas pa la gsol ba gdab pa ni /
slob dpon dgongs su gsol /
bdag la thub dbang gnas brtan chen po 'khor dang bcas pa'i sku'i don dam pa'i rjes su gnang ba bstsal du gsol /

zhes lan gsum gyis gsol ba btab pas /
slob dpon thub dbang gnas bcu'i lha tshogs su gsal ba'i thugs ka nas 'od zer 'phros /
mdun bskyed kyi dkyil 'khor gyi lha tshogs la phog pas /
de rnams zhal 'dzum pa dang bcas te rjes su gnang bar bsams la /
slob ma rnams kyi gnas gsum du yi ge gsum bsgom du bcug la /
slob ma'i dpral ba'i A+o~M las 'od zer phra mo zhig 'phros nas mdun bskyed kyi gnas bcu'i dpral ba'i A+o~M la phog pas /
de las A+o~M dkar po dpag tu med pa byung ba slob ma'i dpral ba'i A+o~M la thim /
lus kyi dri ma rnam par dag par bsam la /
A+o~M shAkya mu na ye sa pa ri wA ra A+o~M/
A+o~M kA ya a b+hi Shiny+tsa A+o~M/
thub dbang gnas brtan bcu drug gi sku rten tsaka li mgor bzhag pa dang lag tu gtad pa ni sku'i rjes gnang ngo //
slob ma'i dpral ba'i A+o~M yongs su gyur pa las thub dbang gnas brtan bcu drug gis bskor bar bsam mo /

/yang thal mo me tog dang bcas te /
slob dpon dgongs su gsol /
bdag la thub dbang gnas brtan bcu drug dang bcas pa'i gsung gi don dam pa'i rjes gnang bstsal du gsol /
zhes gsol ba btab pas /
slob ma'i mgrin pa'i AHlas 'od zer phra mo 'phros te mdun bskyed kyi mgrin pa'i AHla phog pas /
de las AHdpag tu med pa char ltar bab /
slob ma'i mgrin pa'i AHla thim /
ngag gi sgrib pa dag par bsam /
A+o~M shAkya mu na ye sa pa ri wA ra AH
AHwA ka a b+hi Shiny+tsa AH
ces brjod pusti mgrin par bzhag cing lag tu gtad pa ni gsung gi rjes gnang ngo //
slob ma'i mgrin pa'i AHyongs su gyur pa las chos kyi phung po brgyad khri bzhi stong dang gsung rab yan lag bcu gnyis kyi don dang ldan par bsam mo /

/yang snyim pa me tog dang bcas te /
slob dpon dgongs su gsol /
bdag la thub dbang gnas brtan bcu drug dang bcas pa'i thugs kyi don dam pa'i rjes su gnang ba bstsal du gsol /
zhes gsol ba btab pas /
slob ma'i snying ga'i hU~M las 'od zer phra mo 'phros nas mdun bskyed kyi thugs ka'i hU~M la phog
/de las hU~M dpag tu med pa char ltar bab /
slob ma'i snying ga'i hU~M la thim /
yid kyi sgrib pa dag par bsam la /
A+o~M shAkya mu na ye sa pa ri wA ra hU~M/
hU~M tsit+ta a b+hi Shiny+tsa hU~M/
zhes brjod cing byang chub chen po'i mdzad pa'i mchod rten snying gar bzhag cing lag tu gtad pa ni thugs kyi rjes gnang ngo //
slob ma'i snying ga'i hU~M yig yongs su gyur pa las thugs dbyings dang ye shes gnyis su med pa /
ji lta ba dang ji snyed pa mkhyen pa'i ye shes lnga ldan gcig tu 'dres pa'i brda mtshon pa /
don dam pa nam mkha' ltar mtha' dbus med par rtogs pa mnyam gzhag dang /
rjes thob ji snyed pa sgyu ma'i dpe brgyad lta bur mkhyen pas mthong bar bya'o //
de nas gnas brtan bcu drug gi phyag mtshan rim par gtad la /
thub dbang gnas brtan bcu drug 'khor dang bcas pas slob ma 'di zhes bgyi ba la /
sku gsung thugs kyi byin gyis brlab par mdzad du gsol /
'di'i phan yon 'grub par mdzad du gsol /
'phral du thob par mdzad du gsol /
sangs rgyas kyi bstan pa rin po che 'dzin skyong spel gsum gyi nus pa dang ldan par mdzad du gsol /
tshe 'di nyid la phyag rgya chen po mchog gi dngos grub thob par mdzad du gsol /

/zhes gsol ba btab pas /
phyogs bcu'i sangs rgyas dang byang chub sems dpa' rtsa ba dang brgyud par bcas pa'i dpal ldan bla ma dam pa rnams dang /
skyabs gnas re ltos su gyur pa thams cad chu la chu thim pa bzhin 'phags pa gnas brtan bcu drug la thim /
'phags pa gnas brtan bcu drug thub dbang la thim /
thub dbang yang rang la thim pas /
ma brtags tsa na bdag nyid thub par mthong /
cung zad brtags na ba spu'i khung bu re re na thub pa gnas brtan bcu drug gis bskor ba re re snang ba /
legs par brtags shing dpyad na snang bzhin stong /
stong bzhin snang /
snang stong zung 'jug 'di yin snyam pa ni don dam pa'i rjes gnang ngo //
de nas /
phun sum tshogs pa sogs bkra shis brjod /
gtang rag gi maN+Dal phul /
rjes spyod spyi dang mthun par bya'o //
'phags pa gnas brtan bcu drug gi rjes su gnang ba'i rim pa 'di /
spre'u lo sa ga zla ba 7rdzogs pa'i sangs rgyas sku bltams pa'i gza' skar rgyal la babs pa'i yar tshes bdun la /
rdzogs chen pa gar gyi dbang phyug gis sbyar ba'i yi ge pa ni gung thang bka' bcu pa chos 'byor dpal bzang gis zhus pa'o //
mang+ga laM///
/
