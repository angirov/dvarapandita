@#//
rig pa'i rgyal po nA ga rak+sha'i sgrub thabs snying gi dum bu zhes bya ba bzhugs so //
oM swasti /
ji srid snying po byang chub bar //
sangs rgyas la ni skyabs su mchi //
dam pa'i chos la bdag skyabs mchi //
dge 'dun la yang mi phyed dad //
bdag dang mtha' yas sems can rnams //
ye nas sangs rgyas yin pa la //
yin par shes pa'i bdag nyid du //
byang chub mchog tu sems bskyed do //
oM shUn+ya tA dz+nyA na badzra swa b+hA ba At+ma ko\u0f85 haM/
'di ltar 'khor 'das chos rnams ma lus pa //
stong zhing bdag med spros bral bde ba che //
bsam brjod dmigs bcas blo yi yul las 'das //
gdod nas rnam dag rang bzhin 'od gsal ngang //
skad cig rang rig ngo bo phe yig nag
/de las 'od zer mthing nag rab 'phros pas //
sangs rgyas kun mchod sems can sdig sgrib sbyangs //
tshur 'dus rgyal kun byin rlabs phe la thim //
phe rak+Sha ku ru b+h+rU~M/
phyogs kun dug gi rgya mtsho khol ba'i klong //
thams cad sbrul las byas pa'i gzhal yas khang //
sna tshogs rin po che yis mdzes pa'i dbus //
sa bdag klu gnyan rgyal bsen gcal du bkram //
'byung po pho mo bsnol ba'i gdan gyi khar //
pad+ma nyi ma 'bar ba'i dkyil 'khor steng //
phe yig yongs gyur 'chi bdag gshin rje gshed //
rig pa'i rgyal po dmar nag khrag rul mdog
/mi srun gshin rje drag tu khros pa'i gdong //
spyan gsum sdang mig khrag gi mtsho ltar khol //
zhal gdangs ljags 'dril mche ba zang yag gtsigs //
shangs nas bskal pa 'jigs pa'i 'thor rlung 'phyo //
snyan nas stong gsum 'chi ba'i dud sprin 'thul //
zhal nas tsha grang 'khrug pa'i dug rlangs 'phyo //
'jig dus me ltar dbu skra dmar ser 'bar //
shin tu mi bzad sbrul gyi gdengs ka dgu
/'jigs pa'i zhal gdangs mche gtsigs glog lce bskyod //
phyogs mtshams kun gzigs zhal nas ig sha sgrog
/dbus mar rin po che yi prog zhu bcings //
bla ma mi bskyod rdo rje 'chang gis brgyan //
ral pa'i gseb nas khyung chen skar ltar 'khrug
/spu gseb sdom sdig sbal sbrul char ltar 'beb //
zhabs gnyis g.yas bskum g.yon brkyang 'dor stabs bgrad //
sbrul mjug sngo dmar dug gi rgya mtshor 'khyil //
bcu drug g.yas kyi phyag brgyad gri gug gdengs //
dgra dang bgegs kyi mgo snying dum bur gtubs //
g.yon gyi phyag brgyad sbrul zhags nad rkyal gyis //
dgra bgegs 'chings shing mdze nad bco brgyad 'beb //
che ba'i klu brgyad sku yi rgyan du byas //
rus pa'i khog sbubs sbrul lpags na bza' gsol //
dug gi me rlung 'jig dus bzhin 'khrigs dbus //
rgyab yol ri rab lhun por mdzad de bzhugs //
dpral bar oM las bcom ldan 'das 'jam dpal //
gser mdog phyag g.yas 'bar ba'i ral gri 'dzin //
mgrin par AHlas 'phags pa spyan ras gzigs //
dmar po phyag na pad+ma'i dbyug to bsnams //
thugs kar hU~M las dpal chen gsang ba'i bdag
/mthing nag 'bar ba'i rdo rje rtse dgu gsor //
kun kyang spyan gsum phyag g.yon sdigs mdzub mdzad //
nyi gdan la bzhugs rin chen rus rgyan spras //
rig rgyal snying dbus nyi mar ga ru Da //
gser mdog brkyang bskum sbrul zhags nad rkyal 'dzin //
de yi snying dbus pha lam rdo rje yi //
lte bar phe yig mtha' mar sngags phreng 'khor //
gnas gsum 'od kyis de bzhin gshegs kun gyi //
sku gsung thugs byin ma lus gcig bsdus thim //
oM sarba ta thA ga ta kA ya badzra swa b+hA ba At+ma ko\u0f85 haM/
oM sarba ta thA ga ta wA ka badzra swa b+hA ba At+ma ko\u0f85 haM/
oM sarba ta thA ga ta tsit+ta badzra swa b+hA ba At+ma ko\u0f85 haM/
oM AHhU~M/
zhes sku gsung thugs su byin gyis brlab /
hU~M oM swA AHhA/
zhes rigs lngas dbang bskur /
oM nA ga rak+sha e h+ye hi b+ha ga bAn ma hA kA ru Ni ka dr-i sh+ya hoH
sa ma ya hoH
sa ma ya satwaMH
dzaHhU~M baM hoH
nA ga rA dza e A ral+li hriM hriM hriM dzaH
zhes ye shes pa spyan drangs /
sarba ta thA ga ta pU dza a la la hoH
badzra aM gu sha dzaH
badzra pA sha hU~M/
badzra s+pho Ta baM/
badzra gaN+De hoH
kA ya wA ka tsit+ta badzra sa ma ya tiSh+Tha lhan /
zhes dam tshig pa la bstim /
a ti pU hoH
pra tI dza hoH
zhes phyag 'tshal /
oM badzra puSh+pe AHhU~M/
d+hU pe 
A lo ke 
gan+d+he 
nai bid+ya 
shab+da AHhU~M/
zhes phyi mchod /
rtsa sngags la sman raka gtor sngags sbrel ba nang mchod /
ma hA badzra pad+mo yo gi nI a ho ma hA su kha hoH
ma traM ru dra pra b+hany+tsakra hU~M phaT/
sbyor sgrol gsang ba'i mchod pa'o //
de nas bstod pa ni /
hU~M/
dbang bskur rdo rje chen po ste /
khams gsum kun gyis phyag byas pa //
sangs rgyas kun gyi gsang gsum gyi //
gnas las byung ba sbyin der 'dud //
klu gnyan sa bdag dregs pa 'dul mdzad pa //
rig pa'i rgyal po'i sku la phyag 'tshal lo //
zhes pas bstod /
de nas bzlas pa'i dmigs pa gsal btab la /
oM phe laM hU~M/
zhes zhi sngags dang /
nag po ti pa tsa ya nA ga rak+sha phe laM hU~M/
zhes pa'am /
oM nag po ti pa tsa ya nA ga rak+sha tsakra phe laM hU~M phaT/
ces drag po'i sngags rang bzhin du ci nus dang /
gzhan sgang gshong 'then gsum gyi man ngag dang ldan par bzla'o //
thun bsdu na snod bcud lha'i dkyil 'khor 'od gsal stong pa nyid kyi dbyings su bcil zhing /
slar yang sgyu ma bzhin sngar ltar lhar ldang /
dge ba bsngo /
smon lam gdab /
thun mtshams su gtor ma 'bul ba ni /
a mr-i tas bsang /
swa b+hA bas sbyang /
AHlas gtor snod ka pA la'i nang du /
oM las gtor ma sha lnga bdud rtsi lnga /
hU~M gis ye shes bdud rtsi bkug cing dam tshig gi bdud rtsi dang 'dres /
ha ho hrIH
'dod yon nam mkha'i khams khengs par gyur /
badzra sa mA dzaH
zhes pas gtor mgron mdun du bkug
/snying po'i mthar /
i daM ba liM ta kha kha khA hi khA hi /
btags pa gsum mam bdun gyis 'bul /
ar+g+haM nas shab+da'i bar gyis mchod /
bstod pa ni /
hU~M/
'jig rten 'das dang ma 'das mtshams shed na //
rgya mtsho chen po'i klong yangs dwangs pa'i dbus //
bskal pa'i sbrul nag 'khyil ba'i dkyil 'khor nas //
rig pa'i rgyal po klu bdud mgo dgu pa //
bdud kyi bdud gcig 'chi bdag klu yi bdud //
sku ni ri rab ngos la brten //
mjug ma rgya mtsho'i gting du 'khyil //
dbu ni bar snang khams su 'phyo //
zhal nas gdug pa'i sgra skad ni //
'jigs pa'i ig sha'i sgra yang sgrog
/sprul nag ral pa sprugs pa las //
sdom dang sdig pa'i tshwa tshwa 'phro //
spyan ni drag po hur thums gzigs //
mche ba rno dbal dmar nag gtams //
klu gnyan sa bdag gdug pa can //
ba su rigs drug zas su za //
rgyal rigs mgul chu do shal byas //
bram ze'i rigs kyi phyag gdub byas //
dmangs rigs klu tshogs sked la dkris //
rigs ngan gdol pa zhabs 'og gnon //
gdug pa'i sa bdag klu gnyan rnams //
skad cig tsam la brlag par mdzad //
'jam dpal thugs las sprul pa yi //
klu bdud nag po khyod la bstod //
ces pas bstod pa'i mthar /
rig pa'i rgyal po 'khor dang bcas //
mchod sbyin gtor ma 'di bzhes la //
rnal 'byor bdag cag 'khor bcas la //
nad med tshe dang dbang phyug dang //
dpal dang grags dang skal pa bzang //
longs spyod rgya chen kun stsol zhing //
zhi dang rgyas la sogs pa yi //
las kyi dngos grub bdag la stsol //
dam tshig can gyis bdag la srungs //
dngos grub kun gyi stongs grogs mdzod //
dus min 'chi dang nad rnams dang //
gdon dang bgegs rnams med par mdzod //
rmi lam ngan dang mtshan ma ngan //
bya byed ngan pa med par mdzod //
'jig rten bde zhing lo legs dang //
'bru rnams 'phel zhing chos 'phel ba //
bde legs thams cad 'byung ba'i gnas //
yid la 'dod pa kun 'grub mdzod //
ces gtor ma bstabs shing phrin las bcol /
oM badzra muHsa gtor mgron gshegs su gsol /
bkra shis bsngo smon bya'o //
bsnyen sgrub skabs su rang ngam mthun pa'i grogs kyis chu gtor klu gtor btang ba yang nges par dgos /
rig pa'i rgyal po'i sgrub thabs 'di ni 'chi bdag srog gi 'khor lo'i rgyud kyi dgongs pa ji lta ba bka' gter du ma mthun par 'byung bzhin gzhir bzhag
/man ngag snyan brgyud 'ga' yang da ni chad par nye na lhag bsam bzang pos ji rigs par gsal bar bkod pa yin no //
rig rgyal nA ga rak+sha yi //
sgrub thabs rno la tshan che ba //
snying gi dum bu ji 'dra ba'i //
man ngag dkon no lhug par spel //
de las byung ba'i dge ba yis //
lus can ma rig nad las grol //
rang rig 'jam dpal dpa' bo'i sku
/myur ba nyid du thob gyur cig
/ces pa'ang rab byung bcu gsum pa me yos gro zhun zla ba'i dmar phyogs bzang po gsum pa la bod yul gangs ri'i khrod kyi rdo rje gdan lha ldan gtsug lag khang chen po'i 'dabs rgyal po'i pho brang du /
sa'i dbang phyug gnam bskos chos rgyal mchog gi dgongs bzhed bskang slad yi ger rgyal khams pa rig 'dzin tshe dbang nor bus bkod pa'o //
!
oM swasti /
sangs rgyas chos dang tshogs kyi mchog rnams la //
byang chub bar du bdag ni skyabs su mchi //
bdag gis sbyin sogs bgyis pa'i bsod nams kyis //
'gro la phan phyir sangs rgyas 'grub par shog
/oM ma hA shUn+ya tA dz+nyA na badzra swa b+hA ba At+ma ko\u0f85 haM/
stong pa'i ngang las rang sems phe mthing nag
/phe yig grangs med 'phro 'dus yongs gyur pas //
phe rak+Sha ku ru b+h+rU~M/
rin chen bkram pa'i rgya mtshor sbrul rigs kyi //
gzhal yas khang dbus sa bdag klu gnyan steng //
rang nyid rig rgyal nA ga rak+sha nag
/dbu dgu srin po lta bur ches cher khros //
sbrul mgo dgu yi gdengs ka dbus ma la //
rin chen prog zhu mi bskyod rgyal bas brgyan //
phyag rgya bcu drug g.yas brgyad ral gri dang //
g.yon brgyad sbrul zhags zhabs gnyis brkyang bskum bzhugs //
sku smad sbrul mjug rgya mtsho'i gting du 'khyil //
ri rab lhun por rgyab yol tshul du mdzad //
dbu skra'i gseb nas gdug pa'i srog chags 'gyed //
ig sha'i sgra sgrog me dpung klong du bzhugs //
gnas gsum 'bru gsum rdo rje gsum rang bzhin //
snying dbus mkha' lding gser gyi kha dog can //
de yi snying gar pad steng rdo rje'i lter //
phe la sngags kyi phreng bas bskor bar gyur //
oM phe laM hU~M/
nag po ti pa tsa ya nA ga rak+sha oM phe laM hU~M/
thun mtshams su dge ba'irtsa ba byang chub tu bsngo zhing dmigs med du bzhag
/ces rig pa'i rgyal po nA ga rak+sha'i rgyun gyi nyams len shin tu khyer bder byas pa 'di'ang gtsang ru lag gi cha /
prad rin chen rtse'i skyed mos tshal du rab myos snron zla ba'i dkar phyogs kyi gang ba la rig pa 'dzin pas sbyar ba'o //
!
nA ga rak+sha'i dmigs pa'i man ngag zhal rgyun shin tu zab pa bzhugs so //
oM swasti /
bla ma dang 'jam dpal rdo rje gnyis su med pa'i zhabs kyi pad+mo dri ma med pa la dus dang rnam pa thams cad du phyag 'tshal zhing skyabs su mchi'o //
'dir 'jam dpal nA ga rak+sha'i thun mong ma yin pa'i bzlas dmigs snyan brgyud zhal shes zin bris su bkod par /
phyag rgya bzhi'i rgyas btab pa la /
ye shes kyi phyag rgya lha la btab pa /
dam tshig gi phyag rgya rang la 'debs pa /
las kyi phyag rgya klu la 'debs pa /
klu'i phyag rgya dgra la 'debs pa dang bzhi'o //
de la dang po ye shes kyi phyag rgya lha la btab pa ni /
bskyed rim ma byas par gnas lugs kyi ngang nas 'bru bzhi sa ya tsam 'grub na rab /
tha ma'ang 'bum gcig bzla /
gnyis pa dam tshig gi phyag rgya rang la 'debs pa ni /
bskyed rim gsal zhing /
ye shes sems dpa' gser gyi bya khyung /
de'i thugs kar pad+ma 'dab ma brgyad pa'i sbubs su rdo rje rtse lnga phyed pa /
lte bar yi ge phe nag po'i mthar 'bru bzhi bkod /
'dab ma brgyad la'ang klu'i srog sngags thun mong min pa spro na bkod de /
sa ya'am 'bru 'bum phrag sogs bzlas pas sde brgyad thams cad bka' 'og tu 'dus so snyam pa dang /
rkang mthil za ba dang /
lus la tsha zhum pa drod skye ba'o //
de las thal na dam tshig gi phyag rgya dngos su thebs rtags 'ong /
gsum pa las kyi phyag rgya klu la 'debs pa ni /
rang 'jam dpal gyi zhabs g.yas bskum g.yon brkyang ba'i 'og tu ru sbal chen po zhig bsam /
de la gnod byed klu rigs thams cad bstims nas rang gi lus las klu'i dug rnams de la bstim /
bzhi pa klu'i phyag rgya dgra la 'debs pa ni /
de nyid rang gi dgra bo la bstim par bya /
thun mong ma yin pa'i man ngag gi gnad gal po che sgang gshong 'then gsum las /
dang po zhag bdun gyi ring la shin tu brtson pas sngags bzla ba ni sgang /
de nas zhag bdun gyi ring sngags cung zad las mi bzla ba ni gshong /
de nas zhag bdun gyi ring sngags ye nas mi bzla bar rang dang klu gdon gnyis ka'i spyi bor rdo rje sems dpa' bsgoms nas yig brgya bzlas te nad gdon sdig sgrib thams cad bkru ba'i dmigs pa la 'bad pa ni 'then pa ste /
tshul de bzhin du 'bad pa shin tu gal che /
'di'i sgo nas klu gtad byed skabs su klu rgyal rigs kyi spyi gtsug nor bu dbang rgyal /
rje'u rigs kyi phrag pa g.yas su nor bu 'bar ba /
bram ze'i nu ma g.yas su khrus kyi bum pa /
dmangs rigs kyi byin pa dang /
gdol pa'i gsang gnas rnams su klu gtad byas kyang dgra la mi gnod par bzang bar 'gyur bas spang bar bya dgos /
zhes pa de rnams dpal rig pa 'dzin pa chen po rdo rje tshe dbang nor bu'i zhal snga nas ji ltar bstsal pa rnams ngag dbang chos kyi rgya mtshos zin bris su btab pa mang+ga laM///
/
