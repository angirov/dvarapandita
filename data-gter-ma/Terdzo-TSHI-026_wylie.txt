@#//
dgongs gter kun rig gi cho ga ngan song dong sprug 'gro don rgya mtsho zhes bya ba bzhugs so //
na mo sarba bid ye /
dgongs gter thugs kyi klong rdol las byung ba'i kun rig gi 'don cha ni /
rgyun khyer bdag bskyed la mchod gtor mi dgos /
mchod pa yid sprul chog
/'don bsgom sbrag ste /
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :

'gro kun bde ldan sdug bsngal bral :
bde las nyams med btang snyoms shog :

ka dag klong nas sprul pa yi :
gnam sa gang ba'i mchod pa'i sprin :
nyer spyod 'dod yon rgyal srid sogs :
zad med gyur cig pU dza ho :

steng 'og phyogs mtshams thams cad kun //
rdo rje'i rwa gur me ris bskor //
oM badzra rak+Sha rak+Sha hU~M/
oM shUn+ya tA dz+nyA na badzra swa b+hA wa At+ma ko\u0f85 haM/
stong pa'i ngang las /
rang nyid skad cig gis bcom ldan 'das kun rig sku mdog dkar po zhal bzhi phyogs bzhir gzigs pa phyag gnyis bud+d+ha rigs kyi phyag rgya mdzad pa :
dar dang rin po ches brgyan pa seng ge'i khri la bzhugs pa'o :
shar du rdor sems mthing ga rdo rje dang dril bu bsnams pa glang chen gyi khri la bzhugs pa'o :
lhor rin 'byung ser po rin po che dang dril bu 'dzin pa rta'i khri la bzhugs pa'o :
nub tu snang ba mtha' yas dmar po pad+ma dang dril bu 'dzin pa rma bya'i khri la bzhugs pa'o :
byang du don yod grub pa ljang gu rgya gram dang dril bu 'dzin pa shang shang gi khri la bzhugs pa'o :
thams cad kyang dar dang rin po ches brgyan pa :
kun gyi gnas gsum 'bru gsum dang thugs ka'i sa bon las 'od 'phros /
ye shes pa spyan drangs /
oM sarba bi dza ya pany+tsa badzra sa mA dzaH
dzaHhU~M baM hoH
dam tshig pa dang dbyer med par gyur /
ye shes lnga'i dbang rdzogs par gyur /
oM hU~M trAM hrIHAH

rang gi thugs ka nas mchod pa'i lha mo dpag tu med pas bdag bskyed la mchod cing bstod par gyur /
chu bzhi nyer spyod lnga dang rol mo dang //
'dod yon lnga dang rgyal srid rin chen bdun //
ngo mtshar mchod pa bco brgyad sgeg sogs brgyad //
cod pan gdugs sogs mchod pa nyi shu lnga //
skyed tshal gzhal med khang pa dpag bsam shing //
gter gyi bum pa khrus rdzing pad+mar bcas //
'bru sman rin chen rtsi bcud bang mdzod dang //
gos dar khri stan bzhon pa bran khol 'bul //
oM sarba ta thA ga ta sarba pU dza me g+ha sa mu dra s+pha ra Na sa ma ye hU~M/
mnyam med mi g.yo mnyam med mchog gi chos nyid can //
thugs rje'i bdag nyid 'gro ba'i sdug bsngal sel bar mdzad //
yon tan mtha' yas dngos grub thams cad sbyin mdzad pa //
dri med mi g.yo mnyam med dam pa'i mchog chos can //
yon tan shin tu phra ba'i cha la'ang tshad med de //
dpe ni nam mkha' dang yang bsgrun du yod ma yin //
dngos grub mtha' yas mnyam med dpe dang bral ba rnams //
sems can khams la dngos grub mchog rnams nges par stsol //
rtag tu dri ma med pa thugs rje'i shugs las byung //
smon lam grub pa 'gag pa med pa'i chos nyid can //
'gro ba'i don sgrub rab tu brtson pa mtha' yas pa //
thugs rje chen po'i bdag nyid rtag tu rnam par snang //
tshad med tshad dang bral ba shin tu rdzogs pa yi //
bde bar gshegs pa'i go 'phang dam pa brnyes gyur kyang /
khams gsum rnams la dngos grub mchog stsol mdzad pa yi //
thugs rje'i spyod pa mi g.yo 'gag par yongs mi 'gyur //
e ma ho shin tu bzang po'i chos nyid mchog dang ldan //
mchog sbyin rnams kyi nang nas go 'phang mchog brnyes pa /
khams gsum kun la rtag tu dngos grub mchog stsol mdzad //
mgon po dus gsum sgrib pa med par rab mkhyen pa //
dam tshig mchog gsum dngos grub dam pa bdag la stsol //
'di de sangs rgyas thams cad kyi //
yang dag yon tan rgyas pa ste //
lan gcig tsam zhig brjod pas kyang //
gsang sngags thams cad 'grub par 'gyur /

/lha lnga'i thugs kar zla ba'i steng //
so so'i sa bon yig 'bru'i mthar //
sngags phreng g.yas su 'khor ba las //
'od zer mdzod spu'i sgo nas thon //
bdag dang sems can thams cad kyi //
rgyu dang 'bras bu'i ngan song sbyangs //
'od zer tshur 'dus yig 'brur thim //
oM na mo b+ha ga wa te sarba durga te pa ri sho d+ha ni rA dzA ya /
ta thA ga tA ya /
ar+ha te samyak+saM bud d+hA ya /
tad+ya thA/
oM sho d+ha ni sho d+ha ni sarba pA paM bi sho d+ha ne shud+d+he bi shud+d+he sarba karma A wa ra Na bi sho d+ha ne swA hA/
zhes rtsa rig dang /
oM sho d+ha ni man chad rtsa rig thung ba dang /
oM sarba bid sarba A wa ra Na ni bi sho d+ha ya ha na hU~M phaTaH
ces snying po dang /
oM hU~M trAM hrIHAHswA hA:
zhes nye snying rnams ci 'grub bzla /
bdag bskyed 'di rgyun khyer byed na yang rjes chog dang bsdu chog mi dgos te /
sgom mkhan sems kyi ngo bo la bltas pas 'thus /
de nas mdun bskyed byed na /
rab dkyil thang /
med na tshom bu bkod /
yang dbu rgyan gcig bzhag kyang chog
/rgyas par byed na bum pa dang mchod gtor yang bsham /
spros med bdag mdun gnyis kho na yin na /
mchod gtor ma 'byor yang yid sprul chog
/mdun bskyed kyang mdun gyi bar snang la bsgom /
oM swa b+hA ba sogs /
stong pa'i ngang las /
'byung ba rim brtsegs sna tshogs rdo rje'i lte bar /
rin po che'i gzhal yas khang gnyis sbrags gru bzhi sgo bzhi rtsig pa rim pa lnga dang ldan pa /
mtshan nyid thams cad yongs su rdzogs shing /
phyi rol 'jig rten pa'i 'khor yug dang rdor ra 'od zer gyi phreng bas bskor ba /
gzhal yas khang gi nang shar sngo lho ser nub dmar byang ljang dbus dkar ba'i dbus su /
'khor lo sngon po rtsibs bcu drug pa'i lte bar le'u tshe dgu yi dbus su /
bcom ldan 'das kun rig sku mdog dkar po zhal bzhi phyogs bzhir gzigs pa phyag gnyis bud+d+ha rigs kyi phyag rgya mdzad pa :
dar dang rin po ches brgyan pa seng ge'i khri la bzhugs pa'o :
shar du rdor sems sbyong rgyal mthing ga rdo rje dang dril bu bsnams pa glang chen gyi khri la bzhugs pa'o :
lhor rgyal mchog rin 'byung ser po rin po che dang dril bu 'dzin pa rta'i khri la bzhugs pa'o :
nub tu rig dbang snang ba mtha' yas dmar po pad+ma dang dril bu 'dzin pa rma bya'i khri la bzhugs pa'o :
byang du don grub me tog cher rgyas ljang gu rgya gram dang dril bu 'dzin pa shang shang gi khri la bzhugs pa'o :
grwa bzhir yum bzhi /
'khor lo'i rtsibs bcu drug la sems dpa' bcu drug
/'khor lo'i phyi'i grwa phyi nang dang sgo bzhir sgeg sogs brgyad dang sgo ba bzhi /
phyi'i lha snam dang po la bskal bzang gi sems dpa' bcu drug
/gnyis pa la dpe bral gyi sems dpa' bcu drug
/thams cad kyang dar dang rin po ches brgyan pa :
gtso bo lnga rdo rje'i skyil krung la gzhan rnams sems dpa'i skyil krung can /
phyogs mdog zhi ba'i nyams can rang rtags phyag mtshan 'dzin pa /
lha snam gsum pa la nyan thos bcu drug
/bzhi pa la rang rgyal bcu gnyis rnams /
chos gos gsum gyis bklubs shing lhung bzed 'khar gsil 'dzin pa /
sgo bzhi'i g.yas g.yon du khro bo brgyad 'jigs pa'i gzugs can rang rtags phyag mtshan 'dzin pa /
phyi'i 'khor yug la dpal mgon bdun cu rtsa lnga sogs bstan pa la dga' ba'i 'byung po'i tshogs thams cad gnas pa'o //
de thams cad kyi gnas gsum du oM AHhU~M gis mtshan pa las 'od zer 'phros /
ye shes pa spyan drangs /
oM sarba bid maN+Da la badzra sa mA dzaH
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
bcom ldan bskal pa grangs med du ma ru //
'gro la brtse phyir thugs rje rnam sbyangs shing //
smon lam rgya chen dgongs pa yongs rdzogs pa'i /
khyed bzhed 'gro don mdzad dus 'di lags na //
de phyir chos dbyings pho brang lhun grub nas //
rdzu 'phrul byin rlabs sna tshogs ston mdzad cing //
mtha' yas sems can tshogs rnams bsgral ba'i phyir //
yongs dag 'khor dang bcas te gshegs su gsol //
stong gsum kun dang mnyam pa yi //
pad+ma 'dab brgyad ge sar bcas //
bde zhing yangs pa 'bul lags na //
ci bde bar ni bzhugs su gsol //
dam tshig pa dang gnyis med gyur //
ye shes lnga yi dbang rdzogs shog
/dzaHhU~M baM hoH
tiSh+Tha lhan /
oM hU~M trAM hrIHAH
a b+hi Shiny+tsa hU~M swA hA/

oM badzra s+pha ra Na khaM/
dngos su 'byor dang yid kyis sprul //
zhing khams kun gyi mchod pa'i tshogs //
blo yis blangs te mchod par 'bul //
rab 'byams rgya mtsho dpag med na //
mchod yon zhabs bsil me tog dang //
bdug spos mar me dri chab dang //
zhal zas rol mo ji snyed dang //
bdag gis gus par bshams pa 'di //
ji snyed rgyal ba sras dang bcas //
de snyed rnams la bdag 'bul na //
thugs rje mnga' ba khyed rnams kyis //
ci bde bar ni bzhes nas kyang //
sems can don kun mdzad du gsol //
oM sarba ta thA ga ta ar+g+haM pAd+yaM puSh+pe d+hU pe A lo ke gan+d+he nai bid+yA shab+da pra tIts+tsha pU dza me g+ha sa mu dra s+pha ra Na sa ma ye hU~M/
'jig rten khams ni dpag med na //
gzugs mdzes sgra snyan dri zhim dang //
ro mngar reg 'jam ji snyed dang //
bdag gis gus par bshams pa 'dis //
rgyal ba sras dang bcas rnams mchod //
oM sarba ta thA ga ta sa pa ri wA ra rU pa shab+da gan+d+he ra sa spar+she kA ma gu Na badzra pU dzi te AHhU~M/
zhing 'dir rin chen sna bdun gyis //
mkhas pa dag gis yongs bkang nas //
dngos grub 'dod pa sbyin pa'i phyir //
nyin re shes rab can gyis dbul //
oM sarba ta thA ga ta sap+ta rat+na pra tIts+tsha pU dzi te AHhU~M/
stong gsum gyi ni rdul snyed du //
bdag nyid kyang ni rnam bsams shing //
mchod pa'i phyir ni rnam bsams nas //
sangs rgyas kun la dbul bar bya //
oM sarba ta thA ga ta kA ya nir+YAtaM pU dza me g+ha sa mu dra s+pha ra Na sa ma ye hU~M/
stong gsum gyi ni rdul snyed du //
bdag nyid kyang ni rnam bsams shing //
lce ni de nyid ldan dang bcas //
sangs rgyas bsngags pa brjod par bya //
oM sarba ta thA ga ta wA ka nir+YAtaM pU dza me g+ha sa mu dra s+pha ra Na sa ma ye hU~M/
de nas rnal 'byor de nyid kyi //
lus dang ngag sems byung ba yi //
mchod pa dag ni bsdus nas su //
sangs rgyas rnams la dbul bar bya //
oM sarba ta thA ga ta tsit+ta nir+YAtaM pU dza me g+ha sa mu dra s+pha ra Na sa ma ye hU~M/
chos rnams thams cad dngos med cing //
stong nyid mtshan ma kun dang bral //
smon pa med pa'i ting 'dzin mchog
/sangs rgyas kun la dbul bar bya //
oM sarba ta thA ga ta gu h+ya pU dza me g+ha sa mu dra s+pha ra Na sa ma ye hU~M/
chos dbyings ye shes rnam par dag
/rnam par snang mdzad bcom ldan 'das //
ting nge 'dzin ldan phyag rgya can //
phyag 'tshal bcom ldan kun rig la //
me long ye shes rang bzhin las //
sems can ma lus thams cad kyi //
ngan song thams cad sbyong mdzad pa //
phyag 'tshal sbyong ba'i rgyal po la //
mnyam nyid ye shes yon tan bdag
/yid bzhin nor bu rin chen ltar //
sems can bsam pa skong mdzad pa //
rgyal mchog rin chen khyod phyag 'tshal //
so sor kun rtog gsung gi bdag
/gsung rab pad+ma kha 'byed pa /
khams gsum dbugs dbyung mdzad pa po //
shAkya rigs dbang khyod phyag 'tshal //
nan tan ye shes phrin las bdag
/sna tshogs sems can sdug bsngal kun //
ma lus par ni zhi mdzad pa //
me tog cher rgyas khyod phyag 'tshal //
grwa yi phyogs ni kun tu yang //
rigs kyi yum bzhi'i skur ston pa //
lha mo spyan dang mA ma kI
/dkar mo sgrol ma khyod phyag 'tshal //
rtsibs kyi nang ni thams cad na //
bzhugs pa'i rdo rje sems dpa' sogs //
rdzu 'phrul che ba'i sems dpa' rnams //
rgyud bzhin bdag gis bstod par bgyi //
sgeg mo phreng ba glu dang gar //
spos dang me tog mar me dang //
dri mchog la sogs lha mo brgyad //
phyi nang lha mor phyag 'tshal lo //
sgo yi dbus na bzhugs pa gang //
lcags kyu zhags pa lcags sgrog dril //
dad sogs ngo bo las byung ba'i //
sgo srung rnams la phyag 'tshal lo //
sgo yi khyams na bzhugs pa yi //
byams pa la sogs bcu drug ni //
rab dga' la sogs gnas mdzad pa'i //
byang sems rnams la phyag 'tshal lo //
twa ra Na yi khyams bar na //
dpe bral sems dpa' bcu drug ni //
sa dang pha rol phyin grub pa //
rigs kyi dbang gis bzhugs phyag 'tshal //
ston pa'i rtags 'chang nyan thos mchog
/lhung bzed 'khar gsil po ti 'dzin //
bslab sbyang yon tan kun ldan pa'i //
nyan thos rnams la phyag 'tshal lo //
rten 'brel don la brten gnas pa'i //
'phags pa rang rgyal bcu gnyis ni //
'byung dang ldog la rab zhugs pa'i //
rang rgyal gtso la phyag 'tshal lo /
khro bo srin po'i cha lugs can //
sbrul dang mi sdug mgos brgyan cing //
stag lpags kyis ni snam dkris pa'i //
'jig rten gsum snang sogs phyag 'tshal //
phyi yi 'khor yug la gnas pa'i //
'jigs byed lha klu gza' skar dang //
phyogs skyong rgyal chen phyag 'tshal zhing //
'jig rten pa kun bstod par bgyi /

/bcom ldan 'das ngan song thams cad yongs su sbyong ba gzi brjid kyi rgyal po kun rig rnam par snang mdzad kyi lha tshogs ma lus shing lus pa med pas ngan song thams cad yongs su sbyong ba'i phrin las mdzad du gsol /
zhes brjod pas lha thams cad kyi thugs ka'i sa bon las sngags kyi 'od zer rim pa lnga lnga 'phros /
khams gsum gyi 'gro ba thams cad snang bar byas /
de dag gi rgyud kyi nyon mongs pa lnga ye shes lnga'i ngang du bcom ste rgyu dang 'bras bu'i ngan song thams cad las thar bar mdzad /
'od zer tshur 'dus chos kyi yi ge de nyid la zhugs par gyur /
oM na mo b+ha ga wa te sarba durga te pa ri sho d+ha ni rA dzA ya /
ta thA ga tA ya /
ar+ha te samyak+saM bud d+hA ya /
tad+ya thA/
oM sho d+ha ni sho d+ha ni sarba pA paM bi sho d+ha ne shud+d+he bi shud+d+he sarba karma A wa ra Na bi sho d+ha ne swA hA/
zhes rtsa rig dang /
oM sho d+ha ni sho d+ha ni sarba pA paM bi sho d+ha ne shud+d+he bi shud+d+he sarba karma A wa ra Na bi sho d+ha ne swA hA/
zhes sngags thung dang /
oM sarba bid sarba A wa ra Na ni bi sho d+ha ya ha na hU~M phaTaH
ces snying po dang /
oM hU~M trAM hrIHAHswA hA:
zhes nye snying gi mjug tu che ge mo'i sdig sgrib thams cad shAn+tiM ku ru swA hA/
zhes btags la ci 'grub bzla /
yig brgya tshar gcig bzlas pas brtan par bya /
bum pa med na bum bskyed mi 'don /
bum pa che chung gnyis spyi ltar bsham /
med na gcig gi mchu nang du las lha bskyed /
oM swa b+hA wa sogs /
stong pa'i ngang las /
b+h+rU~M las rin po che'i bum pa lto ba yangs pa /
mgrin pa ring ba /
mchu 'phyang ba /
lha rdzas gos kyis mgul pa dkris pa /
dpag bsam gyi shing gis kha brgyan pa /
nang chu dang bcud kyis sum gnyis gang ba'i dbus su /
bum lha bcom ldan 'das kun rig sku mdog dkar po zhal bzhi phyogs bzhir gzigs pa phyag gnyis bud+d+ha rigs kyi phyag rgya mdzad pa :
dar dang rin po ches brgyan pa seng ge'i khri la bzhugs pa'o :
las bum gyi nang du k+ShaM las rdo rje gnod sbyin nag po lto ba yangs shing phyag gnyis kyis mche ba zhal gyi grwa gnyis su 'dzin pa /
lha gnyis kyi gnas gsum yi ge gsum las 'od zer 'phros /
ye shes pa spyan drangs bstim zhing /
ye shes lnga'i dbang thob par gyur /
oM sarba bid badzra yak+Sha badzra sa mA dzaH
dzaHhU~M baM hoH
tiSh+Tha lhan /
oM hU~M trAM hrIHAHa b+hi Shiny+tsa hU~M swA hA/
bum lha'i sku las bdud rtsi'i rgyun babs bum pa khengs par gyur /
gong ltar rtsa rig dang snying po brgya las mi nyung ba bzla /
oM badzra yak+Sha hU~M/
ci 'grub bzlas nas mchod pa ni /
shes na sgeg sogs brgyad kyi phyag rgya bya zhing ma grub na yang rung ste /
rdo rje sems dpa' bsdus pa na //
oM badzra satwa su saM grA haM/
oM badzra lA s+ya hU~M/
rdo rje rin chen bla na med //
oM badzra rat+na ma nut+ta raM/
oM badzra mA le trAM/
rdo rje chos kyi glu blangs pas //
oM badzra d+harmA gA ya ni /
oM badzra gI tI hrIH
rdo rje las kun byed par gyur //
oM badzra karma ka r+Nod+ha we /
oM badzra nIrti AH
rdo rje sems dpa' bsdus pa na //
oM badzra satwa su saM grA haM/
oM badzra d+hU pe hU~M/
rdo rje rin chen bla na med //
oM badzra rat+na ma nut+ta raM/
oM badzra puSh+pe trAM/
rdo rje chos kyi glu blangs pas //
oM badzra d+harmA gA ya ni /
oM badzra A lo ke hrIH
rdo rje las kun byed par gyur //
oM badzra karma ka r+Nod+ha we /
oM badzra g+han+d+he AH
sangs rgyas kun bas sngar sangs rgyas //
mi shes dri ma kun bcom pa //
phyag na rdo rje rgyal dbang la //
dga' ba'i bsam pas bstod par bya //
zhes pa tsam mam /
rgyas par spro na /
rdo rje rdo rje 'dzin rgyal po //
rdo rje rdo rje rdo rje 'dzin //
rdo rje sku ste sku che ba //
phyag na rdo rje phyag 'tshal bstod //
rdo rje yan lag rdo rje mchog
/rdo rje 'bar ba cher 'bar ba //
rdo rje shugs te shugs che ba //
rdo rje mtshon cha rdo rje che //
phyag na rdo rje phyag chen po //
rdo rje mda' ste rab 'big pa //
rdo rje rnon po rno ba che //
che ba'i che ba rgya mtsho che //
rdo rje pad+ma byang chub che //
byang chub sangs rgyas rang byung ba //
rdo rje rgya chen rgya chen te //
rdo rje sgyu ma rnam sbyong ba //
rdo rje rgyu ste gnod sbyin che //
rdo rje pad+mo rnam sbyong ba //
rdo rje khro bo ma rungs che //
rdo rje dgra sdang 'joms pa'i gtso //
rdo rje 'jigs pa srung ba che //
rdo rje lcags kyu don yod byed //
rdo rje ro langs ro langs che //
rdo rje srin po za ba po //
rdo rje gnod sbyin gnod sbyin che //
rdo rje gdon te gdon gyi mchog
/'jigs byed dgra ste drag po che //
rdo rje 'jigs byed rngams byed pa //
sgrub dka'i sgrub pa legs pa ste //
rdo rje legs pa dgyes mdzad pa //
rdo rje dga' ba dga' ba che //
dga' ba'i rdo rje dbang byed pa //
rdo rje gzi brjid gzi brjid che //
'bar 'od gshin rje mthar byed pa //
rdo rje drag po drag po che //
'od sdug pas na sdug pa che //
nam mkha' dang ni mnyam pa po //
re ba thams cad rdzogs mdzad pa //
rdo rje dbang bskur rin chen mchog
/rdo rje rgyal mtshan yon tan mtsho //
rdo rje ye shes ye shes che //
rig sngags bye ba'i tshogs kyis bskor //
ha la ha la nag po che //
dgra chen zhing ni 'joms pa can //
rdo rje 'dod pa 'dod pa che //
snyigs ma'i lus ngan rnam sbyong ba //
skad cig g.yo ba'i the tshom gcod //
glog bzhin zhal gyi ljags las 'phro //
rdo rje me ste ma rungs 'dul //
drag po rab snang snang mdzad pa //
nyi ma stong gis gdungs pa'i zhal //
spyan dmar 'jigs par mdzad pa po /
khro bo du ma'i 'od bzhin 'phro //
phyag rnams du mar mtshon cha brgya //
du ma'i zhal ste sku yang ston //
'khyil zhing rgyan yang 'khyil pa ste //
sems kyi chos bas sku mi mnga'//
rnam par rtog pa ma lus 'dul //
ma rig 'joms pa'i tshangs pa ste //
'dod chags zhe sdang srid mthar byed //
sgyu ma khyab 'jug rdo rje can //
rtse gsum rtse gsum 'chang 'phrogs pa //
'dod chags zhe sdang gti mug che //
srid dang srid min rnam sbyong ba //
zhi zhing dul la dga' ba che //
sangs rgyas sangs rgyas rab rtogs pa //
sangs rgyas bdag nyid sangs rgyas sku //
rdo rje rab dgyes rdo rje sems //
kun tu bzang po cher bzang po //
mtshan rnams dam pas rab brgyan pa /
khams gsum bdag nyid khyab pa po //
thams cad rdo rje'i bdag nyid gtso //
gang gis 'di bris bklags gyur tam //
rtag tu 'di 'don 'chang byed dang //
dran nam nyan par byed kyang rung //
phyag na rdo rje 'dra bar 'gyur //
rdo rje gnod sbyin thabs chen po //
rdo rje che ba 'jigs pa che //
bdud 'joms rdo rje mi bzad pa //
phyag 'tshal rdo rje drag po la'o /

/bum lha byang sems kyi ngo bo rdo rje'i chu dang ro gcig par gyur /
rdo rje gnod sbyin gyis dkyil 'khor chen po'i bya ba mthar ma phyin gyi bar du bgegs rnams zlog pa'i phrin las mdzad du gsol /
theb tse gsum du cog rdog gsum mam /
yang na gtor ril gsum la /
oM las rin chen snod du gtor ma rnams //
oM yig las byung bdud rtsi'i rgya mtshor gyur //
oM AHhU~M/
dbang po la sogs phyogs bcu skyong ba bcu //
rang rang btsun mo blon po 'bangs 'khor bcas //
'dir gshegs dgyes pa'i gdan la bzhugs nas kyang //
sngon gyi dam tshig dgyes dgongs mchod gtor bzhes //
oM da sha dika lo ka pA la sa pa ri wA ra gr-ih+Ne daM ba l+yA di swA hA/
sarba pU dza pra tIts+tsha swA hA/
phyogs bcu skyong ba'i dbang po chen po bcu //
phyogs bcu'i gdon gyi tshogs dang bcas pa la //
mchod cing bstod de phyag 'tshal gtor ma 'bul //
so sor dgyes pa'i yid kyis bzhes nas su //
rang rang phyogs rnams legs par skyong ba dang //
dngos grub stsol zhing bgegs rnams zhi bar mdzod //
oM da sha dika lo ka pA la gats+tsha /
sde brgyad la sogs gdon gyi rigs rnams dang //
gang dag 'byung po mthu chen rdzu 'phrul can //
'khor g.yog bu smad bcas pa thams cad kun //
phan pa'i sems kyis 'dir gshegs mchod gtor bzhes //
oM sarba lo ka pA la gr-ih+Ne daM ba l+yA di swA hA/
sarba pU dza pra tIts+tsha swA hA/
'byung po gang dag sa 'og sa steng dang //
chu dang bar snang khams la gnas pa rnams //
mgu bar gyis la mchod sbyin 'di snoms la //
las rnams 'grub cing bar chad zhi bar mdzod //
oM sarba b+hU ta gats+tsha /
rang nyid rdo rje khro bo gsal bar gyur //
bla ma dkon mchog gsum gyi bden pa'i mthus //
gnod byed bgegs kyi tshogs rnams 'dir khug cig
/TA ki hU~M dzaH
sarba big+ha nAn gr-ih+Ne daM ba l+yA di swA hA/
sarba pU dza pra tIts+tsha swA hA/
gnod byed lan chags bgegs kyi tshogs rnams kun //
gtor ma 'di khyer gnod 'tshe'i bsam pa spongs //
lus la gnod pa'i nad de phyung nas su //
gdon khyod rang gi gnas su da song zhig
/sarba big+ha nAn gats+tsha /
zhes phyi rol du phul /
!
de nas bdag 'jug blang ba ni /
mdun bskyed dkyil 'khor gyi gtso bos slob dpon gyi bya ba byed par bsgoms la /
bla ma lhar bcas bdag la dgongs su gsol //
gling bzhi ri rab nyi zlas brgyan pa 'bul //
skyabs 'gro sems bskyed dam tshig bdag la stsol //
dkyil 'khor nang gzhug dbang rnams bskur du gsol //
sngar byas sdig pa ma lus so sor bshags //
dge ba kun la rtag tu rjes yi rang //
dkon mchog gsum la bdag ni skyabs su mchi //
'gro ba'i don du byang chub sems bskyed do //
pha rol phyin pa drug la bslab bgyi zhing /
khyad 'phags gsang sngags don la gnas par bgyi //
tshul khrims rnam gsum rigs lnga'i sdom pa dang //
'gro ba'i don du sdom pa ma lus gzung //
lan gsum /
sa ma ya /
slob ma'i snying gar kun rdzob don dam gyi //
byang sems ngo bo zla ba rdo rje gsal //
rdo rje snying gar bzhag la /
oM su ra te sa ma ya satwaM hoHsid+d+hi badzra ya thA su khaM/
gnas gsum 'khor lo pad+ma rdo rje rnams //
oM AHhU~M gi yi ges mtshan par gyur /
oM br-i ta br-i ta traT traT tshin+d+ha tshin+d+ha sarba a wa ra Na ni hU~M phaT/
ces gnas gsum du rdo rjes reg
/lus kyi rtsa gnas nyi shu rtsa gnyis su //
rdo rjes mtshan pas rdo rje'i rang bzhin gyur //
oM sarba bid badzra a d+hiSh+ThA na dz+nyA na sa ma ye hU~M/
rjes zlos /
bdag gi dge 'dis 'gro kun sangs rgyas shog
!
/dkyil 'khor 'dir zhugs myur du 'tshang rgya bas /
khyed rnams rnyed pa rab rnyed dga' bar gyis //
sngags 'di lan gsum gyis bsrung /
oM AHbig nAn ta kr-ita hU~M phaT/
gdong g.yogs 'ching la /
oM badzra yak+Sha hU~M/
me tog gzung la /
oM badzra a d+hi tiSh+Tha hU~M/
khyed rang dkyil 'khor nang du zhugs par sgoms /
oM badzra sa ma ya hU~M/
rgyal ba kun gyi byin rlabs hU~M yig gi
/rnam pa char bzhin babs nas slob mar thim //
oM badzra pra we sha ya hU~M/
zhes mang du brjod cing dril bu 'khrol /
spyi bor rdo rje rgya gram bzhag la /
a sa me tri sa me ma hA sa ma ye hU~M/
dkyil 'khor nang du me tog gtor te /
oM pra tIts+tsha sa ma ya satwaM/
me tog de spyi bor bzhag la /
pra ti gr-ih+Na hU~M/
rdo rjes mig dar bsal zhing /
oM badzra hA s+ya ud+g+hA Ta ya hU~M/
oM badzra pa sh+ya hU~M/
mdun gyi nam mkhar kun rig gi dkyil 'khor dngos su mthong bar gyur /
dam chu myong zhing /
oM badzra sa ma ya hU~M phaT/
oM badzra sa ma ya hri da ya me pra we sha ya dr-i D+ha tiSh+Tha hU~M/
dam tshig bdud rtsi'i chu 'di 'thung nas su //
dam tshig bsrungs na dngos grub thams cad thob //
gal te nyams na sdug bsngal thams cad skyed //
de bas dus rnams rtag tu bu khyod kyis //
dkon mchog gsum dang byang sems bla ma lha //
snying po sngags dang phyag rgya mi spang zhing //
rtsa ba bzhi srungs lha sngags the tshom spongs //
rdo rje spyi bor bzhag la rtsa rig dang /
oM hU~M trAM hrIHAHswA hA:
zhes rdo rje spyi bor gnas lngar bzhag la /
rin chen mdzes pa'i bkra shis bum pa 'dis //
skal ldan skyes bu khyod la dbang bskur bas //
las dang nyon mongs sgrib pa kun dag nas //
byang chub sems kyi rlan gyis brlan par shog
/oM bud+d+ha badzra rat+na pad+ma karma ka lA sha a b+hi Shiny+tsa oM hU~M trAM hrIHAHswA hA/
tsaka li gcig tu dbu rgyan me tog phreng ba dar gyi cod pan bris pa thogs la /
rigs lnga'i dbu rgyan me tog phreng ba dang //
dar gyi cod pan 'di yis dbang bskur bas //
rigs lnga'i sku thob 'gro don phun sum tshogs //
shes bya kun la thogs med mkhyen par shog
/oM hU~M trAM hrIHAH
rat+na mA la paT+Ta a wa laM b+ho d+ha ra Na a b+hi Shiny+tsa hU~M swA hA/
de nas rigs lnga'i phyag mtshan tsaka li gcig tu bris pa thogs la /
rigs lnga'i phyag rgya spyi bor bzhag pa dang //
lag tu gtad nas khyod la dbang bskur bas //
yon tan lnga rdzogs ye shes lnga rtogs phyir //
rdo rje sems dpa' khyod kyis zungs :
'dod pa'i don rnams 'grub par 'gyur :
rin chen 'byung ldan khyod kyis zungs :
'dod pa'i don rnams 'grub par 'gyur :
snang ba mtha' yas khyod kyis zungs :
'dod pa'i don rnams 'grub par 'gyur :
don yod grub pa khyod kyis zungs :
'dod pa'i don rnams 'grub par 'gyur :
bcom ldan kun rig khyod kyis zungs :
'dod pa'i don rnams 'grub par 'gyur :
oM bud+d+ha badzra rat+na pad+ma karma mu dra a b+hi Shiny+tsa /
oM swA hA:
hU~M swA hA:
trAM swA hA:
hrIHswA hA:
AHswA hA:
tsaka li gcig tu rdor dril sna tshogs rdo rje 'khor lo bris pa thogs la /
khyod ming sangs rgyas rdo rje sems dpa' ste /   bud med yin na sems ma /
ming gi dbang gis ma 'ongs sangs rgyas shog
/rgya gram dbang gis phrin las mthar phyin zhing //
'khor lo'i dbang gis chos 'khor bskor bar shog
/oM badzra nAm karma tsakra a b+hi Shiny+tsa hU~M/
tsaka li rdor sems bris pa de'i g.yas ngos su rigs lnga'i phyag mtshan g.yon du yum lnga'i phyag mtshan bris pa thogs la /
rigs kyi bdag dang rigs lnga'i phyag mtshan dang //
yum lnga'i phyag rgyar bcas pas dbang skur bas //
slob ma rdo rje sems dpa'i sku ru gyur //
dkyil 'khor kun gyi bdag por 'gyur ba dang //
gsang rgyud don rtogs gsang ba'i snod ldan shog
/bud+d+ha badzra rat+na pad+ma karma tsakra d+ha ra a b+hi Shiny+tsa oM AHhU~M swA hA/
rdor dril bris pa thogs la /
rgyal ba'i byang chub bla med don rtogs pa //
ye shes mchog de dkyil 'khor snying por gsungs //
phyin chad nga yi bka' la ma 'da' zhig
/rdor dril dbang gis thabs shes zung 'jug shog
/oM pra dz+nyA u pA ya sa ma yo ga a b+hi Shiny+tsa hU~M AH
bsdu na rgyal srid tsaka li gcig tu bris pa thogs la /
mi yi dbang phyug 'khor lo thob pa dang //
sdig pa gzhom phyir dbang ni bskur bar bya //
oM sap+ta rat+na a b+hi Shiny+tsa mAM/
rgyas par spro na rgyal srid tsakli so sor bris pa thogs la /
lha rdzas las byas lte ba shin tu zlum //
rtsibs stong ldan zhing mu khyud rab mnyam bzang //
dang po'i sa las rnam par rgyal gyur gang //
'khor lo rin chen dam pas dbang bskur ro //
oM tsakra rat+na a b+hi Shiny+tsa mAM/
rin chen ngo bo lha rdzas bai DUr+Ya //
kun tu dpag tshad tsam du snang byed cing //
dri med nyin mo ji bzhin mtshan de bzhin //
nor bu rin chen dam pas dbang bskur ro //
oM ma Ni rat+na a b+hi Shiny+tsa mAM/
gzugs mdzes lta na sdug cing tshul bzang ma //
pags pa'i mdog legs 'jam zhing dri mchog ldan //
yid 'ong 'dod dgu'i reg bya dang ldan pa'i //
btsun mo rin chen dam pas dbang bskur ro //
oM satrI rat+na a b+hi Shiny+tsa mAM/
gang yang rgyal la mu tig mdangs ldan pas //
gser sogs mang po thub la phul ba ltar //
bzod ldan mtshungs pa'i khyim bdag nor ldan te //
blon po rin chen dam pas dbang bskur ro //
oM pu ru Sha rat+na a b+hi Shiny+tsa mAM/
yan lag thams cad legs skyes sa la ni //
rab gnas gangs can ri 'dra glang po che //
rgyal po la 'os mkha' la rab 'gro ba'i //
glang po rin chen dam pas dbang bskur ro //
oM hasti rat+na a b+hi Shiny+tsa mAM/
tho rangs dus su phyogs rnams ma lus pa'i //
sa rnams bskor nas slar yang ldog gyur pa //
rma bya'i mgrin pa'i spu ltar yid 'ong ba'i //
rta mchog rin chen dam pas dbang bskur ro //
oM tu raM ga a shwa rat+na a b+hi Shiny+tsa mAM/
'gro dang ldog dang kun nas 'ong gyur pa'i //
ma lus bdud dpung 'jigs par byed pa ste //
dpal ldan 'byor pa'i dpung dang bcas pa yi //
dmag dpon rin chen dam pas dbang bskur ro //
oM khang+ga rat+na a b+hi Shiny+tsa mAM/

/rdo rje slob dpon spun sogs mi brnyas shing //
snying rje chen pos bsgrubs na myur du 'grub //
rjes zlos /
khas blangs dam tshig kun bsrung dngos kun 'bul //
deng nas khyod kyi slob mar gzung du gsol //
bdag 'jug yin na /
oM badzra d+ha ra /
rat+na d+ha ra /
pad+ma d+ha ra /
bi shwa d+ha ra /
ta thA ga ta sa ma ya mA ti kra ma ti ta thA ga ta d+ha ra sa ma yo\u0f85 haM/
!
ming byang gi cho ga ni ro'am shog bu la tshe 'das kyi gzugs kyi snying gar sa bon nr-i'i 'og tu ming byang dang bcas pa bris pa'am /
bsdu na sa bon tsam bris kyang rung ste /
de la dmigs nas /
skad cig nr-i yig yongs gyur las //
mdun du tshe las 'das pa ni //
gson po'i rnam pa ji lta ba //
yongs su rdzogs par gsal bar gyur /

/dkon mchog gsum gyi bden pa dang //
bden pa chen pos tshe 'das kyi //
rnam shes dag pa'i zhing ma gtogs //
rigs drug bar do gar gnas kyang //
skad cig rten 'dir mchis gyur cig
/badzra satwa hU~M dzaH
dzaHhU~M baM hoH
zhes lcags kyu'i phyag rgya rten gyi spyi bor bzhag go
/ltung ba slong ba'i phyag rgyas /
oM sho d+ha ni sho d+ha ni sarba a pA ya a pA ya hU~M/
sdig pa 'joms pa'i phyag rgyas /
oM sarba bid sarba pA paM bi shwa d+ha ne hU~M/
de dkrol bas /
oM sarba bid traT/
zhes sdig pa dral /
dkar gtor dang changs bu ting lo bran la /
oM a kA ro mu khaM sarba d+harmA NaM ad+ya nut+pan+na twA ta oM AHhU~M phaT swA hA/
zhes byin gyis brlabs nas /
na ma sarba ta thA ga te b+h+yo bi shwa mu khe b+h+yaH
sarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
zhes rten la g.yas g.yon du bskor te dor ba zhi sbyang /
oM sum+b+ha ni sogs /
sngar ltar bskor zhing dor ba phyed sbyong /
dkon mchog gsum gyi bden pa dang //
bden pa chen pos tshe 'das kyi //
mtho ris thar pa'i gegs byed rnams //
gtor ma 'di yis tshims par gyis //
gnod 'tshe spongs la rang gnas dengs //
hU~M/
dkyil 'khor chen po'i sa gzhi la gnas pa'i //
lha la sogs pa'i bgegs tshogs kun nyon cig
/ngas ni gnas 'dir tshe 'das sgrib pa sbyong /
khyod rnams 'di nas gzhan du 'gro bar gyis //
gal te nga yi bka' las 'da' byed na //
ye shes can gyi rdo rje 'bar ba yis //
mgo bo tshal pa brgyar ni 'gas 'gyur zhing //
bgegs rnams brlag par 'gyur ba gdon mi za //
oM sum+b+ha ni sogs yungs dkar ram nas brab /
me chu til sogs bshams la /
tshe 'das rgyud kyi sdig sgrib rnams //
kaM las sdig pa rwa can gyi //
rnam par mdun gyi til la thim //
me nyid zhi ba'i thang khung nang /
khro bo hU~M mdzad zhal gdangs pa'i //
nang du sdig pa sreg par gyur //
oM sarba pA paM da ha na b+hasmiM ku ru hU~M swA hA/
zhes til mer bsreg chur dor /
me chu nang du blugs te dor ro //
bye ma'am thal ba gtsang ma sngags la brab /
rtsa rig gi mthar /
tshe las 'das pa'i sdig sgrib thams cad shAn+tiM ku ru swA hA/
zhes brabs la 'bab chur dor /
me long la dkyil 'khor gyi gzugs brnyan shar ba la rnam rgyal chus khrus gsol zhing /
'di ni khrus mchog dpal dang ldan //
thugs rje'i chu ni bla na med //
byin rlabs ye shes chu yin te //
ci 'dod dngos grub bstsal du gsol //
oM sarba ta thA ga ta a b+hi She ka te sa ma ya shrI ye hU~M/
ras gtsang gis phyi tshul bya zhing /
de dag de la mtshungs pa med pa'i gos //
gtsang la dri'i rab bsgos pas sku phyi'o //
oM hU~M trAM hrIHAH
sarba ta thA ga ta kA ya bi sho d+ha na ye swA hA/
gos zung thogs la /
de nas de la kha dog legs bsgyur pa'i //
na bza' shin tu dri zhim dam pa 'bul //
oM badzra wasatraM AHhU~M/
khrus chu bum pa gzhan du blugs te /
dmigs rten gyi gzugs brnyan bkru zhing /
'di ni phyin drug rang bzhin chu //
nyon drug dri ma sbyong mdzad cing //
phyin drug dri yis legs bsgos chu'i /
khrus legs mdzad kyis khrus bgyi 'o /[  ]/chu bo drug gis khrus byas pas //
bag chags rnam drug sbyangs nas ni //
gang la nyes pa mi mnga' ba'i /
khrus legs mdzad la phyag 'tshal lo /[  ]/dri chu drug gis khrus byas pas //
dri ma rnam drug sbyong mdzad cing //
rgya chen yon tan drug ldan pa /
khrus legs mdzad la nyes mi mnga'/[  ]/dri ma rnam drug dag pa yi //
yon tan thams cad dang ldan pa //
sangs rgyas thams cad mchod don du //
dad pas bdag gis khrus bgyi 'o //
shwa lo ka re re'i mthar rtsa rig brjod nas /
tshe las 'das pa'i phar phyin drug gi mi mthun pa'i phyogs thams cad shAn+tiM ku ru swA hA/
zhes bkru /
'dod chags zhe sdang gti mug gsum //
'di dag 'jig rten dug gsum ste //
dkon mchog gsum po dug mi mnga'//
dkon mchog bden pas dug bcom mo //
rtsa rig dang /
tshe las 'das pa'i dug gsum gyi sgrib pa thams cad shAn+tiM ku ru swA hA/
'byung bzhi dug gi pha yin te //
'byung bzhi dug gi ma yang yin //
bden pa'i bden tshig 'di dag gis //
tshe 'das dug ni dug med shog
/rtsa rig dang /
tshe las 'das pa'i 'byung ba dang 'byung ba las gyur pa'i dug thams cad shAn+tiM ku ru swA hA/
sangs rgyas bsod nams mthu dag dang //
lha rnams kun gyi bsam pa yis /
khyod kyi 'dod don gang yin pa //
don de de ring 'grub gyur cig
/rkang gnyis khyed cag bde legs shog
/rkang bzhi khyed cag bde legs shog
/khyed cag lam 'gro bde legs shog
/phyir 'ong dag kyang bde legs shog
/nyin mo bde legs mtshan bde legs //
nyi ma'i gung yang bde legs shing //
nyin mtshan rtag tu bde legs shog
/khyed la sdig par ma gyur cig
/de nas nye dus byang bu bzung nas phyag 'tshal du bcug la /
gtso bo rgyal ba 'gro ba'i mgon //
'gro ba skyob pa'i don brtson pa //
stobs chen 'jigs pa kun sel la //
tshe 'das skyabs su mchi lags so //
de yi thugs su chud pa'i chos //
'khor ba'i 'jigs pa sel mdzad dang //
byang chub sems dpa'i tshogs la yang //
de bzhin tshe 'das skyabs su mchi //
tshe 'das 'jigs pas rnam skrag nas //
kun tu bzang la tshe 'das 'bul //
'jam pa'i dbyangs la bdag nyid kyis //
tshe 'das lus 'di 'bul bar bgyi //
thugs rje'i spyod pa ma 'khrul ba'i //
spyan ras gzigs mgon de la yang //
nyam thag nga ros 'o dod 'bod //
sdig ldan 'di la bskyab tu gsol //
'phags pa nam mkha'i snying po dang //
sa yi snying po dag dang ni //
thugs rje'i bdag nyid thams cad la //
skyabs tshol snying nas 'o dod 'bod //
gang zhig mthong na gshin rje yi //
pho nya la sogs sdang ba rnams //
skrag nas phyogs bcur 'byer byed pa //
rdo rje can la skyabs su mchi //
sngon chad khyed kyi bka' las 'das //
da ni 'jigs pa che mthong nas /
khyed la skyabs su mchi lags kyis //
'jigs las myur du bskyab tu gsol //
sh+lau ka rjes ma lan gsum brjod /
!
de nas gong ltar dbang bskur /
de ltar dbang bskur pas tshe 'das lha'i ngo bor gyur /
zas gos sogs bshams la bsang sbyang /
oM las 'dod yon nam mkha' gang bar gyur /
oM badzra s+pha ra Na khaM/
phyogs dus kun na gzugs sgra dri ro reg
/'dod yon khyad par 'phags pa ci mchis pa //
mos blos tshe 'das lha la bdag 'bul na //
bzhes nas bla med byang chub thob par shog
/badzra satwa sa pa ri wA ra rU pa shab+da gan+d+he ra sa spar+she kA ma gu Na pU dzi te AHhU~M/
tshe 'das 'dod pa'i yon tan gzugs sdug pa sgra snyan pa dri zhim pa ro mngar ba reg bya 'jam pa la sogs /
thams cad la ma chags par longs spyod par gyur cig
/nub tha ma rten la me sbar te rgyas par kun rig bzhin dang /
bsdu na /
tshe 'das rgyud kyi ma dag pa'i //
phung po khams dang skye mched rnams //
sku lnga ye shes lnga yi mes //
bsregs pas byang zhing dag par gyur //
na mo b+ha ga wa te sogs rtsa rig brjod cing ming byang bsregs pa'i thal ba gtsang sar dor /
lam sbyong ni /
dkon mchog rin chen dpal zhing du //
dkon mchog rin chen las byung ba //
dkon mchog rin chen 'od zer gyis //
rin chen phreng ba rnam dag pa //
tshogs kyi lam dang sbyor ba'i lam //
mthong ba'i lam dang sgom pa'i lam //
bla na med pa'i khyad par lam //
byang chub bar chad med pa'i lam //
rnam par grol ba'i lam dag la //
brten nas sdig pa kun sbyangs te //
'phags pa'i lam der 'gro bar shog
/oM rat+ne rat+ne ma hA rat+ne /
rat+na saM b+ha we /
rat+na ki rat+ne /
rat+na mA la bi shud+d+he sho d+ha ya sarba pA paM hU~M phaT/
pad+ma 'dam gyis ma gos ltar //
srid gsum dri mas ma gos shing //
srid pa'i pad+ma las byung ba'i //
bde ba can du skye bar shog
/oM pad+me pad+me pad+ma saM b+ha we ma hA su kha wa ti gats+tshan+tu swA hAH
zhes me tog dor /
tshe las 'das pa'i rnam shes ye shes sems dpa' dang dbyer med pa bde ba can gyi zhing du gshegs shing pad+ma la brdzus te skyes pa na byang chub sems dpa' rnying pa rnams kyis mchod /
bcom ldan 'das 'od dpag med pa'i zhal mthong zhing gdams pa dang rjes su bstan pa zab mo thob pas /
de dag rdo rje slob dpon gyi cho ga'i mthu yin par shes nas skad cig gis 'ong ste /
e ma sangs rgyas thams cad kyi //
sngags kyi byin rlabs ya mtshan che //
gang phyir mtshams med ltung ba yi //
sems can lha gnas myur du skyes //
zhes ched du brjod pa dang phyag mchod phul nas /
slar bde ba can gyi zhing du gshegs par gyur /
oM sarba bud+d+ha k+She tra gats+tshan+tu swA hA/
!
de nas rjes chog ni /
oM sarba ta thA ga ta ar+g+haM sogs /
shab+da pra tIts+tsha swA hA/
chos dbyings ye shes rnam par dag
/rnam par snang mdzad bcom ldan 'das //
ting nge 'dzin ldan phyag rgya can //
phyag 'tshal bcom ldan kun rig la /

/lha rnams nongs pa gang mchis bzod par gsol //
sku gsung thugs rten 'di la brtan par bzhugs //
'jig rten 'jig rten 'das pa'i dge legs tshogs //
gong nas gong du 'phel ba'i bkra shis shog
/dam tshig pa rnams rang la thim gyur te //
bdag bskyed mtha' nas dbus yal stong par gyur //
'di ltar bgyis pa'i bsod nams dpag med des //
bdag dang bdag la 'brel thogs sems can kun //
bde ba can gyi zhing du skye phyir bsngo //
rgyal ba'i dkyil 'khor bzang zhing dga' ba der //
sogs smon lam bya /
ces pa 'di kaHthog phyogs kyi bla ma kun bzang shes rab dang /
smar shod go 'gyo'i yul nas 'ong ba'i dge bshes mang po'i gsung gis bskul ba la brten nas /
dgongs gter thugs kyi klong rdol las byung ba'i kun rig gis gzhi byas /
sbyong rgyud kyi rtsa ba dang /
'grel chen theg mchog grol sde dang bcom ldan rig pa'i ral gris mdzad pa dang /
mi tra brgya rtsa /
rdor phreng /
sbyong rgyud dkyil 'khor bcu gnyis na len+t+ra pa'i lugs dang lho brag dpa' bo'i lugs gnyis /
kun rig chen mo rnam grol sgo chen /
gzhan phan mtha' yas /
de rnams kyi don legs par bsdus te /
kun rig gi sgo nas dkor kha zad zad la zos pa'i ban rgan rA ga a s+yas /
dgongs gter bla med lugs gtsor byas nas bsgrigs pa la nyes 'gal mchis na mkhyen ldan rnams la bshags /
dge bas 'di dang 'brel ba thogs tshad rnams bde ba can gyi zhing du skye bar shog
/sarba mang+ga laM///
/
