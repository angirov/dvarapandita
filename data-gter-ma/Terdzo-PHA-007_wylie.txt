@#//
bla ma drag po mthing nag yang khros kyi dkyil 'khor du dbang bskur ba'i cho ga gnam lcags dbal zer zhes bya ba bzhugs so //
na mo gu ru kro d+ha kA me shwa rA ya /
chos nyid 'gyur med nam mkha'i dkyil 'khor bzhin //
'khor 'das dbyings kun khyab pa'i thugs rje'i rtsal //
ma rungs bdud 'joms shin tu khros pa'i sku
/bla ma mthu stobs rab 'bar de la 'dud //
de yi sgrub thabs snyigs dus kyi //
nad gdon gnyen po zla med pa //
myong bas grub pa'i smin byed kyi //
lag len nyung gsal 'dir dgod bya //
zab cing gnyan la nus pa'i rno myur phul du byung ba'i gur drag mthing kha'i dkyil 'khor du dbang bskur ba la don gsum /
sngon 'gro
/dngos gzhi /
rjes kyi bya ba'o //
dang po la gnyis /
dbang rdzas bsham pa /
dbang don sgrub mchod bya ba'o //
dang po ni /
stegs bu'i steng du ras bris kyi dkyil 'khor dgram /
ma 'dzom na maN+Dal la 'bru me tog mthing ga'am nag po khrag chang gis gsher ba'i tshom bu gtso 'khor lnga /
de rgyab bcu /
de rgyab bzhi bkod pa'i khar many+dzi la bum pa mgul chings mthing nag bcud dang kha rgyan ldan pa bzhag
/phyogs bzhir ming dbang rdor dril /
dbu rgyan /
rdo rje /
dril bu rnams dang /
rgyab ngos su dpal gtor sku tsaka dar gdugs mthing ga phub /
mdun ngos su lha tsaka gtso 'khor tshang ma /
dur khrod chas /
thod pa mtshan ldan chang la mngar gsum chos sman sbyar ba'i khar me long sin+d+hu ra'i dkyil 'khor chos 'byung bsnol ma'i dbus pad+ma 'dab bzhi'i dbus dang phyogs bzhir baM ha ri ni sa bris pas bkab pa'i steng shel rdo bzhag
/sngags byang dang sgrub dpe glegs bam /
rak+sha'am thod phreng /
sde brgyad bka' gtad la dmar gtor gtso 'khor dgu pa 'dzom na tsakli btsugs pa rnams ci bder bzhag
/sman raka gtor gsum /
phyi mchod spyi ltar bsham /
gzhan yang bsgral dbang chas lcags hom du shog ling dang zan ling bcug pa /
dmar gtor /
phur pa ral gri
/skyer pa'i me hom /
dam chu /
mig dar /
me tog
/sngon gtor dkar bgegs tshar gnyis /
gter srung gtor 'bul /
tshogs kyi yo byad sogs nyer mkho rnams tshogs par bya'o //
gnyis pa ni /
brgyud pa'i gsol 'debs sngon du 'gro bas las byang phrin las myur 'grub kyi skyabs sems nas brtsam mthar chags su btang /
bdag mdun dbyer med du bskyed /
bzlas pa'i skabs dzapa? khang phyes la bdag mdun gnyis kar 'phro 'du'i dmigs pa dang bcas te rtsa bsnyen dang spyi dril ci 'grub bzlas la stong tshig gi mchod bstod 'bul /
de nas bum pa sgrub pa ni /
oM a mr-itas bsang /
swa b+hA bas sbyang /
stong pa'i ngang las rin po che'i bum pa tshad dang mtshan nyid thams cad yongs su rdzogs pa'i rnam rgyal gyi bum pa'i nang du 'khor lo sngon po rtsibs bcu pa'i lte bar e gru gsum mthing nag 'bar ba'i klong du pad+ma nyi ma ru dra pho mo'i gdan la :
gu ru drag po mthing nag khro chas yongs rdzogs gnas lngar go cha lha lnga :
'khor rigs bzhi dang khro bcu sgo srung dang bcas pa :
rigs bdag thod phreng sde lnga ye shes bya khyung dang bcas pa gsal ba'o :
las bum nang du pad sdong dang nyi gdan la khro bo bdud rtsi 'khyil pa phyag gnyis thal sbyar bum pa 'dzin pa gsal bar gyur :
de thams cad kyi gnas gsum oM AHhU~M las 'od zer 'phros pas bsgoms pa dang 'dra ba'i ye shes pa spyan drangs :
dzaHhU~M baM ho :
dam tshig ye shes gnyis med gcig tu 'dres par gyur :
mchod pa ni /
oM badzra ar+g+haM sogs nas /
shab+da pU dza AHhU~M:
a mr-ita rak+ta ba liM ta ga Na gu h+ya pU dza ho :
bstod pa ni /
hU~M:
bde chen mi 'gyur chos dbyings zhing khams nas :
ma 'gags rang shar karma drag po rtsal :
bde gshegs kun 'dus bdud 'dul thod phreng rtsal :
lha tshogs 'khor dang bcas la phyag 'tshal bstod :
hU~M:
'jigs pa'i hU~M sgra nges sgrog cing :
bgegs rnams ma lus 'joms mdzad pa :
dngos grub ma lus stsol ba'i lha :
bgegs kyi dgra la phyag 'tshal bstod :
bum lha'i thugs kar nyi ma'i steng :
hU~M mthing mtha' mar sngags kyis bskor :
bzlas pas rgyud bskul bdud rtsi'i rgyun :
bab pas bum pa gang bar gyur :
gzungs thag blangs la rtsa bsnyen dang spyi dril ci nus bzla /
las bum la /
oM a mr-ite hU~M phaT:
zhes brgya rtsa bzla /
dung zhal chu phul te /
bum lha 'od zhu bdud rtsi'i rang bzhin du gyur :
ces brjod /
gter srung gtor 'bul rgyas bsdus gang 'grub dang /
las byang ltar tshogs byin rlabs nas bsgral bstab yan grub par bya /
ting nge 'dzin gyi dbang bzhi len pa'am snga 'gyur gsang ba spyi 'gros rig pa'i me tog dor la slob ma gzhug par gnang ba nod do //
gnyis pa dbang dngos gzhi la gnyis /
'jug pa'i cho ga dang /
zhugs pa la dbang bskur ba'o //
dang po ni /
dam tshig thub nges pa'i slob ma rnams sgrub khang gi sgo drung du khrus bya /
nang du 'khod nas las byang ltar dkar gtor dang bgegs gtor btang /
yungs thun brab /
gu gul bdug
/mtshams gcod tshan gsum don dam srung 'khor yan brjod /
de nas slob dpon gyis spro ba dri ba ni /
'o rigs kyi bu :
dal 'byor mi lus thob pa nyin skar tsam :
rnyed cing mtshan ldan bla ma dam pa yis :
theg chen gsang sngags zab lam sgor gzhug nas :
tshe gcig sangs rgyas sa ru bskyel ba la :
the tshom med par rjes su 'jug nus sam :
de min log lta can rnams phyir dengs shig :
ces dris pa'i lan gsol ba ni /
thal mo sbyar mos gus bskyed la 'di'i rjes zlos mdzod /
ho :
dgongs su gsol lo :
bdag ni bskal pa grangs med 'khor bar 'khyams :
sdug bsngal bzod med ngan 'gro'i g.yang la ltung :
tsha grang dmyal ba'i btson las da res thar :
mtshan ldan bla ma mjal ba'i las 'brel bzang :
gsang sngags zab chos sgor zhugs skal par ldan :
da ni snying nas khyed kyi rjes 'jug lags :
lan gcig
/slob dpon gyis /
legs so :
khyed rnams grangs med dus nas pha ma yin :
nga ni 'gro 'dren pad+ma'i pho nya yin :
skal ldan las 'phro can rnams 'dren pa'i phyir :
theg chen chos kyis smin grol lam la bkod :
the tshom med par snying nas gsol ba thob :
phyi nang snod bcud lus dang longs spyod phul :
ces brjod la /
maN+Dal spyi mthun tshom bu so bdun ma 'bul du gzhug
/sngon chad dkyil 'khor 'dir ma zhugs pa'am ma rig pa'i sgrib g.yogs dang bcas pa mtshon pa'i brdar gdong g.yogs bcing bar zhu /
oM AHhU~M:
dkyil 'khor pa'i lha la phyag stong par mjal du mi btub pas phyag rten mtshon byed me tog sna lnga'i cod pan phyag tu thogs par mos /
oM A khaM wI ra hU~M:
zhes mig dar 'ching zhing me tog gtad /
sems bskyed dang chos bshad ci rigs mtshams sbyar la /
de'ang rtsa ba gsum dkyil 'khor rab 'byams spro dang sdud pa'i byed po /
gangs can bod kyi skyabs gcig
/sangs rgyas gnyis pa pad+ma 'byung gnas de nyid kyis gdul bya gang la gang 'dul gyi gnyen por spyir zhi ba dang khro bo'i rnam rol bsam gyis mi khyab pa bstan cing /
khyad par ma rungs gdug pa can gyi gdul dka' 'dul ba'i slad du dmar nag me'i phreng ba can gtso bor gyur pa'i bla ma drag po rigs lnga'i dkyil 'khor du mar sprul nas /
rdo rje khrag 'thung rol pa dang dregs pa snying 'byin la sogs pa'i rgyud mtha' yas gsungs pa la brten nas gur drag dmar po'i sgrub thabs kyi bka' srol mang po yongs grags su byung la /
karma drag po rtsal 'di ni /
o rgyan rin po che nyid d+ha na ko sha'i mtsho gling pad+ma'i sdong por brdzus te 'khrungs pa'i tshul bstan ma thag drag po mthing ga'i skur bzhengs te nam mkha'i gza' chen dang rgya mtsho'i klu thams cad dam la btags /
bod du chos rgyal chen pos spyan 'dren ma zhus pa'i sngon rol du mon kha ne ring seng ge rdzong du phebs nas drag po mthing nag gi skur bzhengs nas lha srin gdug pa can phal mo che btul /
de'i rgyud sgrub thabs man ngag bcas gter du sbas /
bod yul du sku dngos kyis phebs nas gdul bya mthar phyin te lho nub srin po'i kha gnon du pheb kar bsam yas bar khang g.yu zhal can du lha sras mu khri btsad pos rin po che'i maN+Dal dang tshogs kyi 'khor lo rgya chen po phul nas gdung shugs drag pos /
ma 'ongs snyigs dus kyi gdul dka' 'dul bar gsol ba btab pa'i ngor drag po mthing ga'i skur bzhengs te lha srin mang po dam la bzhag
/'dus pa'i rje 'bangs rnams la de nyid kyi dkyil 'khor du dbang bskur cing sgrub thabs man ngag dang bcas pa gnang nas ma 'ongs tshe lo sum cu kha ral snyigs ma cher bdo ba'i dus su zab chos 'di'i 'gro don 'byung bar lung bstan nas gter du sba bar gdams pa ltar /
bka'i sdud pa mo dbyings phyug ye shes mtsho rgyal dang lha sras mu khri zung gis shog ser du btab /
sgrub thabs rtsa ba mdo khams stod kyi gnas mchog gnyan rgyal rdo rje khyung rdzong gi gu ru'i sgrub phug dung dkar 'dra bar sbas /
man ngag bsam yas mchod rten nag por rgyas btab pa 'dul ba'i dus su babs pa'i tshe 'don pa'i skyes bu ni /
mi 'gyur rdo rje drag po nus ldan rtsal gyi lung bstan las /
nga nyid 'dir 'phos rnam rgyal rdo rjer sprul :
chos rgyal rdo rje chos kyi mtshan can gyis :
pad+ma badzra bka' babs mngon sangs rgyas :
byang phyogs sbas gnas sgo 'byed zab gter 'byin :
sgrub pa'i rtags thon snying po'i bstan pa spel :
ces gsungs pa ltar lha sras mu khri'i skye mtha' rig 'dzin mi 'gyur rdo rje'i rnam 'phrul sbas pa'i rnal 'byor gnas lugs kyi rtogs pa mthar phyin cing grub pa'i rtags kun gyi spyod yul du thon pa rig 'dzin chos rgyal rdo rjes sgrub thabs man ngag dang bcas pa rnams ngo mtshar ba'i rtags mtshan bcas te spyan drangs /slar skal ldan rnams kyis gsol ba btab pa'i ngor spyi 'byams nyi zla phug nas drag po rigs lnga'i spyi chings su gyur pa'i dbang chog 'di'ang /
sa gter dag snang dgongs gter sum sbrags kyi tshul du bka' babs /
bka' rgya grol nas rim par spel bar mdzad pa'i gu ru drag po karma he ru ka gnam lcags thog gi spu gri'i dbang bskur rgyas pa sku bzhi myur smin byin rlabs char rgyun bsgrub pa la /
slob dpon gyis bgyi bar 'os pa rnams grub pa lags /
da khyed rang slob ma'i bya ba la /
'jug pa'i cho ga dang zhugs nas mngon par dbang bskur ba gnyis su yod pa las /
thog mar dkyil 'khor du 'jug par gsol ba gdab pa'i slad du bla ma dkyil 'khor gyi gtso bo dang dbyer med pa la dad mos gdung shugs drag pos snyim pa me tog dang bcas pa'i thal mo sbyor la 'di'i rjes zlos mdzod /
bla ma rdo rje 'dzin dbang che :
sangs rgyas kun bdag dkyil 'khor che :
bla med gsang chen dkyil 'khor du :
bdag sogs 'jug par mdzad du gsol :
lan gsum /
de ltar gsol ba btab pas bka'i gnang ba bstsal bar mos shig
/e ma dus gsum byon pa yi :
dpa' bos cho ga 'di mdzad pas :
byang chub spyod pa bla med thob :
bdud sde dpung bcas mi bzad bcom :
de phyir de ring khyod nyid kyang :
dpa' bo mchog gi rjes zhugs phyir :
rdo rje'i dbang bskur sbyin par bya :
rgyud rnam par dag par bya ba'i slad du :
karma drag po rtsal gyi dkyil 'khor rtsa gsum chos srung rgya mtshos sprin gtibs pa ltar bskor te bzhugs pa'i spyan sngar bdag gzhan nam mkha' dang mnyam pa'i sems can thams cad byang chub ma thob kyi bar du rtse gcig gus pa'i yid kyis skyabs su 'gro ba'i blos 'di'i rjes zlos /
na mo :
bla ma bde gshegs 'dus pa'i sku :
sogs las byang ltar lan gsum /
pha mar gyur pa'i mkha' khyab kyi 'gro ba mtha' dag gnas skabs bdud bzhi'i g.yul las rgyal zhing mthar thug bla ma drag po'i go 'phang la 'god pa'i phyir du /
bdag nyid dkyil 'khor du zhugs nas bskyed rdzogs lam gyi rim pa la 'bad de karma he ru ka'i go 'phang myur du thob par bgyi'o snyam pa'i yid kyis 'di'i rjes zlos /
na mo :
bdag dang mkha' mnyam 'gro ba dang :
zhes sogs las byang ltar lan gsum /
dam tshig dang mi ldan pas dbang gi ye shes 'dzin par mi nus pa ma zad nyes pa chen po'i gzhir 'gyur ba lags pas rgyud sdom ldan du bsgrub pa'i slad du /
bla ma dkyil 'khor ba'i spyan sngar phyi so thar /
nang byang sems /
gsang ba sngags kyi sdom pa dang dam tshig gi rim pa rnams legs par blangs nas tshul bzhin bsrung bar bgyi'o snyam pas 'di'i rjes zlos /
ho :
dbang drag 'bar ba'i dkyil 'khor du :
so so thar pa'i sdom pa dang :
byang chub sems gsum bslab bya dang :
rig sngags 'chang ba'i sdom pa rnams :
ma lus bdag gis brtan por bzung :
lan gsum /
khe nyen gyi gnad la bkar te dam tshig bsgrag pa yin pas thugs la nges 'tshal /
rdo rje snying gar bzhag la /
hU~M:
dbang drag rol pa'i dkyil 'khor ni :
ye nas rang byung sems la rdzogs :
dam tshig nyams na de la sgrib :
de bas shin tu dam tshig srungs :
badzra tsit+ta sa ma ya :
nang mchod bsres pa'i dam chu sbyin la /
'di ni dam tshig bdud rtsi'i chu :
dam tshig bsrung na dngos grub thob :
dam tshig log na sreg par byed :
sa ma ya a mr-ita u da ka Tha :
las kyi rdo rje'i phyag gi rdo rje la 'jus te yol ba'i nang du drang bar mos shig
/dzaHhU~M baM ho :
dkyil 'khor sgo shag gis phyes par mos shig
/pra be sha ya phaT:
yol ba yod na bsal lo //
dkyil 'khor chen po'i shar sgo nas gus pa chen pos lha tshogs rnams kyi zhabs la phyag 'tshal ba'i mos pas thal mo gnas gsum du sbyor la 'di'i rjes zlos /
oM na ma ste hU~M:
oM na mA mi hU~M:
oM na mo na ma hU~M:
lan gsum /
de nas dbang gi rtsa ba'am ye shes kyi gzhi bsgrub pa yin pas khyed rang rnams lus gnad drang por bsrang /
ngag rlung kha sbyor du 'ching /
yid kyi rtog pa gzhan du ma yeng bar dmigs pa rtse gcig tu sgoms shig
/las bum chu dang /
a mr-itas bsang /
swa b+hA bas sbyang /
khyed rang rnams mi dmigs pa stong pa nyid du gyur :
stong pa'i ngang las sems nyid ka dag rdzogs pa chen po'i klong las :
gu ru drag po sku mdog mthing nag zhal gcig phyag gnyis khro zhing gtum pa :
phyag g.yas gnam lcags rdo rje rtse dgu pa me dpung mtshon cha'i thog ser 'beb pa :
gnod byed rgyal 'gong dam sri dgra bgegs rdul du brlag pa :
g.yon gnam lcags kyi sdig pa mgo dgu pa rwa bco brgyad dang ldan pas dgra bgegs dam sri hab hab tu zhal du gsol zhing rjes med du brlag pa :
zhe sdang me ltar 'bar ba 'dzin pa :
dbu skra ral pa dmar pos bar snang khengs pa'i gseb nas khro tshogs mtshon cha char ltar 'beb pa thod skam lngas dbu la brgyan pa'o :
sku la dur khrod chas brgyad dang ldan pa :
zhabs gnyis rgyal bsen pho mo mnan pa :
bskal pa'i me dpung 'bar ba'i klong na bzhugs pa :
khams gsum dbang du sdud cing srid gsum zil gyis gnon pa :
bdud dang log 'dren thams cad tshar gcod pa :
de'i spyi bor 'jam dpal :
mgrin par rta mgrin :
thugs kar phyag rdor :
lte bar khros ma sde lnga :
gsang bar rdo rje phur pa :
dbu gtsug tu bya khyung :
de'i spyi bor thod phreng sde lnga :
g.yas su yak+sha me dbal :
g.yon du khros ma :
mdun du lcags sdig :
rgyab tu rdo rje 'bar ba :
de yi phyi rol phyogs mtshams steng 'og tu sprul pa'i khro bcu yab yum :
phyogs bzhi sgo sogs lha tshogs thams cad snang stong 'ja' tshon lta bu snang la rang bzhin med pa'i spyi bor oM:
mgrin par A:
thugs kar hU~M dang so so'i thugs ka'i sa bon gyi 'od zer gyis zangs mdog dpal gyi ri bo pad+ma 'od kyi gzhal yas nas bsgoms pa dang 'dra ba'i ye shes pa spyan drangs /
nam mkha' nas char bab pa ltar byon te sgo gsum la sib sib thim pa'i mos pa mdzod cig :
'beb pa'i rdzas sbyor dang DA dril dbyangs bcas kyis gzi byin bskyed la /
hU~M hrI:
sngon gyi bskal pa'i dang po la :
o rgyan yul gyi nub byang mtshams :
d+ha na ko sha'i mtsho gling du :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
byin gyis brlab phyir gshegs su gsol :
hU~M:
bde chen mi 'gyur chos dbyings zhing khams nas :
ma 'gags rang shar karma drag po rtsal :
bde gshegs kun 'dus bdud 'dul drag po rtsal :
lha tshogs 'khor dang bcas pa gshegs su gsol :
oM AHhU~M gu ru d+he ba DA ki nI d+harma pA la sa pa ri bA ra badzra sa ma ya dza :
dzaHhU~M baM ho :
badzra A be sha ya A:
zhes sngags drag tu brjod la dbab /
rdo rje me tog dang bcas pa spyi bor bzhag la /
ye shes pa dbab pa'i rgyun de nyid mi nyams par brtan pa'i mos pa mdzod :
tiSh+Tha badzra :
spros med kyi mchod bstod bya bar gsungs pas /
oM badzra ar+g+haM sogs nas shab+da AHhU~M:
bde chen mi 'gyur sogs sh+lo kas bstod /
de ltar dam ye dbyer med karma drag po rtsal dngos su gyur pa la dur khrod rol pa'i chas brgyad kyis mnga' gsol bar mos shig
/dur khrod chas tsaka sbyin la /
hU~M:
sngon tshe dpal chen he ru kas :
bdud dpung ru dra bsgral pa'i tshe :
dpa' brjid rgyan du byas pa ltar :
de bzhin khyed la dbang bskur bas :
rnam shes tshogs brgyad rang sar dag :
dpal gyi sku ru khyod gyur nas :
dregs pa tshar gcod dbang thob shog :
sngar byin pa'i me tog gi cod pan de nyid tshe rabs nas 'brel ba'i lhag pa'i lha la phog par shog cig snyam pa'i mos pas me tog dkyil 'khor du 'bul zhing 'di'i rjes zlos /
gu ru drag po'i dkyil 'khor du :
rig pa'i me tog 'di phul bas :
sngon nas las 'phro gang yod lhas :
rjes 'dzin byin gyis brlab par shog :
pra tIts+tsha badzra ho :
zhes 'grim dkyil du 'dor gzhug
/dkyil 'khor pa thams cad khyab bdag pad+ma drag po'i ye shes kyi rol pa kho nar shar ba yin pas bdud 'dul karma drag po nyid lhag pa'i lhar bzung ba'i phyir dbang rtags cod pan byin par mos shig
/pra ti gr-ih+Na i maM ba la ma hA satwa :
me tog spyi bor bcing /
ye shes kyi thur mas ma rig pa'i sgrib g.yogs bsal bas rnam dag ye shes kyi spyan thob par mos shig
/gser thur gyis mig dbye tshul bya zhing /
'o :
ma rig nyon mongs chu bur mig :
rang rig gser thur gyis phyes la :
dbang drag 'bar ba'i dkyil 'khor dang :
rang sems dbyer med 'di la ltos :
tsak+ShuHpra be sha ya phaT:
spyan dar dbye /
dpal karma drag po rtsal gyi phyi nang gsang gsum gyi dkyil 'khor 'khor lo rten dang brten par bcas pa thams cad mngon sum du mthong bar gyur par mos shig
/de dag rnams kyis 'jug pa'i chos rnams grub pa lags /
gnyis pa dbang bskur dngos gzhi zhu ba'i yon du maN+Dal phul mdzod /
ri rab gling bzhi gling phran lcags ri nyi zla bcas :
rin chen sna bdun gter gyi bum pas legs bkang ste :
bdag lus longs spyod snang srid bcas pa kun 'bul na :
thugs rje chen pos dgongs nas bzhes te bskyab tu gsol :
gu ru i daM maN+Da la kaM nir+YA ta yA mi /
zhes maN+Dal 'bul du gzhug
/gsol 'debs 'di'i rjes zlos /
byang chub rdo rjes sangs rgyas la :
mchod cing ji ltar gsol btab bzhin :
bdag kyang drang ba'i don gyi phyir :
nam mkha'i bdag pos deng bdag stsol :
lan gsum /
dbang dngos gzhi la bdag don sku bzhi sgrub pa'i smin byed dang /
gzhan don thugs rje'i shugs sgrol gyi mnga' dbang bskur ba gnyis su yod /
de'i dang po la'ang bum dbang /
gsang dbang /
shes rab ye shes /
dbang bzhi pa /
mtha' rten gtor ma'i dbang dang lnga ru yod /
dang po bum dbang la dngos dang /
rjes 'brel sku gsung thugs kyi rjes gnang sbyin pa gnyis su yod pa'i thog mar rig pa'i dbang lnga bskur ba la dmigs pa 'di bzhin du mdzod /
slob dpon dkyil 'khor pa'i thugs ka nas 'phros pa'i 'od zer gyis dbang gi lha gdan gsum tshang ba'i dkyil 'khor nam mkha' gang bar spyan drangs :
de bzhin gshegs pa rnams kyis dbang bskur ba'i dgongs pa mdzad :
sems dpa' sems ma rnams kyis me tog 'thor zhing shis pa brjod :
khro bo'i tshogs rnams kyis bgegs bskrad :
bum 'dzin lha mo rnams kyis rin po che'i bum pa bdud rtsis bkang ba sogs dbang rdzas rnams rim par thogs nas mngon par dbang bskur bar gyur :
bum pa thogs la /
hU~M:
phyi ni rin chen bum pa gzhal yas khang :
nang du dbang drag dkyil 'khor lha tshogs bzhugs :
sku las sku gsung thugs yon phrin las kyi :
bdud rtsi'i rgyun bab spyi bo nas zhugs nas :
bum pa'i dbang thob rdo rje'i sku 'grub shog :
oM sarba ta thA ga ta a b+hi She ka te sa ma ya shrI ye hU~M:
zhes bum pas dbang bskur bum chu sbyin /
de ltar dbang bskur pas bdud rtsis lus thams cad gang :
sgo gsum gyi dri ma sbyangs :
bde chen ye shes mngon du gyur :
chu lhag gyen du lud pa las rigs kyi bdag po thod phreng sde lngas dbu brgyan par gyur pa'i mos pa mdzod :
dbu rgyan bcings la /
rin chen thod pa'i phreng ba'i dbu rgyan 'di :
rigs lnga'i dbang rtags sangs rgyas kun bsgrub phyir :
rigs kyi bu la dbang bskur dbu la brgyan :
ye shes lnga nyid mngon gyur sangs rgyas shog :
oM rat+na ka pA la mu kuT a b+hi Shiny+tsa hU~M:
rdo rje lag g.yas su gtad la /
sangs rgyas kun gyi rdo rje'i dbang :
de ring khyod la dbang bskur bas :
sangs rgyas kun gyi rnal 'byor che :
rdo rje 'di ni rtag tu zungs :
oM ma hA badzra a b+hi Shiny+tsa hU~M:
dril bu lag g.yon du gtad la /
'di ni sangs rgyas thams cad kyi :
chos kyi dbyangs kyi rjes 'gror bshad :
byang chub mchog tu rgyal bas gsungs :
dril bu 'di ni rtag tu chongs :
ma hA g+haN+D+he a b+hi Shiny+tsa hU~M:
rdor dril lhan cig pa spyi bor dkrol la /
sangs rgyas kun gyi ming gi dbang :
de ring khyod la bskur bar bya :
cis kyang mi chod mi shigs pa'i :
rdo rje'i ming ni rab tu grags :
kye shrI he ru ka rigs dang mthun pa'i ming ngam /
spyi khyab la /
bdud 'dul drag po phrin las 'dus pa las rab bde ba rtsal a b+hi Shiny+tsa hU~M:
zhes btags /
de ltar khrag 'thung rigs lnga'i ngo bo rig pa'i dbang lnga bskur pas phung po lnga'i rtog sgrib dag
/nyon mongs pa lnga ye shes lngar gnas gyur /
rgyal ba rigs lnga'i go 'phang thob pa'i skal pa can du byas pa yin no //
des bum dbang dngos gzhi grub nas rjes 'brel sku gsung thugs kyi dbang zhu ba'i yon du maN+Dal phul /
gsol ba 'debs pa 'di'i rjes zlos /
rdo rje slob dpon sangs rgyas dpal :
dpal ldan bla ma'i bka' drin gyis :
bdag la gu ru drag po yi :
sku gsung thugs yon phrin las kyi :
dbang bskur dam pa bstsal du gsol :
lan gsum /
gtso 'khor rnams kyi sku las ye shes kyi lha sku mar me gcig las gnyis mched kyi tshul du byon nas khyed rang rnams kyi lus dang gnas so sor thim par sgoms shig
/sku tsaka rnams spyi bo sogs gnas so sor bzhag
/khro bcu dang sgo ma bzhi lag tu gtad la /
hU~M:
'di ni gu ru drag po rtsal :
lha srin sde brgyad 'dul mdzad cing :
bdud bgegs dam sri tshar gcod pa'i :
skal ldan rigs kyi bu khyod la :
sku yi dbang mchog thob par shog :
oM AHhU~M artsig sogs dang 
kA ya a b+hi Shiny+tsa hU~M:
hU~M:
'di ni gu ru drag po yi :
rigs bdag thod phreng sde lnga yis :
skal ldan khyod la dbang bskur bas :
sku lnga ye shes mngon gyur nas :
sku yi dbang mchog thob par shog :
oM bud+d+ha badzra rat+na pad+ma karma kA ya a b+hi Shiny+tsa hU~M:
hU~M:
'di ni gu ru drag po yi :
sku mchog 'jam dpal gshin rje'i gshed :
skal ldan khyod la dbang bskur bas :
lus kyi nad gdon zhi ba dang :
'ja' lus mkha' spyod myur 'grub nas :
sku yi dbang mchog thob par shog :
oM ya mAn+ta ka ya ma rA dza kA ya a b+hi Shiny+tsa hU~M:
hU~M:
'di ni gu ru drag po yi :
gsung mchog dbang chen rta mgrin gyis :
skal ldan khyod la dbang bskur bas :
ngag la nus pa bskyed pa dang :
'gag med tshangs dbyangs drug cu ldan :
sku yi dbang mchog thob par shog :
oM hrIHbadzra kro d+ha h+ya grI ba kA ya a b+hi Shiny+tsa hU~M:
hU~M:
'di ni gu ru\u0f8e
thugs mchog phyag na rdo rje yis :
skal ldan khyod la\u0f8e
brgyal nad smyo 'bog snying gzer zhi :
sems nyid chos sku mngon gyur nas :
sku yi\u0f8e
oM badzra tsaN+Da ma hA ro Sha Na kA ya a b+hi Shiny+tsa hU~M:
hU~M:
'di ni gu ru drag\u0f8e
yon tan khros ma rigs lnga yis :
skal ldan\u0f8e
mo gdon dam sri'i nad rims zhi :
yon tan thams cad lhun grub pa'i :
sku yi\u0f8e
oM badzra b+ha ra hi kro tI kA li ha ri ni sa kA ya\u0f8e
hU~M:
'di ni gu ru\u0f8e
phrin las badzra kI la yas :
skal ldan\u0f8e
ban bon byad ma dgra bgegs sgrol :
las bzhi'i phrin las mthar phyin nas :
sku yi\u0f8e
oM badzra kI li kI la ya kA ya\u0f8e
hU~M:
'di ni gu ru\u0f8e
rigs bdag khro rgyal ga ru Ta :
skal ldan\u0f8e
klu gdon sa bdag gza' nad 'joms :
khro rgyal kun gyi mthu stobs rdzogs :
sku yi\u0f8e
oM badzra ga ru Da kA ya\u0f8e
hU~M:
'di ni gu ru\u0f8e
rigs bzhi khro bo rtsa ba'i lha :
me dbal thang lha khros ma sdig :
skal ldan\u0f8e
sdang dgra ma rungs bdud tshogs bsgral :
drag po'i phrin las thogs med bsgrub :
sku yi\u0f8e
oM badzra kI la ya badzra 'bar ba rtsal b+ha ra hi kA li rak+Sha hU~M kA ya a b+hi\u0f8e
hU~M:
'di ni gu ru\u0f8e
thugs sprul bgegs 'dul khro bo bcu :
hU~M kar rnam rgyal dbyug sngon gshin rje'i gshed :
mi g.yo rta mgrin 'dod rgyal bdud rtsi 'khyil :
khams gsum rnam rgyal stobs chen khro bo bcus :
skal ldan slob ma khyod la\u0f8e
phyogs skyong bcu yi gnod pa'i nad gdon bgegs :
dgra gyod mi kha stong phrag brgyad cu dang :
ye 'drogs glo bur mi mthun rkyen tshogs zhi :
khro rgyal bcu yi sku yi dbang thob shog :
oM badzra kro ta hU~M hU~M hU~M hU~M hU~M hU~M hU~M hU~M hU~M hU~M kA ya a b+hi\u0f8e
hU~M:
dbang drag 'bar ba'i phyi rol sgo srung ba'i :
'gugs 'ching sdom myos gdong can sgo ma bzhi :
skal ldan slob ma khyod la dbang\u0f8e
bdud bzhi'i dgra las rnam rgyal sku bzhi 'grub :
lha dbang yongs rdzogs sku yi dbang thob shog :
dzaHhU~M baM hoHkA ya a b+hi Shiny+tsa hU~M:
de ltar lha dbang lus la bskur pas yi dam gu ru drag po'i lha tshogs rnams dang gnyis su med par gyur nas /
nad gdon bar chad gang gis kyang mi tshugs par drag po rtsal dang dbyer mi phyed pa gzhom gzhig skye 'chi bral ba rdo rje'i sku thob par gyur pa'i mos pa mdzod /
de nas sgrub pod dang sngags byang thogs la /
dkyil 'khor lha tshogs rnams kyi mgrin pa nas gsung yig 'bru'i tshogs char bab pa ltar byon nas mgrin par thim par gyur pa'i mos pa mdzod /
hU~M:
dbang drag 'bar ba'i gsung gi dkyil 'khor nas :
gsang sngags rig sngags gzungs sngags dkyil 'khor shar :
yi ge'i ris su shog ser tshig tu bsdus :
gzhom gzhig bral ba rin chen sgrom du bcug :
las can bu la bka' gtad dbang bskur nas :
mi brjed gzungs thob thugs dkyil rgyas btab ste :
bdag nyid chen po pad+ma 'byung gnas kyis :
rdo rje'i brag la mi snang rgyas btab pas :
snyigs ma'i dus la rdo rje'i mtshan can gyis :
bstan 'gro'i don du gter sgo 'byed pa yi :
lung bstan dus bab smon lam las 'phro sad :
da lta skal ldan 'gro ba'i dpal du shar :
gsang ba gsung gi dbang mchog 'di bskur bas :
grags stong sngags kyi nus mthu thob par shog :
ces sngags byang sgrub yig mgrin par reg cing lag tu gtad /
phreng ba sbrel la /
slob dpon gyi thugs ka nas sngags phreng 'od zer kha dog sna lnga'i rnam par 'phros :
khyed rang rnams kyi thugs ka'i sa bon hU~M yig mthar 'khor bar dmigs la sngags 'di'i rjes zlos mdzod :
oM AHhU~M artsig nirtsig sogs dang /
oM shrI karma he ru ka ya ma rA dza h+ya grI ba badzra pA Ni DA ki nI ha ri ni sa badzra kI li kI la ya khroM ga ru Ta hU~M phaT:
lan gsum /
slob dpon la me tog 'thor bzhin du 'di'i rjes zlos /
bcom ldan bdag gis bzung lags kyis :
bdag la 'go bar mdzad du gsol :
lan gsum /
me tog spyi bor bzhag la /
bcom ldan 'di la bstsal lags kyis :
'di la 'go bar mdzad du gsol :
de ltar sngags dbang ngag la bskur pas yi dam gu ru drag po'i gsung gsang sngags rig sngags gzungs sngags rnams kyi nus pa rgyud la brtan par byas par mos shig
/dkyil 'khor lha tshogs rnams kyi thugs ka nas ye shes chen po'i rang gzugs phyag mtshan gyi tshogs 'phros pa khyed rang rnams kyi snying gar thim par mos mdzod /
rdo rje lag g.yas /
phur pa lcags sdig lag g.yon du gtad la /
hU~M:
dbang drag karma drag po yi :
phyag rgya rtags kyi dbang bskur bas :
nyon mongs rtsad gcod dbyings su sbyor :
ye shes thugs su 'grub par shog :
rtsa sngags mthar tsit+ta a b+hi Shiny+tsa hU~M:
rdo rje snying gar bzhag
/de ltar chos dbang sems la bskur pas yi dam gu ru drag po'i thugs 'od gsal rnam par mi rtog pa'i ye shes chen po'i ngo bor byin gyis brlabs par mos shig
/de rnams kyis lus kyis lha bsgom pa dang ngag gis snying po bzla ba dang sems kyis ting nge 'dzin bsgom du rung bar byas pa lags /
de ltar de dag rnams kyis phyi mtshan ma rdzas kyi dkyil 'khor du lus smin par byed pa bum pa'i dbang thob :
lus kyi dri ma sbyangs :
lam dus bskyed pa'i rim pa bsgom pa la dbang :
snod bcud dbang drag khro bo'i dkyil 'khor du rdzogs te sku rdo rje mngon par byang chub pa lnga'i bdag nyid mchog gi sprul sku thob pa'i skal pa can   du byas pa yin no :
zhes rtogs pa brjod /
gnyis pa gsang ba'i dbang bskur ba la 'dun pa 'di ltar mdzod /
ka pA la'i bdud rtsi he ru ka yab yum snyoms par zhugs pa'i byang chub sems kyi ngo bo lce thog tu myang bas byang sems thig le'i rgyun 'phel te spyi mgrin snying lte'i rtsa 'khor thams cad gang bas /
so so'i las snang gi mdud pa bkrol te thig rlung sems gsum ye shes kyi rang bzhin du byin gyis brlabs pas mi 'gyur bde ba chen po mngon du gyur pa'i mos pa gyis shig
/thod pa'i bdud rtsi sbyin la /
hU~M:
ji ltar sngon gyi bde gshegs kyis :
rgyal sras tshogs la dbang bskur bzhin :
gnyis med mnyam sbyor byang sems rol :
bu mchog khyed la dbang bskur ro :
bo d+hi tsit+ta a b+hi Shiny+tsa hU~M:
a ho ma hA su kha ho :
zhes myang /
de ltar kun rdzob byang chub sems kyi dkyil 'khor du ngag smin par byed pa gsang ba'i dbang thob :
ngag gi dri ma sbyangs :
lam dus su bdag byin rlob gtum mo sbar bar dbang :
sgra skad rlung 'byin 'jug sngags su dag ste gsung rdo rje bden don bcu gnyis kyi bdag nyid longs sku thob pa'i skal pa can du byas pa yin no :
zhes rtogs pa brjod /
gsum pa shes rab ye shes kyi dbang bskur ba yin pas dmigs pa 'di ltar du mdzod /
sin+d+hu ra'i dkyil 'khor las mtshan nyid thams cad yongs su rdzogs pa'i ye shes phyag rgya 'phros te khyed rang rnams la gtad par mos shig
/me long sin+d+hu ra'i dkyil 'khor lag tu gtad la /
lha mo dga' sbyin gnas sbyin ma :
sna tshogs sgyu 'phrul yid du 'ong :
khyer la rtag tu pad+mar rol :
bde chen mchog gi dngos grub shog :
pra dz+nyA dz+nyA na a b+hi Shiny+tsa hU~M:
snying gar thig le byas la /
shes rab ma dang 'du shes gsum ldan gyis snyoms par zhugs pas byang sems dbab ldog gis lugs 'byung lugs ldog gi bde ba lhan skyes ye shes kyi rol pa rgyud la brtan par mos shig
/de ltar gsang ba chos thams cad 'byung ba'i dkyil 'khor du yid smin par byed pa shes rab ye shes kyi dbang thob :
sems kyi dri ma sbyangs :
lam dus su pho nya bde ba chen po rdo rje sems dpa'i gsang lam bsgom pa la dbang :
byung tshor lhan skyes ye shes su dag :
thugs rdo rje dga' ba bcu drug gi bdag nyid chos sku thob pa'i skal pa can du byas pa yin no :
zhes rtogs pa brjod /
bzhi pa tshig dbang rin po che bskur ba ni /
sngar gsum pa'i dus su dpe'i ye shes las skyes pa de nyid dang rdo rje sems dpa'i me long gis mtshon byed du byas nas /
mtshon bya rang rig ka dag chen po'i ngo bor bsal bzhag med par mnyam par zhog cig
/shel rdo mig tu bstan la /
hU~M:
'di ltar chos rnams thams cad kun :
thog mtha' bar med gsal zhing stong :
smra bsam brjod med ye shes lam :
brjod pa kun gyi rgyu yi mchog :
'di ni sangs rgyas dgongs pa 'o :
dz+nyA na badzra d+harma kA ya a b+hi Shiny+tsa a :
'di ltar shel gong dwangs pa la gzugs brnyan gyi tshon ris cir yang 'char ba ltar sems kyi gshis gang du'ang ma grub pa mdangs bde chen du ma 'gags pa :
rang rtsal sna tshogs su 'char ba :
bsgom bya sgom byed thams cad las 'das pa gsal rig rjen ne ba spros pa dang bral ba 'di ka dpal chen po he ru ka'i dgongs pa'o :
de ltar spros med brda'i dkyil 'khor du tshig dang rig pa'i rtsal dbang thob :
sgo gsum gyi dri ma dag :
lam dus su khregs chod thod rgal zung 'jug gi nyams len bya ba la dbang :
snang bzhi zad sar 'khyol te lhun grub ngo bo nyid kyi sku thob pa'i skal pa can du byas pa yin no :
zhes rtogs pa brjod /
lnga pa mtha' rten byin rlabs gtor ma'i dbang bskur ba yin pas dmigs pa 'di bzhin du mdzod /
gtor ma 'di nyid gu ru drag po mthing nag gi skur gsal ba'i steng gi cha la bka' brgyud bla ma :
bar gyi cha la yi dam lha tshogs :
'og gi cha la chos skyong srung ma'i tshogs dang bcas pa sprin 'khrigs pa ltar khyed rang rnams kyi spyi bor byon nas 'od du zhu ste khyed rang rnams dang dbyer med du thim par sgoms shig :
dpal gtor gnas lngar bzhag la /
hU~M:
phyi ni dam rdzas ba liM ta :
nang na dbang drag lha tshogs bzhugs :
sku gsung thugs yon phrin las kyi :
dbang mchog dam pa bskur ba yis :
sgo gsum las nyon dri ma sbyang :
snang grags lha sngags rig stong ngang :
rdo rje gsum du 'grub par shog :
oM AHhU~M artsig nirtsig sogs kyi mthar /
kA ya wA ka tsit+ta gu Na karma ba liM ta a b+hi Shiny+tsa hU~M:
oM shrI pad+ma he ru ka ya ma rA dza ha ya grI ba badzra pA Ni DA ki nI ha ri ni sa badzra kI li kI la ya khroM ga ru Ta hU~M phaT:
a ya ma du ru tsa sha na sa ma ya hU~M phaT:
sa ma ya rak+Sha rak+Sha rak+Sha :
slar gtor ma spyi bor bzhag la bka' bsgo ba ni /
chos sku snang ba mtha' yas /
longs sku thugs rje chen po /
sprul sku pad+ma 'byung gnas /
mkha' 'gro ye shes mtsho rgyal /
lha sras mu khri btsan po /
rig 'dzin mi 'gyur rdo rje /
gter ston rig 'dzin chos rgyal rdo rje /
gter ston brgya dang rtsa brgyad /
gter phran stong dang rtsa gnyis /
yang sprul bye ba grangs las 'das pa'i rig 'dzin dpa' bo mkha' 'gro
/bka' bab rig 'dzin grub thob /
chos bdag sbas pa'i rnal 'byor /
brgyud 'dzin las can stong dang rtsa brgyad /
sdong po lta bu /
yal ga lta bu /
'bras bu lta bu /
me tog lta bu 'brel tshad don ldan /
mthong thos dran grol gyi bla ma sangs rgyas bsam gyis mi khyab pa grangs las 'das pa brgyud pa'i bla ma rnams dang /
yi dam gu ru drag po dbang drag 'bar ba'i lha tshogs /
rigs bdag thod phreng sde lnga /
khro rgyal bya khyung ga ru Ta /
sku mchog 'jam dpal /
gsung mchog rta mgrin /
thugs mchog phyag rdor /
yon tan mkha' 'gro sde lnga /
phrin las yak+sha me dbal /
sprul pa'i rigs bzhi'i khro rgyal /
rtsa ba'i lha bzhi /
thugs sprul khro bcu yab yum /
sgo srung bzhi dang sprul pa yang sprul lha tshogs /
ye shes chos skyong srung ma'i tshogs dang bcas pas rdo rje'i slob ma 'di rnams la sku gsung thugs yon tan phrin las kyi sgo nas byin gyis brlab pa dang dbang bskur bar mdzad du gsol /
gza' klu rgyal bsen dam sri pho mo'i gnod pas mi tshugs par srungs shig
/mi nad dang /
yams nad dang /
sdang dgra gnod byed /
byad ma rbod gtong /
rno ba'i mtshon /
sbyor ba'i dug
/rmis ltas mtshan ngan /
glo bur ye 'drogs /
mi kha bra mchu /
'jigs pa brgyad dang bcu drug gi 'tshe ba thams cad zhi ba dang byang bar gyur cig
/bsrung ba dang /
skyob pa dang /
tshe dang bsod nams dbang thang dpal 'byor snyan grags thams cad zla ba yar gyi ngo ltar 'phel zhing rgyas par mdzad du gsol /
nam 'chi ba'i tshe gnad gcod drag po mi 'byung zhing sangs rgyas snang ba mtha' yas dang dbyer ma mchis par bde chen zhing du sangs rgyas par gyur cig
/nyams dang rtogs pa rtsa thig rlung gsum mthu dang nus pa sa lam yon tan thams cad mthar phyin nas yi dam gu ru drag po rtsal dang dbyer med par gyur cig
/ye d+harmA sogs brjod /
sde brgyad bka' gtad ni /
dmar gtor thogs la /
khyed rang rnams dpal chen karma drag po rtsal snang srid dregs byed yongs kyi rje btsan chen por gsal ba la /
slob dpon gyis dregs pa sde brgyad g.yog dang bcas pa la tha tshig gnyan po'i dam bsgrags te bran dang 'bangs su gtad nas ji ltar bcol pa'i las thogs med du sgrub par khas blangs par mos shig
/hU~M:
bka' yi lha srin sde brgyad rnams :
gu ru drag pos bka' bsgos ltar :
rdo rje slob ma 'di rnams kyis :
ci bcol phrin las sgrub par mdzod :
lus ngag yid la bsrung zhing skyobs :
dam las ma 'da' sa ma ya :
gang bsam phrin las thogs med sgrubs :
a ya ma du ru tsa sha na sa ma ya ha na ha na hU~M phaT:
ting 'dzin brtan pos sngags tshar ci rigs brjod la gtor ma lag tu gtad /
slar rang gral du bzhag la kha gsos te bdud rtsis bran /
byin brlabs la sngags tsam gyis phul /
rdo rje mgor bzhag la /
hU~M:
rgyal ba sras dang bcas pa'i byin rlabs dang :
yi dam gu ru drag po'i bden pa yis :
skal ldan 'di la bdag gis bsrungs zin gyis :
'di la sus kyang gnod pa ma byed cig :
badzra rak+Sha rak+Sha :
ces brjod me tog 'thor la /
e ma ho :
shes bya'i don la ma rmongs pa'i :
bla ma dam pa'i bkra shis shog :
gang la bsam pa yid bzhin 'grub :
yi dam lha yi bkra shis shog :
sku gsung thugs kyi b+ha ga la :
phyag rgya chen po'i bkra shis shog :
ces shis pa brjod /
de dag rnams kyis stod las byang chub sgrub pa'i dbang rim rdzogs pa lags /
gnyis pa smad las drag po'i bsgral dbang bskur ba la'ang bsgral ba dang sreg pa dang mnan pa'i rjes gnang sbyin pa gsum du yod pa las /
dang po mngon spyod drag po'i phrin las kyis dgra bgegs sgrol ba'i dbang bgyi ba la /
snang srid khro bo rol pa'i dkyil 'khor chen por dpon slob gnyis ka bdud 'dul che mchog karma drag po rtsal khro zhing gtum la rngam zhing 'jigs pa'i skur gsal ba dang rdzong 'phrang srog gi gnad zab mo dang ldan pas dmigs pa'i rim pa rnams tshig ris dang mthun par gsal thob cig
/brub khung ling+ga bsgral chas dmar gtor sogs mdun du bkod la /
hU~M:
rang mdun e las brub khung nang :
nr-i tri las byung dgra bgegs ni :
mngon sum nyid du gsal bar gyur :
na mo :
dkon mchog gsum dang yi dam lha :
mkha' 'gro chos skyong bden pa'i mthus :
bstan dgra sgos dgra rnal 'byor dgra :
gzugs can dgra dang gzugs med bgegs :
bar chad byed pa'i dam sri rnams :
rang dbang med par 'dir khug cig :
a mu ka nr-i tri sarba aM ku sha dza :
lcags kyu'i phyag rgya bcas lan gsum bkug
/dzaHhU~M baM ho :
pra be sha ya phaT:
A be sha ya A:
zhes 'gugs 'ching sdom myos dbye 'beb kyi rgya dang de dag gi dmigs pas gzir /
khyed rang karma drag po'i nga rgyal dang gsal snang brtan po /
phur bu sras mchog
/ling+ga dgra bgegs dngos su gsal ba la tshe lung khrus lung gi dgongs pa dang ldan pas bsgral ba'i las rim la 'jug par mdzod cig
/phur bu ral gri dmar gtor rnams rim par gtad la /
hU~M:
nga ni bdud 'dul dbang drag sku :
mthing nag 'bar ba mthu rtsal can :
khro tshogs rab 'jigs hU~M sgra ldir :
sku las khro tshogs mtshon char 'beb :
pho nya las byed glog ltar 'khyug :
dam nyams dgra bo las ngan 'di :
lo zla zhag tu mi 'gyangs par :
skad cig da lta nyid du sgrol :
rdo rje phur pas snying la gzir :
rno ngar 'bar ba'i mtshon chas gtubs :
drag po dmar gyi gtor ma 'di :
khro rgyal kun 'dus mthu stobs rdzas :
bstan dgra'i phung khams rdul du rlogs :
dbang drag 'bar ba'i zhal du bstab :
khro tshogs rnams kyis lhag med rol :
gnam lcags sdig pas snying khrag thungs :
rnam shes chos kyi dbyings su drongs :
gzugs phung sha khrag tshogs su rol :
zhal du bstab bo kha raM khA hi :
rtsa sngags mthar /
ma hA mAM sa la khA hi :
ma hA rak+ta la khA hi :
ma hA tsit+ta la khA hi :
ma hA kiM ni ri ti la khA hi :
zhes zan ling bsgral du gzhug la dpal gtor du bstab cing lhag ma slob ma rnams la sbyin /
shog ling dum bur gtubs la bzhag
/hom sbar la /
gnyis pa sreg pa hom gyi rjes su gnang ba la /
sreg khang me phung gru gsum rab tu 'bar ba'i dbus su bdud 'dul karma drag po rtsal gyi lha tshogs zhal gnam sa tsam du gdangs shing ye shes kyi me 'bar ba la /
ling ro mtha' dmag dam sri bstan dgra sgos dgra dang dbyer med par bstabs pas thal ba'i rdul phran tsam yang ma lus par bzhes shing bsregs par mos shig
/shog ling dum bu yungs dkar dang sbyar ba hom du 'bul gzhug la /
hU~M:
sreg khang gru gsum me dpung dbus :
me lha dbang drag dbyer med pa'i :
zhal nas bskal pa'i me dpung 'bar :
bstan dgra dam sri mtha' dmag rnams :
thams cad ma lus gcig tu bsdus :
gzugs kyi ling+ga 'di la bstims :
bdud 'dul drag po'i zhal du bstab :
me lce'i kha yi sbrang ma ltar :
gzhob thul rdul brlags dmigs med gyur :
rtsa sngags sde brgyad las sngags bcas pa'i mthar /
gnod byed dam sri mtha' dmag bstan dgra sgos dgra nad gdon bar chad ag+ni dz+wa la raM khA hi :
gnod byed byad ma mA ra ya phaT:
ces pa'i sngags tshar bdun nam gsum sogs bzlas la sreg rdzas rdzogs pa dang me lha mi dmigs par bzhag
/me khrag chus bsad pa'i thal ba sgo drung du dong gru gsum brus par mnan du gzhug la /
gsum pa las kyi mtha' sdud mnan pa'i rjes su gnang ba la /
slob dpon karma drag po'i phyag g.yas pa'i rdo rje sa la brgyabs pas sa gzhi gas te rim pa dgu'i 'og rol nas 'chi bdag las kyi gshin rje kha gdangs pa'i nang du bsregs thal mtha' dmag dam sri bstan dgra sgos dgra dngos su gsal ba bstabs pas /
dbang med du mid nas rim dgu'i sa'i 'og rol tu song ba'i steng du 'byung ba rim brtsegs ri rab dang bcas pas rgyas btab /
snang srid khro bo rol pa'i lha tshogs rnams kyis rdo rje'i bro chen brdung bar mos shig
/hU~M:
nga ni dbang drag 'bar ba yi :
phyag g.yas rdo rje sa la btab :
sa gas 'og phyogs gshin rje yi :
kha gdangs mche gtsigs lag pa brkyang :
dgra bo ngas gsod 'o dod 'bod :
rang dbang med par zhal du mid :
rim dgu sa yi 'og tu song :
bskal pa'i bar du ma btang zhig :
de steng 'byung ba rim brtsegs mnan :
sdang dgra dam sri ma btang zhig :
rtsa sngags sde brgyad gzir sngags mnan sngags bzla /
gnod byed dam sri rgab 'dre mtha' dmag bstan dgra nad bdag yams bdag log 'dren 'byung po thams cad satwam+b+ha ya nan :
oM laM AHlaM hU~M laM mA ra ya satwam+b+ha ya nan nan :
mnan pa'i steng du rdo rje rgya gram du bkod la /
hU~M:
stong gsum stong gi 'jig rten na :
zhing bcu tshang ba'i dgra steng na :
dbang drag lha tshogs bro brdungs pas :
dgra ni thal bar brlag pa'i bro :
bgegs rnams phye mar 'thag pa'i bro :
rnal 'byor dam sri 'dul ba'i bro :
bar chad med par brdung bar bya :
satwam+b+ha ya mA ra ya nan nan kha thaM:
sum+b+ha ni sogs hU~M bzhi'i sngags brjod /
bla ma dkyil 'khor rgyal ba sras dang bcas pa rnams kyis bkra shis pa'i bden tshig brjod cing me tog char du bsnyil bas dbang gi ye shes ma skyes pa bskyed /
skyes pa gong du 'phel zhing brtan par byin gyis rlob par mos shig
/zhal nas gsungs pas thog drangs /
bkra shis pa'i tshigs su bcad pa rgyas par brjod do //
de ltar na de dag rnams kyi sgo nas bdud 'dul karma drag po rtsal gyi rtsa ba'i dbang bskur rgyas pa las sbyor gyi rjes gnang bka' gtad dang bcas lhag chad med par grub pa lags pas sogs kyis mtshams sbyar nas /
dam tshig khas blang /
gtang rag maN+Dal /
lus longs spyod 'bul ba /
dge bsngo spyi ltar byas la slob ma rnams gyes /
slob dpon gyis tshogs la rol zhing lhag ma bsngo /
chad tho bsgrags la srung ma'i gtor ma sogs 'bul /
skabs 'dir zlog pa'i skor mi dgos pas brtan ma bskyang /
rta bro brdung /
mchod bstod bzod gsol dbang len bsdu ldang bsngo smon shis brjod kyi bar las byang dkyus ltar gtang bas 'grub bo //
yig cha rgyud bcas yod bzhin du //
gsar 'bri'i ngal ba ma dgos kyang //
mtshams sbyor 'ga' zhig ma tshang sogs /
kha skong rgyas bsdus 'tsham phyir bkod //
mthing nag dus kyi mun pa'i dbyings rum du //
mi srun bdud bgegs dmigs pa med par bstim //
ye shes snang ba'i tsha zer rab 'bar bas //
dge legs snang ba phyogs dus kun khyab shog
/ces pa'i zab chos 'di nyid gter chen mchog gyur gling pas nyid kyi zab gter gyi cha lag tu gtogs pas med du mi rung bar gsungs pa dang /
zab gnyan byin rlabs che bas nye bar mkho ba'i phyir rig 'dzin nyid kyis mdzad pa'i dbang chog la gsal byed zhabs tog gi tshul du /
rdo rje thod phreng rtsal la blo gtad 'cha' ba'i phyogs bral gyi rnal 'byor spyod pa 'chi med bstan gnyis g.yung drung gling pas rdzong gsar bkra shis lha rtse'i chos grwar bsdebs pa dge legs 'phel //

//
