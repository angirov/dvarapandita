@#//
'joms byed 'char ka nag po'i cho ga'i lag len nyung ngu rnam gsal bzhugs so //
na mo many+dzu shrI ye /
'jam dpal rdo rje khrag 'thung dkyil 'khor lhar //
btud nas phas rgol zlog byed 'char ka yi //
mdos kyi bca' thabs la sogs lag len khrigs //
rang dang skal mnyam don du 'jug bder spel //
de ltar yang bka' gtsigs las /
a tsar nag po cog rdung sde drug ni :
gza' yi cog rdung spu gri gsang rgal dang :
ma mo'i cog rdung bong zhon nag mo dang :
mgon po'i cog rdung beng chen ma tang ka :
zlog pa'i cog rdung 'char ka nag po dang :
ltas ngan cog rdung byang sman rgyal mo dang :
ser ba'i cog rdung dbang phyug gu lang ngo :
cog rdung sde drug bstan srung rkang yin pas :
dam ldan snying rus can gyi mtshon cha yin :
zhes dang /
gzhan yang 'jam dpal gshin rje'i rna cha brgyad du grags pa'i nang nas zlog pa zor gyi rna cha ste /
'di nyid kyi sgo nas phas kyi rgol ba mtha' dag mdos la brten nas zlog par byed pa'i rim pa la gshin rje gshed gang rung gi dkyil 'khor du dbang gis smin cing khyad par 'di nyid kyi zor dbang thob pa /
dam tshig la gnas shing bsnyen sgrub thems pa'i sngags pas las 'di brtsam par bya'o //
de la sbyor dngos rjes gsum las /
dang po la'ang rdzas gsog pa dang /
bsham bkod gnyis las /
dang po la drug las dang po ni /
gtso bo la gdug nyis brtsegs khyung tshang char khebs kyi gdugs chung rnams kyi steng du nam mkha' khong nag po 'ja' ris can rtse rgyan dang bcas pa /
yab yum gnyis la nam mkha' khong dkar rtse la chu bya'i sgro dang logs gnyis la dar dkar can dang /
nam mkha' khong dmar rtse la bya dmar sgro dang logs la dar dmar can gnyis /
pho nya drug la nam mkha' khong mthing rtse la bya rog gi sgro dang logs la dar nag can drug
/gshin rje bdun la nam mkha' khong nag rtse la chu bya se ra rog po'i sgro dang logs la dar nag btags pa bdun /
bdud pho bdun la nam mkha' khong dmar nag khyim bya mtshal lu'i sgro dang logs la dar smug btags pa bdun /
ma mo bdun la nam mkha' khong ljang nag rtse la ne tso'i sgro dang logs la dar ljang nag btags pa bdun /
gnam sman bdun la nam mkha' khong dkar rtse la thang dkar sgro dang logs la dar dkar can bdun /
bshan pa bzhi la nam mkha' khong smug rtse la bya rog gi sgro dang logs la bal nag btags pa gcig
nam mkha' khong sngon rtse la khu byug gi sgro dang logs la bal tshon btags pa gcig
/nam mkha' khong dmar rtse la khu byug gi sgro dang logs la bal dmar btags pa gcig
/nam mkha' khong ljang nag rtse la thi ba'i sgro dang logs la bal tshon btags pa gcig ste khyon bzhi /
spyi skong gi nam mkha' 'ja' ris can rtse la bya spu sna tshogs dang logs la dar sna btags pa bcu gsum /
khyon yongs dril nam mkha' lnga bcu nga gsum ste /
de thams cad kyi mgul du yungs dkar gyi gong bu re btags so /
!
/gnyis pa rgyang bu ni /
gtso bo dang gshin rje bdun dang brgyad la rgyang bu nag po brgyad /
yum dang gnam sman bdun te brgyad la rgyang bu dkar po brgyad /
yab dang bshan pa gcig bcas la rgyang bu dmar po gnyis /
bdud pho bdun dang bshan pa gcig ste brgyad la rgyang bu dmar nag brgyad /
ma mo bdun dang bshan pa gcig ste brgyad la rgyang bu ljang nag brgyad /
pho nya drug dang bshan pa gcig ste bdun la rgyang bu mthing nag bdun /
spyi skong la rgyang bu sna tshogs bcu gsum ste /
khyon rgyang bu lnga bcu nga bzhi la spro na nyi zlas brgyan yang skyon med /
!
gsum pa mda' ni /
gtso bo la mda' nag ltong sngon can gri gug ris bya nag gi sgros spud pa gri lcags mde'u bcas gcig
/yum la mda' dkar thang dkar sgros brgyan pa rgya lcags dkar po'i mde'u can gcig
/yab la mda' dmar mtshal lu'i sgros brgyan pa rin po che'i mde'u can gcig
/pho nya drug la mda' sngon ltong nag satwa re ris bya nag sgros brgyan pa gri lcags kyi mde'u can drug
/gshin rje bdun la /
mda' nag ltong sngon rin chen ris bya nag sgros brgyan pa gri lcags kyi mde'u can bdun /
bdud po bdun la /
mda' nag ltong nag pad+ma ris bya nag gi sgros brgyan pa zangs kyi mde'u can bdun /
ma mo bdun la mda' nag ltong ser rgya gram ris ngang pa'i sgros brgyan pa rin po che'i mde'u can drug
/gnam sman bdun la mda' dkar ltong dmar rdo rje ris bya dkar sgro can thog mde'u can bdun /
bshan pa bzhi la mda' nag kyung ka'i sgros brgyan pa mde'u can gcig
/mda' sngon chu bya'i sgros brgyan pa chu lcags kyi mde'u can gnyis /
mda' sngon rma bya'i sgros brgyan pa chu gri'i mde'u can gcig ste khyon bzhi /
spyi skong gi mda' ltong nag mkhar ris bdud bya nag po'i sgros brgyan pa bcu gsum ste khyon mda' lnga bcu nga bzhi'o /
!
/bzhi pa 'phang ni /
gtso bo gshin rje bdun /
ma mo bdun /
bshan pa gcig
/spyi skong gi 'phang bcu gsum ste khyon 'phang nag nyi shu rtsa dgu
/yab la 'phang dmar gcig yum dang gnam sman bdun la 'phang dkar brgyad /
pho nya drug dang bshan pa gsum la 'phang sngon dgu
/bdud pho bdun la 'phang dmar nag bdun te khyon lnga bcu nga bzhi po thams cad la mthing gi 'phang lo can bshan pa'i bal nag gis dkris pa'o /
!
/lnga pa bris kyi skor la /
lha so so'i sku 'bag ni shug pa'i shing byang la lha grangs gang yin gyi sku brnyan gzhung bzhin bris pa'o //
skong rdzas gzugs brnyan gyi tho la /
bshan pa bzhi la mi nag bzhi /
bon nag la rta nag bzhi /
zhang blon la phag nag bzhi /
mon nag la lug nag bzhi /
pho nya drug la bya rog drug
/gnam sman bdun la bya mo dkar mo bdun /
bdud pho bdun la khyi nag bdun /
gshin rje bdun la ra g.yag kham pa bdun /
ma mo bdun la lug nag bdun /
spyi glud du /
seng ge
/stag
/dom nag snying dkar /
gzig
/spyang sngon /
grum pa /
sha ba /
'phar ba /
gla ba /
dred mo /
rta /
ma he /
lug
/ra /
phyi ba /
khyim bya de pho /
bong bu rnams so so nas bzhi bzhi rnams so //
sgo bzhir bud med bzhi'i lag tu skur rgyu'i skyer pa'i khram byang sha rI b+h+yoHsogs bris pa bzhi /
nor gzugs kyi shog phan la /
srung zlog bsad mnan bzhi'i gsol byang so sor bris pa rnams so //
pho tang lnga bcu nga bzhi pho skyes pa 'phyor chas can dang khrab rmog sogs stag shar gyi chas can rtser rdo rje phyed pas mtshan pa /
mo tang lnga bcu nga bzhi po thams cad gzhon mdzes rin po ches brgyan pa rtser pad+mas mtshan pa /
yul mkhar nga bzhi po thams cad kyi steng du nam mkha' sprin dang nyi zla /
bar du ri dang yul khyim /
smad du mtsho bris la rtse mor nor bus mtshan pa rnams so /
!
/drug pa dras bzo'i skor la /
rgyal mtshan le brgan bdun cu /
'phan sna tshogs bdun cus mtshon bcu gnyis rnams so /
!
/gnyis pa bsham bkod la bdun las /
dang po dkyil 'khor bca' ba ni /
gang du bya ba'i gnas su /
bdag bskyed rdzogs par bya ba'am /
bsdu na /
a+yai nyid stong pa zhes pas gsal btab nga rgyal bzung la a+yai ring cung zad bzla /
gzhi bgegs la gtor ma 'joms byed ltar tshig lhug gis bsngo /
rdo rje dang bcas pa'i lag g.yas sa la bzhag ste sku'i sngags dang /
oM ha na ha na kro d+ha hU~M phaT:
ces brgya rtsa sogs bzla ba kun rdzob kyi sbyang ba dang /
chos thams cad stong pa nyid du mos pa don dam pa'i sbyang bas yongs su dag par byas pa'i gzhi der las sngags bzla bzhin pas dug khrag gis chag chag gdab /
de nas thig skud mtshan ldan dang tshon sna lnga mdog ris bsdebs pa mchod pa dang bcas pa 'du byas /
bsang sbyang /
stong pa'i ngang las thig tshon rnams hU~M yig las byung ba'i rigs lnga'i gshin rje gshed yab yum dang bcas pa'i spyi bor oM/
mgrin par AH
snying gar hU~M/
hU~M gi 'od zer gyis ye shes pa spyan drangs /
dzaHhU~M baM hoH
chu gnyis nyer spyod kyis mchod /
bcom ldan khro bo'i rgyal po ni :
sogs kyis bstod /
de rnams 'od du zhu ba thig tshon so so la thim pa rdul tshon rin po che'i rdul phra rab tu bsam /
sa bon lnga brjod /
thig skud oM a n+yo n+ya a nu ga teH
sarba d+harma pa ra spa a nu pra /
biSh+TaHsarba d+harmaHad+yan+ta a nu pra /
biSh+TaHsarba d+harmaHoM AHhU~M/
zhes bzla bzhin gcig tu dril ba las kyi rdo rjer dzaHdzaH
zhes gtad la slob dpon nub slob ma shar du gnas pas oM badzra sa ma ya su tra ma ti kra ma hU~M zhes brjod cing thig thig bskor dang bcas pas /
mkha' la gdab cing spyod lam ma nor bar byed /
las thig dkar chal gyis sbags pa'i srad bus tshangs zur gyi thig rnams legs par btab nas /
dkyil 'khor khyams kyi phyi thig gi steng du mdos khri'i rkang 'bab par byas pa'i lte ba nas khyams tshun cha chen bzhir byas pa'i lte ba cha chen gcig
/mu khyud cha phran gcig
/de'i phyir cha chen gcig dang mu khyud cha phran gcig byas pa'i cha chen la 'khor lo rtsibs drug
/lte bar chos 'byung zur mdun bstan khyams kyi grwa zur nas rdor ra dang /
cha chen gcig ni me ri /
tshon thob ni khyams /
lho ser /
nub sngo /
byang dkar /
shar dmar /
chos 'byung dang rtsibs mthing /
mu khyud nang thod ra /
phyi ma ljang /
gru chad mthing /
gzhi khrag mtsho /
rdor ra gzhi nag po la rdor phreng ser /
me ri dmar ser ro //
lha gnas rnams su 'bru nag gi tshom bu bkod /
!
gnyis pa rlon sogs la /
rgyu ni /
nas /
gro
/'bras /
sran ma /
bra bo /
yungs dkar /
so ba ste 'bru sna bdun /
dug khrag dang /
mtsho chus brdzis pa'i zan dang /
phung sa /
grog mkhar gyi sa sogs /
gser /
dngul /
zangs /
lcags /
dung ste rat+na lnga /
dar sna lnga /
sman sna rnams kyi phye bsres pa rang gi mdun du bkod pa bsang sbyang /
stong pa'i ngang las pad zla'i steng du b+h+rU~M las rin po che'i rdul phra rab kyi phung por gyur pa las /
rnam snang gi thugs ka nas ye shes lnga'i rang bzhin gyi rin po che 'od kyi rnam par byon nas thim pas sangs rgyas thams cad kyi rang bzhin du gyur par bsams la /
oM dzi na dzika? swA hA/
zhes nyer gcig dang /
oM AHsarba pany+tsa rat+na sa ma ye hU~M hU~M/
zhes bdun bzlas pas byin gyis brlabs pa dkyil 'khor gyi dbus su mdos khri'i nang du shong ba'i many+dzir gyi khar sman spos kyis byug
/de'i khar 'bru sna'i zan de nyid la /
ri rab bang rim bzhi pa gling bzhi gling phran dang bcas pa'i ri rab kyi steng du mkhar thabs gru gsum /
bang rim dang por pho nya drug la bshos bu gru gsum drug
ngar glud drug
bang rim gnyis par mdun du   lho   gshin rje bdun la bshos dmar gru gsum bdun /
ngar glud bdun /
g.yas su   nub   bdud rgyal bdun la bshos bu gru gsum nag po bdun /
ngar glud bdun /
g.yon du   shar   ma mo bdun la bshos bu dmar nag gru gsum bdun /
ngar glud bdun /
steng du   byang   gnam sman bdun la bshos bu dkar po bdun /
ngar glud bdun /
bang rim gsum pa'i phyogs bzhir bshan pa bzhi la bshos bu gru gsum bzhi /
ngar glud bzhi /
bang rim bzhi par spyi'i skong rdzas 'brang rgyas nag po kha dkar can bcu gsum /
'bras kyi bshos bu bzhi /
dung /
bung ba /
nya /
rus sbal /
byi ba /
lcong mo /
'phyi ba /
sdig pa rnams phyogs re rer bzhi re /
gling phran bzhir ngar glud re /
bang rim gyi rming du ngar glud brgya rtsa rnams bkod do /
!
/gsum pa skam sogs ni /
mdos khri bang rim bzhi pa lho mdun ngos su rtsis pa'i lho ser /
nub sngo /
byang dkar /
shar dmar rnams tshon gyis kha bsgyur ba'i ri rab kyi steng du 'char ka'i sku bkod /
de'i steng du gur nag po rdo rje'i thog can nyis brtsegs kyi khyung tshang dang char khebs kyi gdugs chung rtse rgyan dang bcas pas mdzes par byas pa dar kha dog lnga ldan btags pa btsugs /
g.yas su rgyang nag
/g.yon du yul mkhar /
g.yas su pho tang /
g.yon du mo tang /
g.yas su mda' nag
/g.yon du 'phang nag
/mdos zur gyi g.yas su rgyal mtshan /
g.yon du ba dan /
gtso bo'i g.yas su yab la nam mkha' khong dkar /
rgyang dkar /
yul mkhar /
pho tang /
mo tang /
mda' dkar /
'phang dkar /
rgyal mtshan /
ba dan /
gtso bo'i g.yon du nam mkha' khong dmar /
rgyang dmar /
yul mkhar /
pho tang /
mo tang /
mda' dmar /
'phang dmar /
rgyal mtshan /
ba dan /
bang rim dang po'i gtso bo'i mdun ngos lhor pho nya stag mgo can /
nub stod du seng ge'i mgo can /
nub smad du dom mgo can /
byang du dred mgo can /
shar stod du chu srin mgo can /
shar smad du ba lang mgo can rnams kyi sku bkod pa'i pho nya drug re re la nam mkha' khong mthing /
rgyang mthing /
yul mkhar /
pho tang /
mo tang /
mda' 'phang nag po /
rgyal mtshan /
ba dan re rnams dang skong rdzas bya rog drug
/bang rim gnyis pa'i mdun ngos lho stod nas phywa sangs /
tel pa /
ral pa tshar dgu
/ya ba ti /
'byung po dmar nag
/rmig pa /
a ba glang mgo ste gshin rje bdun gyi sku /
de re rer nam mkha' khong nag
/rgyang nag
yul mkhar /
pho tang /
mo tang /
mda'/
'phang nag po /
rgyal mtshan ba dan re re rnams dang ra g.yag kham pa bdun /
nub stod nas nag po bkrag med /
ya zher nag po /
sog po mi zan /
lcags kyi ber ka can /
kha la ru rtse /
srid pa mkha' la nyul /
zangs kyi bya ru can bdun gyi sku /
de re rer nam mkha' khong smug
/rgyang bu /
mda'/
'phang smug po /
yul mkhar /
pho tang /
mo tang /
rgyal mtshan /
ba dan re re rnams dang /
khyi nag bdun /
byang stod nas dkar mo mgyogs ma /
gnam khyi dkar mo /
srid pa'i rgyal mo /
sbas pa'i ma gsum /
dkar mo lan phran can rnams kyi sku dang /
de re rer nam mkha' khong dkar /
rgyang bu /
mda'/
'phang dkar po /
yul mkhar /
pho tang /
mo tang /
rgyal mtshan /
ba dan re re rnams dang /
bya mo dkar mo bdun /
shar stod e ka tsA ti /
nag mo re ma ti /
re ba ti /
re ma dza /
re ma dzu /
nag mo lto 'phyang ma /
bal mo nag mo ste bdun gyi sku re rer nam mkha' khong ljang nag
/rgyang bu /
mda' nag
/'phang ljang /
yul mkhar /
pho tang /
mo tang /
rgyal mtshan /
ba dan rnams re re dang /
lug nag bdun /
bang rim gsum pa'i lhor sku sprul gyi sku
/nam mkha' khong smug
/rgyang bu /
mda'/
'phang smug po /
yul mkhar /
pho tang /
mo tang /
rgyal mtshan /
ba dan rnams re re /
nub tu gsung sprul gyi sku
/nam mkha' khong sngon /
rgyang bu /
mda'/
'phang sngon po /
yul mkhar /
pho tang /
mo tang /
rgyal mtshan /
ba dan re /
byang du thugs sprul gyi sku
/nam mkha' khong dmar /
rgyang bu /
mda'/
'phang dmar po /
yul mkhar /
pho tang /
mo tang /
rgyal mtshan /
ba dan rnams re re /
shar du phrin las kyi sprul pa'i sku
/nam mkha' khong ljang /
rgyang bu /
mda'/
'phang ljang gu /
yul mkhar /
pho tang /
mo tang /
rgyal mtshan /
ba dan rnams dang /
lho stod nas rim par mi nag
/bon nag
/rta nag
/phag nag
/lug nag rnams so so nas bzhi re /
bang rim bzhi par shar stod nas g.yas skor du /
nam mkha' bcu gsum /
rgyang bu /
mda'/
'phang /
yul mkhar /
pho tang /
mo tang rnams so so nas bcu gsum re rnams cha mnyam dang /
seng ge
/stag
/dom nag
/gzig
/spyang sngon /
grum pa /
sha ba /
'phar ba /
gla ba /
dred mo /
rta /
ma he /
lug
/ra /
phyi ba /
khyim bya de pho /
bong bu rnams so so nas bzhi re bkod /
bang rim dang po'i shar lhor srung ba /
lho nub tu zlog pa /
nub byang du bsad pa /
byang shar du mnan pa rnams kyi gsol byang dang /
zur bzhir ru mtshon bcu gnyis rnams 'dzugs /
!
bzhi pa glud yas ni /
dkyil 'khor gyi phyogs bzhir ngar gyi bud med re re'i g.yas su khram shing sha rI b+h+yoHsogs bris pa re dang /
g.yon du dpal 'bar bskur ba re /
grwa bzhir zor bdag bzhi lag pa rgyab tu bsnol ba la bya mo nag mo'i sgro dar b+h+yo b+h+yo zlog bris pa re bkod /
zhar byung glud ni 'bru sna'i ngar phye la glud gzugs skye mched dod cing yon bdag gi dri gos kyis g.yogs pa bza' btung dkor nor tshogs tshad kyis brgyan pa bsham mo /
!
/lnga pa la lcags rir skong rdzas ni /
shar lhor mtshe /
lho nub tu yungs dkar /
nub byang du bra bo /
byang shar du sran ma /
gzhan yang mi kha'i rdzas gang 'dzom /
dam rdzas shar du sha sna /
lhor snying sna /
nub tu khrag sna /
byang du dug sna rnams bsres pa'i gtor ma gru gsum re /
gzhan yang rin po che sna tshogs /
sman sna /
'bru sna /
dar sna /
ja sna /
gos sna /
sa sna /
snam sna /
tshos sna /
pags rigs /
bse byang /
khrab byang /
'bras bu can gyi rigs /
dkar gsum /
mngar gsum sogs bsham /
phyi 'jim pas zlum por bskor ba'i mkhar /
yungs dkar gang bzang /
brag la skyes pa'i mtshe /rtsang /
shing gi ral gri rnams bzhi bcu re 'dzugs /
!
drug pa mchod pa ni /
rtsa gsum dam can rnams kyi mchod pa'i gtor ma spyi dang /
khyad par dkyil 'khor gyi mdun du dbus su 'char ka'i mchod gtor dpal bshos dmar po //
g.yas su yab la de bzhin /
g.yon du yum la klu bshos rgyab yol ma /
sprul pa bzhir gru gsum dmar po bzhi /
pho nya drug la gru gsum dmar po drug
/gshin rje bdun la gru gsum dmar po bdun /
bdud la gru gsum nag po bdun /
gnam sman la dkar zlum bdun /
ma mor gru gsum dmar po bdun /
mtheb skyu dang bcas gtso bo gsum gyi mdun du gral rim gyis bkod /
de dag gi g.yas su thod pa mtshan ldan du sman phud /
g.yon du rak+ta /
mdun du chu gnyis nyer spyod lnga ste phyi dang /
khrag gi ar+g+haM la sogs nang mchod rnams bsham /
!
bdun pa zor rdzas sogs ni /
kong zor khro rol gyi nang nas bshad pa bzhin brgyad dkyil 'khor phyogs bzhi dang mtshams bzhir bkod /
shar du gtor zor srin po'i zhal can che ba /
lto bar srid pa'i tsakra gzhug
/zhal du dgra bo'i ling+ga brdzang /
phrag g.yas su mar me /
g.yon du dar nag
/mdun du lha bshos /
rgyab tu rtsang bdun bdun btsugs te yungs dkar gyis brgyan la /
mtha' ma bshos bu zur gsum pa bdun nam nyer gcig gis bskor ba sha khrag gis brgyan pa gcig dang /
chung ba bzhi ste lnga /
lhor skyer mda' ltas ngan gyi bya 'ug pa khra pho rog srin bya ste bzhi'i sgro dang gri lcags kyi mde'u can drag sngags bris pa lnga /
nub tu dur khrod kyi rdo nag la dug khrag gis b+h+yo zlog rbad bris pa lnga /
tshon skud kyi bsgul mo zhing lpags kyi mthil yugs skra'i 'jag can /
byang du khrag zor lcags slang du dug khrag blugs /
ras sogs la ling+ga bris la mgo mjug slog pa kong bu zur gsum steng du btsugs pa rnams bkod pa'i mthar mchod pas bskor /
slob dpon gyi mdun du nang mchod rdor dril DA ma ru nas ze gdab phur g.yab dar rnams dang /
gzhan yang gdab las kyi chas sogs nye bar mkho ba'i yo byad mtha' dag ma tshang ba med par mthong brgyud kyi phyag bzhes bzhin bsham mo /
!
/gnyis pa dngos gzhi cho ga'i khrigs la /
de la thog mar bdag gi rnal 'byor ni gshin rje'i rigs 'brel chags pas /
'jam dpal tshe bdag nag po'i phrin las sngon 'gro nas brtsam ste /
bstod pa'i bar rdzogs par bya /
de nas mdos byin gyis brlab pa ni /
bdag lhar gsal ba'i thugs ka'i hU~M las yi ge raM yaM khaM gsum spros te :
hU~M las raM 'phros pas raM 'od du zhu me 'bar bas mdos kyi dngos po dang mtshan ma rnams bsregs :
raM dz+wa la maN+Da la raM:
hU~M las yaM 'phros 'od du zhu rlung du gyur mdos kyi dngos po bag chags ngan pa thams cad gtor :
yaM maN+Da la yaM:
hU~M las khaM 'phros 'od du zhu chur gyur mdos kyi dngos po dang rnam par rtog pa ma lus pa bkrus :
khaM maN+Da la khaM:
phyi ltar sngags drug phyag drug gis 'dod yon lngar byin gyis brlab ste /
chos dbyings rnam dag thal mo khong stong du :
snying gar bcangs nas shAkya thub pa gsal :
thugs ka'i AHlas 'od 'phros nyes skyon dag :
oM swa b+hA wa shud+d+haHsarba d+harmaHswa b+ha ba shud+d+ho\u0f85 haM:
nam mkha' mdzod ni thal mo khong stong du :
sor mo rtse sprad dpral bar bcangs pa'i nang :
rin 'byung thugs ka'i swA ser 'od 'phros pas :
mdos gtor la phog bdud rtsi'i rgya mtshor gyur :
namaHsarba ta thA ga te b+h+yo bi shwa mu khe b+h+yaHsarba thA khaM ung+ga te s+pha ra Na i maM ga ga na khaM swA hA:
bdud rtsi'i thal sbyor thal mo phyir bskyed de :
kha 'gram bzhag nang mtha' yas thugs ka nas :
raM dmar 'od 'phros bdud rtsi'i rgya mtshor spel :
oM a mr-ita kuN+Da lI ha na ha na hU~M phaT:
rgya chen shugs ldan snying gar mdzum mo sgreng :
don grub thugs ka'i hA ljang 'od 'phros pas :
mdos gtor la phog mos pa bzhin du gyur :
oM na maHsarba ta thA ga ta a wa lo ki te oM sam+b+ha ra sam+b+ha ra hU~M:
ye shes skar mda' khu tshur snying gar bcang :
g.yon pas mchog sbyin 'degs steng mi bskyod pa'i :
thugs ka'i hU~M las 'od 'phros so sor thob :
oM dz+nyA na a ba lo ki te na maHsa man+ta s+pha ra Na rasmi b+ha wa ma hA ma Ni du ru du ru hri da ya dz+wa la hU~M phaT:
dbang bsgyur 'khor lo sor bsnol mthe bong gshibs :
spyi bor bcangs nang rnam snang thugs ka nas :
dzaHdmar 'od 'phros 'dod yon so sor phul :
dgyes nas bdag gis dbang du 'dus par gyur :
na maHsa man+ta bud+d+hA nAMHgra he shwa ri pra b+hany+dz+yo ti ma hA sa ma ye swA hA:
sngags dang phyag rgya bdun nam gsum gsum bya /
nang ltar 'bru lngas spel ba ni /
oM b+h+rU~M trAM hrIHA:
lan gsum brjod pas /
oM las ye shes lnga dang ldan par gyur :
b+h+rU~M las rin po che'i gzhal yas khang dang ldan par gyur :
trAM las 'dod pa'i yon tan lnga dang ldan par gyur :
hrIHlas gsung dbyangs yan lag drug cu dang ldan par gyur :
AHlas bza' btung bdud rtsi'i rgya mtsho dang ldan par gyur :
gzugs brnyan rnams srog chags dngos su gyur te :
lus mdzes shing lta na sdug pa :
ngag snyan pa :
yid dwangs pa :
lag na 'dod yon lnga'i rdzas thogs pa :
re re la yang mang po bsam gyis mi khyab pa 'phros nas :
rgyal ba rgya mtsho :
snang srid ma mo :
rigs drug sems can :
bu lon lan chags kyi bdag po :
snang srid lha 'dre thams cad re re la yang mdos gling bzhi ri rab skye 'gro sems can 'dod yon gyi bye brag bsam gyis mi khyab pa re re'i spyod yul dang mthun par bsams la :
mdos kyi dngos po de dag thams cad rang bzhin gyis rnam par dag pa skye 'gag med par byin gyis brlab par gyur :
na mo /
bdag gi bsam pa'i stobs dang ni //
zhes sogs bden stobs kyang brjod /
de nas lha bskyed pa ni /
hU~M:
chos rnams thams cad rang gi sems nyid de :
zhes pa nas /
de lta'i sku ru gsal bar bskyed par bya :
zhes pa'i bar song rjes /
dbang bskur zhing byin gyis brlab pa ni /
rdo rje'i phyag rgya gnas gsum du 'ching zhing /
oM sarba ta thA ga ta ma hA kA ya badzra swa b+hA ba At+ma ko\u0f85 haM:
de bzhin du wA ka dang tsit+ta yang sbyar zhing /
rang gi spyi mgrin snying gar zla ba pad+ma nyi ma la gnas pa'i oM AHhU~M/
de'i 'od zer gyis de bzhin gshegs pa rnams kyi thugs rgyud bskul rdo rje gsum gyi lha tshogs nam mkha' gang bar byon nas yi ge gsum la thim /
yongs su gyur pa las rnam snang 'od dpag med mi bskyod pa dang bcas pa'i skur gyur par bsam mo //
de nas rigs lnga'i phyag rgya spyi bo'i gnas lngar 'ching zhing /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
de bzhin du shUn+ya tA'i tshab tu A dar sha dang sa mA tA dang pra t+ya baik+Sha NA dang kr-i t+yA nuSh+Tha Na rnams bcug pa brjod cing /
spyi bo'i gnas lngar de bzhin gshegs pa lnga rjes chags kyis zhu ba'i ye shes lnga'i chu rgyun gyis dbang bskur nyon mongs pa lnga sbyangs /
phung po lnga sangs rgyas lngar gnas bsgyur nas dbang rtags su de bzhin gshegs pa rigs lngas dbu brgyan par gyur /
de nas spyan 'dren nas bzung ha ha ho ho he he da rol cig :
ces pa'i bar dkyus ltar bya /
drug pa bstod cing phrin las bcol ba'i skabs gtso 'khor rim par bskul ba'i rjes la dus la bab :ces pa re re'i mjug tu /
dam rdzas rmad du byung ba'i gtor ma dang :
rang rang mthun pa'i mchod pa 'di bzhes la :
bdag cag rnal 'byor 'khor dang bcas pa la :
mi mthun gnod pa'i tshogs rnams zhi bar mdzod :
tshe dang dbang mnga' longs spyod rgyas par spel :
log par lta ba ma lus dbang du sdus :
bstan pa 'jig pa'i dgra bgegs myur du sgrol :
ces kun la sbyar ro //
bdun pa bsnyen cing sgrub pa ni /
las byang ltar ji ltar rigs pa skabs thob dang sbyar te gtso 'khor dang zlog sngags sogs 'gros brtsis te bzla'o //
skabs 'dir glud yas kyi 'phyong 'brang 'don pa'i gyer ni smreng bsdus pa 'di tsam zhig gyer ba mi 'gal lo snyam bkod pa ni /
hU~M/
rnal 'byor dbang phyug bdag cag gis //
dka' dgus bsags nas mthun dgu bsdebs //
dka' ba mi las btsal ba'i mdos //
sra ba brag las brkos pa'i mdos //
rdzas dang yas kyis gzhi bzung nas //
sngags dang phyag rgyas byin gyis brlabs //
ting 'dzin dag pas 'dod dgur bsgyur //
bca' bca' de ni brdar brdar nas //
skyes pa dmag la chas pa 'dra //
btags btags de ni brgyan brgyan nas //
na chung bag mar chas pa 'dra //
bris bris de ni bkod bkod nas //
stag gzig tshang nas thon pa 'dra //
snang srid lha 'dre thams cad kun //
srid pa'i mdos chen 'di la gzigs //
'phan gdugs nam rgyang gur la ltos //
za 'og gur khyim phub pa 'dra //
shing ris mang po bris la ltos //
'jig rten snang srid mkha' la shar //
mda' 'phang mang po 'khrigs la ltos //
mkha' la 'ja' tshon 'khyil ba 'dra //
ri rab gling bzhi gling phran bcas //
mthun pa'i rdzas dang yas kyis bskor //
lha srin dam rdzas gnyan po bsags //
'di lta bu yi mdos chen 'di //
bdag dang rgyu sbyor 'khor cas kyi //
tshe dang srog gi glud du 'bul //
yul dang mkhar gyi glud du 'bul //
nor dang rdzas kyi glud du 'bul //
chag che nyam nga bzlog tu gsol //
bcol pa'i las rnams sgrub par mdzod //
de nas tshogs byin rlabs nas bar pa'i bar las gzhung ltar dang /
gser skyems nas zhal stob kyi bar bsgral las rnams gshin rje dregs 'joms bzhin byas la /
las gzhung ltar lhag ma gtang /
de nas /
hU~M:
yab gcig khro rgyal gshin rje'i gshed po ni :
zhes pa nas /
gdug pa 'dul mdzad khro bos bzlog tu gsol :
hU~M:
sngon tshe ltas ngan bzlog pa gang nas byung :
zhes pa'i skabs /
dgra dang bgegs kyi steng du zlog :
ces pa re re'i mjug tu /
mdos bdag la sogs   de yang phyag bzhes su gnang ba ltar la stod kyi sngags sgrub tu bskul gyi dus la bab ces pa'i mjug tu sbyar bar gsungs 'dug pas dpyad par 'tshal lo //
zhes pa'i bar dang /
mdos longs shig :
zor bdag la sogs zor rgyob cig :
khram bdag la sogs khram rgyob cig :
rgyal mtshan 'di ni sku yi rten :
mdzes pa'i dar zab 'di bzhes la :
lus kyi sbyor ba ngan pa rnams :
bstan pa 'jig pa'i dgra la zlog :
rgyang bu 'di ni gsung gi rten :
mdzes pa'i rgyan cha 'di bzhes la :
ngag gi dmod pa'i dug dbal rnams :
bstan pa 'jig pa'i dgra la zlog :
nam mkha' 'di ni thugs kyi rten :
ye shes lnga ldan 'di bzhes la :
yid kyi gdug pa'i bsam ngan rnams :
bstan pa 'jig pa'i dgra la zlog :
mthun pa'i dam rdzas dkor gyi dbyig :
spyan gzigs sna tshogs 'di bzhes la :
mi mthun gnod pa ma lus pa :
dgra dang bgegs kyi steng du zlog :
ces pa kun la sbyar zhing bar 'dir glud bsngo ba ni /
sngags drug phyag rgya drug gis byin gyis brlabs la /
hU~M:
nyon cig 'chi bdag gshin rje sogs :
snang srid lha srin dregs pa can :
'khor dang bcas pa khyed rnams la :
bdag dang rgyu sbyor yon bdag gi :
tshe dang srog gi glud 'bul lo :
'bru bzang ngar gyi mi bo che :
khams lnga'i rang bzhin nyid las grub :
rnam shes tshogs brgyad yang dag ldan :
gzugs mdzes sgeg 'gros lams se lam :
smra mkhas ngag snyan kyu ru ru :
sems ni rtog dpyod hrig ge hrig :
mdzes pa'i gos rgyan pu ru ru :
bza' btung longs spyod spungs se spung :
'di 'dra'i glud bzang ya mtshan can :
ting 'dzin sngags dang phyag rgya dang :
chos nyid rol pa'i mthu las grub :
mi bas glud dga' bzhes su gsol :
bzhes nas bdag dang rgyu sbyor la :
gdug rtsub sems kyi khro ba spongs :
bzung pa thongs la bcings pa khrol :
zos pa skyugs la shi ba gsos :
zhi dang byams pa'i sems kyis ni :
'chi ba'i 'jigs pa zhi bar mdzod :
ces brjod cing nub mtha' mar lho phyogs kyi grong zad pa'i mthar bskyal lo //
de nas /
hU~M:
yab cig 'jam dpal gshin rje ni :
zhes pa nas /
thams cad zlog pa'i phrin las mdzod :
ces pa'i bar btang nas sngags rnams ci rigs bzlas mthar thal rdeb lan gsum byas la /
thun gtor la dmigs bya dgug
/slar bdud rtsir bsgyur nas a kro bcu bdun mas bsngo /
de nyid dmar chen gtor zor sogs kyis phyir 'phang /
de nas chos skyong spyi sgos kyi gtor chog skong gso'i rim pa rnams dang /
gzhung gi bstan skyong gtang rag gi mchod bstod 'dod gsol bdag bskyed kyi nyer bsdu bsngo smon shis brjod rnams bya'o //
gsum pa rjes kyi rim pa ni /
sgrub pa'i zhag grangs rdzogs nas mdos 'phang ba'i nyin zlog byang rdzogs pa'i bar dkyus bzhin las /   'di nyin spyi sgos kyi skong gso tshogs mchod gong du byed /
mchan /
de nas gtang rag gi mchod bstod yig brgyas bzod par gsol /
ye shes pa rten la bstims pa'am btegs dam tshig pa bsdu /
slar yang mdos zor rnams skad cig gis 'jam dpal gshin rje'i gshed sogs kyi mthar hrIHSh+Ti sogs zlog sngags bzla bzhin par zor bskor dang thal rdeb bya /
zor snod mdos kyi mdun du bsgrig
/de'i mdun du dmar gtor rak+tas bran par dmigs bya dgug bstim byas pa bdud rtsir spel nas dmag lto'i tshul du /
bcom ldan gshin rje gshed po 'khor bcas la :
zhes sogs kyis 'bul /
srid pa hu'i phyag rgya dkar gtor dang bcas pa'ang bsham zhing zor lam 'then /
de nas dmar gtor bcu drug gser skyems dang bcas pa bsham zhing byin gyis brlabs pa las rdor gyis sgrub khang gi thogs nas 'phang ba dang bstun /
hU~M:
nyi ma lho phyogs pha ki na :
zhes pa nas /
thi mur ya ma ra tri b+h+yo :zhes pa'i bar gye+er /
de nas slob dpon drag po'i chas su zhugs sgrub grogs gzhan rnams dang bcas /
phyogs bzhi mtshams brgyad sogs gser skyems dang sgo dbye rnams byas la rol mo'i sgra dang bcas pas gza'i rgyu phyogs dang bstun gang du 'phang ba'i sar song la /
thog mar gser skyems gtang /
dkar gtor bsngo zhing 'dod don gsol /
dmigs bya dgug gzhug byas la /
b+h+yo :
bdag gis ma nyes ma lan no :
zhes sogs zor bskul dang zor rnams rim par 'phang /
de nas /
hU~M:
drag po zor gyi dpung tshogs dgra la b+h+yo :
sdang dgra gnod bgegs thal ba'i rdul du rlogs :
las ngan dgra bo yid la brnag pa 'di'i :
mi sod khyim shigs nor phyugs thal bar rlogs :
dgra bgegs rtsad nas gcod pa'i phrin las mdzod :
b+h+yo b+h+yo sdang ba'i dgra la b+h+yo :
b+h+yo b+h+yo gnod pa'i bgegs la b+h+yo :
b+h+yo b+h+yo za ba'i 'dre la b+h+yo :
b+h+yo b+h+yo phung ba'i sri la b+h+yo :
zor zor dmigs pa'i yul du zor :
zhes dgra bgegs gang la bya ba'i phyogs su 'phang zhing /
rol mo'i sgra drag po dang bcas 'phangs pas /
dgra bo'i rnam shes mar me bsad pa ltar song /
gnas lus longs spyod thams cad rjes med du brlag par bsam zhing /
thal mo dang dul mo brdab bo //
hU~M/
bdag nyid khro rgyal thugs ka nas //
sogs kyis srung 'khor bsgom zhing slob dpon gyis rting mnan te phyi mig mi blta bar 'ong /
spyir mdos gang du gtong ba'i phyogs ni /
rten mdos su byed na sgrub khang du bzhugs su gsol /
skong mdos su byed na sgrub khang gi rtser gshegs /
zlog par byed na sgrub khang steng du dgra la gtad btsugs /
nad sna dang gnod pa zhi bar 'dod na khrom lam du btang /
bsad pa gtso bor byed na dgra phyogs su btang /
g.yul ngo bzlog na dmag dpung gi gdong du btang ba sogs spyi ltar shes par bya'o //
de nas sgo drung du gtor gzhong bshal ba'i phud kyis bstan ma bskyang /
dmigs bya bkug pa'i khar gtor gzhong kha sbubs pa ri rab tu bsams la /
hU~M:
stong gsum 'jig rten gzhal yas na :
sogs kyis bro brdung bya /
nang du log nas tshe 'gugs chos skyong gi gtor skyong sogs rjes chog rnams bya zhing /
gtang rag gi mchod bstod dang bzod gsol bya /
rten yod pa rnams brtan bzhugs dang /
med pa rnams gshegs /
dam tshig pa bsdus nas /
rdul tshon a kA ros bsdu zhing /
smon lam shis brjod rnams mtha' rgyas su bya'o //
!
yang gtor bzlog rkyang pa'i skabs su /
dkyil 'khor gyi dbus su gtor zor srin zhal can lto bar dug gsum 'khor lo bcug pa 'khor gyi bshos bu dang khrag kong bcad kha phyir bstan gyis bskor bar gtso 'khor gyi khram byang dang lha tsag btsugs /
mtshe yungs rtsang dmar rgyu rlon sha dum sogs drag rgyan rngam brjid dang ldan pa'i rtser dar nag gi gdugs phub pa many+dzi'i khar bkod pa'i shar du gtor zor bzhi /
lhor mda' zor /
nub tu rdo zor /
byang du khrag zor /
phyogs mtshams brgyad du kong zor rnams dang /
gzhan yang yon bdag gi glud /
phyi nang gi mchod pa sogs nyer mkho'i yo byad mtha' dag ma tshang ba med par 'du bya'o //
cho ga'i rim pa ni /
bdag bskyed bzlas pa'i bar song rjes /
mdos byin rlabs dang glud yas kyi 'phyong /
zlog pa'i skabs kyi /
mdos bdag la sogs mdos longs shig :
ces sogs dor ba tsam las gzhan sngar ltar dang /
nub mtha' mar tshogs mtha' ma'i zhal stob dang bstun /
'khor ling rnams bsreg
/dam tshig pa bsdus mthar /
slar yang gtor chen zor rdzas dang bcas pa rnams skad cig gis 'jam dpal gshin rje'i gshed sogs kyis bsgyur bar bya ba tsam khyad par ro /
!
/yang phyag 'tshal thub pa'i man ngag bya bar spro na /
dkyil 'khor gyi mdun lta bur /
dur rdo'i sgyed pu gsum gyi steng du yugs sa'i sla nga'i nang du dgra gzugs ngar mi skye mched dod pa mtho gang pa gcig byas la yi dam gyi bskyed rim dang ldan pas dgug gzhug drag tu byas la dgra dngos su bsam /
chang ril dgra'i lo grangs sam brgya rtsa brgyad byas la chang blugs /
'dod yon lngar byin gyis brlab /
sam b+ha ra'i sngags bdun gyis bsngo /
de bzhin gshegs pa bzhi'i mtshan brjod la /
mchod sbyin gyi gtor ma 'dod pa'i yon tan lnga dang ldan pa 'di dgra bo khyod la 'bul lo //
lan chags med do //
bu lon khyer ro //
sha 'khon dag par gyur cig
/ces lan gsum brjod la slar sa la phab ste lan gsum bskor bas kho klad yu 'khor bas kha rje bsod nams dbang thang thams cad skyugs /
de nas je chung je chung la song ste /
mthar sa 'og tu thibs kyis thim par bsgom /
slar dgug gzhug byas la /
rang nyid rgyal ba shAkya thub pa 'khor sangs rgyas stong rtsa gnyis kyis bskor bar bsgoms la /
dgra de la mos gus chen po byed cing phyag 'tshal /
phyag 'tshal dus /
dbu skra ring ba rnams ral gri dang spu gri
/thung ba rnams sog le la sogs par gyur nas de dag gis dgra bo'i sha khrag dmar thor btang bar bsam mo //
mthar dgra gzugs de nyid mdos gtor gyi skabs su bsreg par bya'o //
yang 'di nyid kyi sgo nas las kha sgyur gyi rim pa gzhan gsungs pa rnams ni gzhung dang dam pa'i gsung las shes par bya'o //
mi bsrun phas rgol gdug can tshogs rnams kun //
'joms byed 'char ka nag po'i las sbyor gyi //
lag len nyung ngur byas 'di bris pa'i dges //
log lta'i dgra bgegs ma lus thul bar shog
/ces 'joms byed 'char ka nag po'i cho ga'i lag len 'di ni so ston rig sngags 'chang ba mthu stobs rnam rgyal gyis lha rdzas bzang po'i rten dang bcas gsung gis bskul zhing /
nye char rig 'dzin 'dus sde'i che bsgres rnams dang /
nye bar gnas pa mi pham dang chos dbang gnyis kyis kyang yang yang gsos btab par brten rin chen rnam par rgyal bas me sbrul snon zla'i dmar phyogs la sbyar ba'i yi ge pa ni zam srag pa rdor legs bstan 'dzin gyis bgyis pa'o ///
/
