@#//
rdo rje phur pa'i gsang sgrub dang skong zlog rgyun khyer bsdus pa bzhugs so //

rat+na'i phur pa yang gsang bla med /
na maHshrI badzra ku mA ra ya /
phur pa'i gsang sgrub spros med ni /
tshom bu dang gtso phur gcig dang dpal gtor sogs ci 'dzom bsham /
phur bu lcags sam tsher ma can la bya ste /
srung phur sor drug
/zlog phur sor bzhi /
thun phur sor gsum bya /
lar ni gsang sgrub 'di /
bskyed rdzogs sems la longs spyod phyir :
zhes yang gsang rtsa ba'i sgrub pa thugs rnam dag cir yang mi dmigs nam mkha' lta bu'i ngang las rig rtsal 'gag med du dkyil 'khor gsum snang la rang bzhin med pa :
de kho na nyid gsal stong rnam par dag pa ma bcos rang gsal tshogs drug lhug par bzhag ste :
mtshan rtog bya rtsol dang bral ba'i ngang nas ngag grags stong 'dzin med du bzlas pa :
chos nyid 'dzin med rang grol dgongs bzlas zhes bya ste shin tu mthar thug pa'i bzlas pa'o :
zhes gsungs pa'i don gsang sgrub zab mo'i mngon rtogs nyams su len par 'dod pas /
bdag bskyed rgyun khyer rkyang pa la dam tshig gi rten du bsnyen phur tsam yod na legs shing med kyang chog
/mdun bskyed skong zlog sogs dang 'brel ba'i skabs /
mdun du stegs kyi khar 'bru tshom gyi dbus b+han+d+ha mtshan ldan 'bru'i gang bar sgrub phur yod na btsug
/gang ltar yang /
sman raka gtor gsum /
nyer spyod /
zor gtor /
tshogs kyi yo byad sogs bsham /
bde ba'i stan la 'dug nas skyabs sems ni /
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
lan gsum /
tshogs gsag ni /
bla ma yi dam mkha' 'gro gshegs :
nyi zla pad+ma'i gdan la bzhugs :
lus ngag yid gsum gus phyag 'tshal :
phyi nang gsang ba'i mchod pa 'bul :
nyams chag sdig sgrib mthol zhing bshags :
gsang sngags bsgrubs la rjes yi rang :
smin grol gsang sngags chos 'khor bskor :
mya ngan mi 'da' bzhugs gsol 'debs :
snying po sems can don du bsngo :
yang dag rdo rje'i don rtogs shog :
lan gsum /
bka' bsgo ba ni /
hU~M:
nyon cig bgegs dang log 'dren tshogs :
nga yi bka' las 'da' ma byed :
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
gdug cing sdang sems ldan pa rnams :
'di ru ma 'dug gzhan du dengs :
oM sum+b+ha ni sogs brjod /
mtshams gcod ni /
hU~M:
nga ni rang byung khro rgyal chen po ste :
sku gsung thugs las 'od zer rab 'phros shing :
steng 'og phyogs mtshams mtshon cha'i gur chen 'bar :
sus kyang 'da' ba'i skabs med rab tu gtams :
oM badzra tsakra tIk+Sh+Na karma kI la ya dz+wa la raM hU~M phaT:
byin 'beb ni /
hU~M:
nam mkha'i mtha' dang mnyam pa'i dkyil 'khor nas :
srid pa rdo rje phur pa grub pa'i lha :
rdo rje gzhon nu'i dkyil 'khor ma lus rnams :
thugs rje chen pos sgrib bkol mi mdzad cing :
dus las mi 'da' rdo rje'i dam tshig can :
thugs rje chen po'i phrin las rlabs po che :
bla med sgrub pa'i dkyil 'khor chen po 'dir :
gsang ba'i dkyil 'khor 'di la byin chen phob :
sku gsung thugs kyi byin chen dbab tu gsol :
ye shes lnga yi dbang mchog bskur du gsol :
oM sarba ta thA ga ta b+ha ga wAn :
sa ma ya ho :
sa ma ya satwaM:
mchod pa byin rlabs ni /
hU~M:
bla med mchog gi dkyil 'khor chen po 'dir :
phyi nang gsang ba'i mchod sprin dpag med rnams :
bde gshegs rgyal ba ma lus skong ba'i rdzas :
kun bzang mchod pa'i sprin bzhin gnas gyur cig :
oM AHhU~M:
ma hA sarba pany+tsa a mr-ita hU~M hrIHThA:
ma hA ba liM ta te dz+wa ba liM ta ba la ba te gu h+ya hrIHshwa sa ma ye hU~M:
ma hA rak+ta dz+wa la maN+Dal hU~M hrIHThA:
oM bo d+hi tsit+ta ga Na gu h+ya ta na sarba pU dza ho :
oM badzra puSh+pe nas /
shab+da pU dza AHhU~M:
dngos gzhi dam tshig bskyed pa ni /
hU~M:
ngang nyid rdo rje chos dbyings las :
ye shes dkyil 'khor chen po ni :
mthing nag gru gsum 'bar ba'i dkyil :
dur khrod brgyad kyis bskor ba'i dbus :
ye shes me phung 'bar ba'i klong :
rang snang ye shes las grub pa'i :
gzhal yas khang gi dbus pad+ma :
nyi zla bdud bzhi bsnol ba'i steng :
mthing nag hU~M gi 'phro 'du las :
bdag nyid ma bcos rdzogs pa'i sku :
dpal chen rdo rje gzhon nu che :
mthing nag zhal gsum phyag drug pa :
zhabs bzhi gyad kyi 'dor thabs bgrad :
g.yas dkar g.yon dmar dbus mthing nag :
rigs lngas dbu brgyan thugs srog hU~M:
spyan dgu sdang mig phyogs bcur gzigs :
zhal gdangs ljags 'dril mche ba gtsigs :
g.yas gnyis rtse dgu rtse lnga ste :
g.yon gnyis me phung kha T+wAM 'dzin :
mtha' gnyis ri rab phur bu 'dril :
dur khrod rab 'jigs chas rnams rdzogs :
yum chen 'khor lo rgyas 'debs ma :
mthing skya zhal gcig phyag gnyis te :
g.yas pas ut+pal mgul nas 'khyud :
g.yon pas dung dmar gtso la stob :
dpral bar hU~M kAr yab yum sngo :
mgrin par rta mgrin yab yum dmar :
thugs kar gshin rje yab yum sngo :
lte gong bdud rtsi yab yum ljang :   ser /
lte bar mi g.yo yab yum ljang :   nag
/gsang gnas stobs chen yab yum sngo :
dpung g.yas rnam rgyal yab yum dkar :
dpung g.yon dbyug sngon yab yum sngo :
brla g.yas 'dod rgyal yab yum dmar :   skya /
brla g.yon khams gsum yab yum ser :   nag
/phyogs bzhir rigs bzhi rtsibs bcu la :
khro bcu yab yum za gsod bcas :
de ltar khro bo nyer bzhi rnams :
zhal gsum phyag drug zhabs bzhi bgrad :
rdo rje'i gshog pa dur khrod chas :
rang rtags mtshon cha sna tshogs 'dzin :
sgo bzhir sgo ma gdong can bzhi :
dkyil 'khor mu ran khor yug tu :
sras dang sprul pa bka' sdod bcas :
bdag nyid shwa na sa bdag dang :
bse lcags dung gi skyes bu'i tshogs :
gtso 'khor yongs su rdzogs par bskyed :
gtso bo'i thugs kar nyi ma'i steng :
sems dpa' tshon gang phur bu 'dril :
de yi thugs kar nyi ma'i steng :
gser gyi rdo rje nas 'bras tsam :
lte bar hU~M la sngags kyis bskor :
lha rnams rang rang spyi bor oM:
mgrin par AHdang thugs kar hU~M:
phyogs bcu'i rgyal ba thams cad kyis :
dbang bskur byin gyis brlabs pa yis :
dbang rtags don yod grub pas brgyan :
oM hU~M swA AM hA:
mUM lAM mAM pAM tAM:

rang rang thugs ka'i 'od zer gyis ye shes pa spyan drang ste /
hU~M:
skye med rnag dag chos kyi dbyings nyid las :
skye ba'i cho 'phrul 'bar ba'i skur ston pa :
rdo rje gzhon nu 'khor dang bcas pa yang :
chos kyi dbyings nas gnas 'dir gshegs su gsol :
srid pa rdo rje phur bu bsgrub pa dang :
dbang dang dngos grub ma lus stsol ba'i phyir :
ye shes khro rgyal 'khor bcas gshegs su gsol :
dzaHhU~M baM ho :
badzra sa ma ya dza :
zhes pas spyan drangs /
sa ma ya tiSh+Tha lhan :
zhes pas bzhugs su gsol /
a ti pU ho :
pra tIts+tsha ho :
zhes phyag bya /
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan pa :
dam tshig bzhin las ci bder bzhes su gsol :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
pany+tsa a mr-ita ba liM ta rak+ta khA hi :
zhes pas mchod /
bstod pa ni /
hU~M:
dpal chen rdo rje gzhon nu khro bo'i rgyal :
chos dbyings rnam dag 'khor lo rgyas 'debs yum :
thabs shes sku las sprul pa'i khro bo bcu :
rang bzhin dbyings nas shar ba'i khro mo bcu :
sprul pa las la mngags pa'i khra thabs tshogs :
za gsod mche ba rtags kyi gshog pa can :
dkyil 'khor phyogs bzhi skyong ba'i sgo ma bzhi :
gsod pa'i las mdzad phur srung bcu gnyis dang :
bse lcags dung gi skyes bu la sogs te :
phur pa'i srung mar zhal bzhes dam can tshogs :
'khor dang bcas la phyag 'tshal bstod par bgyi :
khyed kyi thugs rje thugs dam dus la bab :
mngon spyod drag po'i phrin las 'grub par mdzod :
de nas dzapa? bzla ste /
thugs ka'i 'od zer phyogs bcur 'phros pas rgyal ba rnams kyi thugs dam gnad nas bskul te /
rgyal ba thams cad kyi sku gsung thugs kyi byin rlabs thams cad oM dkar /
AHdmar /
hU~M mthing gsum gyi tshul du rang gi gnas gsum du bar ma chad du thim pas /
rgyal ba rnams kyi thugs rje dang byin rlabs nus pa thams cad rdo rje phur pa'i lha tshogs kyi ngo bor sib sib bdag la thim par bsgom zhing bzlas pas go cha'i lha rnams kyis kyang bzlas pa di ri ri byed par bsam /
thugs ka'i sngags phreng klog pa'i tshul du /
oM badzra kI li kI la ya sarba big+h+nAM baM hU~M phaT:
'bru bcu gsum 'di ci rigs pa bzla /
dngos gzhi sgrub pa'i dus sngags phreng bdag gi zhal nas mdun bskyed kyi zhal du zhugs /
lte ba nas bdag gi lte bar zhugs pa dang /
de'i 'od zer gyis phrin las bzhi rgyun du bsgrub pa dang /
dkar ser dmar ljang gis las so sor bsgrub pa spyi ltar ro //
yang yab zhal nas yum zhal du zhugs /
b+ha ga nas 'od zer 'jug pas phrin las bzhi bsgrub pa'ang bya'o //
thun mthar /
oM badzra kI li kI la ya dzaHhU~M baM ho :
ka taM ka ye :
dza ye bi dza ye :
a dzi te a pa rA dzi te :
mA ra se na pra mar+d+ha na ye sarba big+h+nAM baM hU~M phaT:
sgrub pa las sbyor dril ba'o //
gang zag sbyang pa sngon song dang bsnyen sgrub las kyi 'phro can la /
dus rtags grangs ni ma nges te gzhung ltar rtags dang mtshan ma thon na /
zhag gcig la rtags rdzogs kyang bsnyen sgrub rdzogs pa ste :
gang 'dod las la sbyar bas 'grub :
ces gsungs pa dang /
mdor bsdu na /
sku gsung thugs rtags gang dang gang snang gsum tshang ba brtan pa thob nas bsnyen pa rdzogs pa ste gang 'dod las 'grub par gsungs pa'o :
zhes so //
thun bsdu ba na dbyangs gsal rten snying dang /
mchod bstod yig brgya bzla /
tshogs mchod byed par spro na /
tshogs rdzas bdud rtsis bsang ste /
oM badzra a mr-ita kuN+Da lI ha na ha na hU~M phaT:
sarba dra byaM bi sho d+ha ni hU~M phaT:
raM yaM khaM:
tshogs rdzas kyi dngos po rnams raM las me byung bas gzung 'dzin bsregs /
yaM las rlung g.yos pas bag chags gtor /
khaM las chu spros pas gnyis 'dzin bkrus /
oM gyis mang zhing rgya che bar byas /
AHsa ye shes bdud rtsi dpag tu med par spel /
hU~M gis mchod pa'i gnas su phul te dgyes pa skong bar gyur /
oM AHhU~M gis brlab /
tshogs la spyan drang ba ni /
hU~M:
srid pa'i phur bu bsgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
tshogs dang po mchod pa ni /
hU~M:
dpal chen rdo rje gzhon nu dang :
yum chen 'khor lo rgyas 'debs ma :
sras mchog kI la rigs bzhir bcas :
khro bcu za gsod pho nya'i tshogs :
zhal zas tshogs kyi mchod pa bzhes :
dam tshig chen po'i dus la bab :
mthu rtsa dbyung ba'i dus la bab :
shwa na bdag nyid sa bdag ma :
tshogs kyi mchod pa bzhes su gsol :
ga Na tsakra sarba pU dza khA hi :
bar pa bshags pa ni /
hU~M:
bsgrub pa'i dkyil 'khor lha tshogs rnams :
dam tshig chen po'i dus la bab :
bdag cag ma rig lus ngag yid :
bag med nyes pa'i dbang gyur te :
rdo rje gzhon nu yab yum dang :
sras mchog khro bo khra thabs bcas :
shwa na bdag nyid sa bdag ma :
skyes bu ging dang dge bsnyen bcas :
khyed rnams thugs dang ci 'gal ba :
tshogs kyi mchod pas bskang zhing bshags :
zhes dang yi ge brgya pa brjod /
tshogs tha ma dang gtor ma ling+ga bcas la dgug gzhug bya ba ni /
na mo /
rig 'dzin grub thob brgyud pa'i bla ma rnams kyi bka' bden pa dang /
dkon mchog gsum gyi bka' bden pa dang /
chos nyid rnam par dag pa'i bka' bden pa dang /
rten 'brel bslu ba med pa'i bka' bden pa dang /
yi dam rdo rje gzhon nu bdud 'dul phur pa'i lha tshogs yi dam rgyud sde drug gi lha tshogs rnams kyi bka' bden pa dang /
ma cig dpal ldan lha mo re ma tI mched bzhi la sogs pa bka' srung gter srung rgya mtsho'i bka' bden pa dang /
bden pa chen po de dag gi mthus /
spyir zhing bcu tshang ba bstan pa'i spyi dgra /
rnal 'byor pa bdag la do bsdo zhing 'gras tshol ba'i sgos dgra /
bsam ngan dug sbyor byed pa'i byad ma /
bar chad byed pa'i bdud bgegs dam sri /
khyad par du yang bdag cag dpon slob mi nor rta phyugs dang bcas pa'i tshe la rku ba /
srog la 'jab pa /
bla la khyer ba /
yid la rlom pa /
god kha dang cho 'phrul gtong ba /
dang po nad kyi sna 'dren pa /
bar du nad kyi tshang bca' ba /
tha ma nad kyis srog 'phrog par byed pa'i nad 'dre gcong sri /
za 'dre shi gshed /
god 'dre god sri /
dar sri chung sri /
srog gcod dbugs len /
tshe len bdud gcod /
sgab 'dre phung 'dre /
gnod cing 'tshe bar byed pa gang yin pa thams cad kyi bla srog rnam par shes pa sa 'og sa steng sa bla srid pa gsum gar gnas kyang rang dbang med par skad cig yud tsam la dmigs pa'i rten 'di la khug cig
/ces dang /
dza :
dpal chen khro rgyal rnams kyi bka' nyan cing :
bstan pa'i ru dra sgrol bar dam bcas pa'i :
phur pa'i las mkhan srung ma bcu gnyis tshogs :
brnag pa'i las la ma g.yel dam can rnams :
gsang sngags gnyan gyi srung ma ma mo che :
dpal gyi bka' nyan shwa na mched bzhi ni :
lcags kyi spyang mo 'jigs pa'i mgo dgu ma :
gser gyi 'phar ba myur ba'i lce brgyad ma :
zangs kyi wa mo mgyogs pa'i rkang gsum ma :
g.yu yi khyi mo zug pa'i sgra sgrog ma :
sngon tshe dpal chen spyan sngar khas blangs bzhin :
rdo rje phur pa'i phrin las dus la bab :
rnal 'byor bdag la bdo ba'i dgra byung na :
las mkhan dmar nag dgra bgegs sgrol la shog :
dza :
dgra bo'i srog gcod re tI mched bzhi ni :
'jigs byed mthing nag rdo rje re ma tI:
za byed dmar nag rdo rje re ma Ti :
gsod byed ser nag rdo rje re ma dza :
srog gcod ljang nag rdo rje re ma dzu :
sngon tshe dpal chen spyan sngar khas blangs bzhin :
rdo rje phur pa'i phrin las dus la bab :
rnal 'byor bdag la bdo ba'i dgra byung na :
las mkhan dmar nag mthu rtsal ma chung zhig :
dza :
srog gcod nag mo bse yi bu mo bzhi :
bdud kyi bu mo ya byin mthu mo che :
gza' yi bu mo de byin drag rtsal can :
btsan gyi bu mo bse byin rdzu 'phrul can :
klu yi bu mo phag byin gdug rtsub can :
sngon tshe dpal chen spyan sngar khas blangs bzhin :
rdo rje phur pa'i phrin las dus la bab :
rnal 'byor bdag la ma nyes dgra byung na :
gdug rtsub can rnams las la da rgyugs shig :
dza :
ma mo rnams kyi ming po ging chen bzhi :
'dzin ging dmar po 'dzin pa'i lcags kyu thogs :
'ching ging nag po 'ching ba'i zhags pa thogs :
sgrol ging dkar po shel gyi spu gri phyar :
za ging sngon po dung gi mche ba gtsigs :
mgyogs ging rgyug pa'i glog dmar gdug pa'i tshogs :
las byed drag shul can rnams dus la bab :
khyod kyi mthu rtsal dbyung ba'i dus la bab :
phur pa'i srung ma dam can las mkhan rnams :
thugs dam gnad nas bskul lo ma g.yel cig :
b+h+yo :
nyi shu rtsa bzhi'i dur khrod gnas kyi bdag :
dpal gyi bka' nyan dkyil 'khor mu ran skyong :
dbang phyug nyer brgyad mthu dang rdzu 'phrul can :
rnal 'byor bu bzhin skyong ba'i dam can rnams :
dgra bgegs srog dbugs len pa'i las mkhan ma :
dpal chen las mkhan tshogs kyi dus la bab :
bdag ni phur pa sgrub pa'i rig 'dzin te :
khyed rnams phur pa'i srung ma mthu rtsal can :
sngon tshe slob dpon pad+ma'i bka' bzhin du :
thugs dam dus la bab bo phrin las mdzod :
hU~M:
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mched bzhi'i dus la bab :
re tI mched bzhi'i dus la bab :
bse mo mched bzhi'i dus la bab :
skyes bu mched bzhi'i dus la bab :
dbang mo nyer brgyad dus la bab :
khyed rnams dpal gyi pho nya ste :
rbad cing bskul ba nga yis byed :
gdug cing sdang sems ldan pa rnams :
lha 'am 'on te bdud kyang rung :
nga la sdang bar byed pa yi :
mthu dang rdzu 'phrul med par byos :
yud tsam gyis ni 'dir khug la :
mngon spyod tshul bzhin bsgral ba dang :
lus ngag rdul du bshig nas kyang :
sdug bsngal nyams su myong bar mdzod :
ces dang /
oM badzra kI li kI la ya sarba big+h+nAM baM hU~M phaT:
dzaHhU~M A:
ma rak+mo yak+mo :
kA la rU pa :
snying rtsa la yaM yaM:
srog rtsa la yaM yaM:
snying rtsa la phril phril :
srog la chum chum :
tsit+ta srog la dung dung :
snying khrag shad dza :
thum ri li li :
snying tseg tseg :
'ur 'ur :
shig shig :
'gul 'gul :
myag myag :
sod sod :
d+ha ti ma ma karma shI kraM ka ra ye :
mA ra se na pra mar+d+ha na ye hU~M phaT:
dgra bgegs dam sri mA ra ya rbad sod :
ces tshogs tha ma dang ling+ga bsgral /
rak+ta bran la /
hU~M:
bdag ni rnal 'byor sgrub pa po :
byang chub mchog tu sems bskyed cing :
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa rnams :
khro bo chen po'i byin rlabs kyis :
mngon spyod tshul bzhin bsgral nas kyang :
dkyil 'khor lha tshogs zhal du bstab :
phur srung bcu drug zhal du bstab :
dbang mo nyer brgyad zhal du bstab :
oM badzra kI li kI la ya :
b+hin+d+ha ya b+hin+d+ha ya :
dgra bgegs kyi sha khrag rus pa la khA hi :
'byung ba lnga la khA hi :
khams chen bco brgyad la khA hi :
skye mched bcu gnyis la khA hi :
zhes bstabs pas /
thugs dam bskang zhing zlog pa'i phrin las bcol te /
hU~M/
snang srid phur bus gdab pa'i phyi //
rdo rje gzhon nu'i thugs dam bskang /
khams gsum 'khor ba rgyas 'debs phyir //
'khor lo rgyas 'debs thugs dam bskang //
mi dge bcu po tshar gcod phyir /
khro rgyal pha bcu'i thugs dam bskang //
dge bcu phar phyin bcu spyod phyir /
khro mo ma bcu'i thugs\u0f8e
phyogs bcur sprul pa 'gyed pa'i phyir /
khra thabs nyi shu'i thugs\u0f8e
gdug pa'i dgra bgegs tshar gcod phyir //
sras mchog rigs bzhi'i thugs\u0f8e
phrin las rnam bzhi bsgrub pa'i phyir //
sgo ma bzhi yi thugs\u0f8e
bstan pa'i dgra bgegs tshar gcod phyir //
phur srung bcu gnyis thugs\u0f8e
las rnams myur du bsgrub pa'i phyir //
bse lcags dung gi skyes bu'i thugs\u0f8e
mthu rtsal dmag dpung bskyed pa'i phyir //
'khor tshogs sprul pa'i thugs\u0f8e
khrag nad rims nad bzlog pa'i phyir //
dbang phyug nyer brgyad thugs\u0f8e
phyi nang 'khrug rtsod bzlog pa'i phyir //
dge bsnyen nyer gcig thugs\u0f8e
dal yams rkyen kha bzlog pa'i phyir //
bstan ma bcu gnyis thugs\u0f8e
mi nad phyugs nad bzlog pa'i phyir //
ma mo bcu gnyis thugs\u0f8e
zab gter bstan pa srung ba'i phyir //
ldang lha mched gsum thugs\u0f8e
dgra la cho 'phrul 'beb pa'i phyir //
dregs pa lnga bsdus thugs\u0f8e
snang srid gsal bar ston pa'i phyir //
snying drung btsan po'i thugs\u0f8e
bskangs gyur dbang dang dngos grub stsol //
hU~M/
stong gsum stong gi 'jig rten 'dir //
mthu rtsal can rnams dgongs su gsol //
de ltar bskangs bskangs gsol gsol nas //
da ni zlog pa'i phrin las mdzod //
rnal 'byor bdag cag 'khor bcas la //
yas kyi bdud g.yos dgra la zlogs //
mas kyi sri langs dgra la zlogs //
nye ba'i byol gtong dgra la\u0f8e
rbod gtong rbad 'dre dgra la\u0f8e
phur kha gtad khrom dgra la\u0f8e
khrag zor nad zor dgra la\u0f8e
phan tshan rgyab 'dre dgra la\u0f8e
dar tshan stong 'dre dgra la\u0f8e
gshin rje'i 'phrul 'khor dgra la\u0f8e
ma mo'i dal yams dgra la\u0f8e
bdud kyi khram kha dgra la\u0f8e
btsan gyi rgyan kha dgra la\u0f8e
sa bdag gdug byed dgra la\u0f8e
rgyal po'i smyo 'dre dgra la\u0f8e
gza' yi king kang dgra la\u0f8e
mu stegs ngan sngags dgra la\u0f8e
the'u rang sris rkun dgra la\u0f8e
nad kha rims kha dgra la\u0f8e
lo kag zla kag dgra la\u0f8e
mo ngan rmis ltas ngan pa zlogs //
ltas ngan brgyad cu rtsa gcig zlogs //
ye 'drog sum brgya drug cu\u0f8e
glo bur dgu bcu rtsa gcig\u0f8e
dus min 'chi ba rnam brgyad\u0f8e
g.yas nas pho brgyas mda' 'phen\u0f8e
g.yon nas mo brgyas dug g.yos\u0f8e
mi nag skye bo'i ya ga\u0f8e
bran g.yog ngan pa'i dmod mchu zlogs //
dgra la b+h+yo zlog bsgral du gsol :
bgegs la b+h+yo zlog rdul du rlogs :
oM badzra kI li kI la ya hU~M hU~M hU~M:
bdud pra mA ra ya rbad nan :
kha la dza ma li rbad nan :
rA tsa du ling shag rbad nan :
shig shig dum dum rbad nan :
tshal pa tshal pa rbad nan :
khroM khroM b+h+yo b+h+yo rbad nan :
rmugs rmugs rbad nan :
tir tir rbad nan :
tshal tshal rbad nan :
zhes zlog byang gyer /
tshar grangs byed na tshogs dum dang /
ling ro sogs gtor ma la sab nas skong zlog grangs gsog
/tshogs yod na rol /
lhag ma ni /
hU~M:
dpal chen karma he ru ka'i :
dpal gyi bka' nyan lhag sdud tshogs :
'dir gshegs bka' yi gtor ma longs :
bcol pa'i phrin las 'grub par mdzod :
bskul ba ni /
hU~M:
chos kyi dbyings nas rang byung grub pa'i lha :
phur pa rol pa'i dur khrod chen po nas :
shin tu mi bzad rab 'jigs skur ston pa :
phur pa yongs rdzogs drag po'i phrin las mdzod :
chad tho ni /
hU~M:
sngon tshe bar dang tha ma snyigs ma'i dus //
brgyud gsum rig 'dzin bla ma'i spyan snga ru //
mkha' 'gro chos skyong phur srung dam can gyis //
rang rtags srog gi snying po mngon du phul :
rang rang gzugs mchog mngon du bstan nas kyang :
dam tshig can la dngos grub stsol ba dang :
rnal 'byor tshe srog bsring bar ma chad dam :
sha khrag dmar gyi gtor ma blangs nas kyang :
bcol pa'i phrin las bsgrub par ma chad dam :
sngon tshe zhal bzhes dam las ma 'da' bar :
phrin las rnam bzhi lhun gyis grub pa dang :
rnal 'byor bcol pa'i phrin las 'grub par mdzod :
zor btegs la /
hU~M:
nga ni rdo rje gzhon nu che :
nga ni khro rgyal kun gyi rje :
nga ni khams gsum snying rje'i bdag :
nga ni gshin rje kun gyi gshed :
nga ni ma mo kun gyi yab :
nga las che btsan su yang med :
bka' sdod pho nya yongs rdzogs rnams :
dmag dpung skyed la ru mtshon phyor :
dmag sna dgra bo'i yul du drongs :
dam can dmag dpung nyi li li :
mtshon rtse phur rtse rongs se rong :
gtor zor rbab tu nyi li li :
mtshe yungs mda' ltar sha ra ra :
khrag thun dug rlangs chi li li :
srung ma rngams stabs khyugs se khyug :
ging rnams bshug pa di ri ri :
ma mo hab sgra lhags se lhag :
thams cad ru mtshon lhubs se lhub :
dgra bgegs snying la gtor zor rgyob :
nyams pa'i lnga phung rdul du rlogs :
yang gsang spu gri'i sngags sham ru /
hU~M hU~M pa ra big+h+nAM tshin+d+ha tshin+d+ha hU~M phaT:
b+hin+d+ha b+hin+d+ha hU~M phaT:
gr-ih+Na gr-ih+Na hU~M phaT:
ha na ha na hU~M phaT:
pa tsa pa tsa hU~M phaT:
b+han+d+ha b+han+d+ha hU~M phaT:
dgra bgegs gnod byed dam sri hur thums dza :
mA ra ya rbad rbad b+h+yo b+h+yo :
zhes 'phangs pas lha tshogs thams cad dgra yul du bya rgod thad la rub pa ltar rub ste phung thal rjes med du song bar bsam mo //
gtor gzhong bshal ba'i smad phud kyis brtan ma mchod pa ni /
b+h+yo :
slob dpon chen po pad+ma'i bka' bzhin du :
sangs rgyas bstan pa bsrung bar zhal bzhes pa'i :
'jig rten bod khams skyong ba bstan ma'i tshogs :
sngon tshe zhal bzhes dam las ma 'da' bar :
sha khrag dmar gyi gtor ma 'di longs la :
thugs dam rgyud bskul bcol pa'i phrin las mdzod :
ma ma hrIM hrIM badzra li la ma kha kha khA hi khA hi :
gtor gzhong sbubs la /
gnod byed dam sri sgab 'dre thams cad gtor gzhong ri rab 'bar ba'i 'og tu khug cig
/dzaHhU~M baM hoH
oM laM hU~M laM satwam+b+ha ya rak+sha mA ra ya nan :
zhes brjod pas dam sri ri rab 'og tu mnan par bsam /
slar la gyen du bzed la sman 'brus bkang /
gtang rag gi mchod bstod dang /
dngos grub blang ba ni /
hU~M:
rdo rje gzhon nu'i rig 'dzin rnams :
srid pa rdo rjer grub mdzod cig :
srid pa rdo rje phur pa'i lha :
ye shes khro bo grub par mdzod :
badzra ku mA ra kI la ya :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
A li kA li dang yi ge brgya pa bzlas pas lhag chad skong zhing nongs pa bshags /
hU~M hU~M hU~M:
snod bcud thams cad 'od zhu rang la 'dus //
rang yang mi dmigs 'od gsal stong pa'i ngang /

/slar yang dpal chen sku gsung thugs su gyur //
snang stong sgyu ma lta bu'i ngang nas spyod //
phaT phaT phaT:
oM badzra kI li kI la ya :
hU~M hU~M badzra kA wA tsi hU~M:
zhes lhar ldang zhing go cha bgo
/oM badzra tsakra tIk+Sh+Na karma kI la ya dz+wa la raM hU~M phaT:
ces srung 'khor gsal gdab /
dge ba 'di yis myur du bdag
/rdo rje gzhon nu 'grub gyur nas //
'gro ba gcig kyang ma lus pa //
de yi sa la 'god par shog
/ces sogs bsngo smon dang /
hU~M:
dus gsum bla ma sku gsum bdag nyid can :
dbyer med rang la rtogs pa'i bkra shis shog :
thabs shes zung 'jug snang stong yi dam lha :
don dam 'du 'bral med pa'i bkra shis shog :
'khor 'das chos la dbang bsgyur mkha' 'gro'i tshogs :
phyi nang bar chad zhi ba'i bkra shis shog :
mthu stobs bdud 'dul bka' srung gter bdag tshogs :
sangs rgyas bstan pa srung ba'i bkra shis shog :
ces sogs shis brjod ji ltar rigs pa bya'o ///
/bdag bskyed rgyun khyer rkyang pa la /
skyabs sems tshogs gsag mtshams gcod srung
'khor gyi rjes lha bskyed nas bzlas pa'i bar bya /
bzlas pa'i mjug tu mchod stod dang /
dngos grub blang ba man bgyis pas 'thus so ///
/tshogs mi byed par skong zlog rkyang pa byed na /
tshogs byin rlabs nas bshags pa'i bar bskyur /
dmar gtor dang ling chung la dmigs nas dgug bstim sogs gong ltar la /
zlog pa'i rjes rang du gtor ma 'phang /
de nas rjes chog gi mchod bstod sogs la 'jug kyang rung ngo //
rat+na'i lugs kyi phur pa yang gsang bla med kyi gsang sgrub skong zlog rgyun khyer bsdus pa 'di ni bdag rang phur pa la 'brel pa zhig bzhag na rten 'brel legs pa'i lung byang zhig mthong bas /
bdag rang gi thugs dam 'brel pa cung zad bya phyir gter gzhung nas bsdus te bsgrigs pa yin kyang man ngag 'ga' re gab par byas so //
zhes sngags 'chang a rA gas bris pa mang+ga laM///
/slar yang snga phyir bris pa'i lhan thabs dag min sna tshogs zhig 'dug pa gzhung dang bstun te dag gsal 'jug bder dkyus gcig tu many+dzu g+ho Shas bsdebs pa dge legs su gyur cig
/sarba dA mang+ga laM b+ha ba tu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
