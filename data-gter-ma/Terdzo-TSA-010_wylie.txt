@#//
'jam dpal gshin rje tshe bdag gi skong ba gnubs lugs bzhugs so //
dpal tshe bdag nag po'i lha la phyag 'tshal lo //
tshe bdag sgrub pa'i rnal 'byor pas //
nyams chag skong zhing bar chad zlog
/skong ba'i cho ga 'di ltar bya //
gzhung dang mthun pa'i gnas bcas te //
dkyil 'khor tshom bu ci rigs bya //
bam chen ma nyams mtshan ldan bzhag
/de yi rtsa lo yan lag dang //
gnas lngar sman raka gtor ma bsham //
phyi yi mchod pa'i mtha' skor te //
tsa ra lug dang bya la sogs //
srog chags mdangs dang dbugs kyi tshogs //
tshogs kyi mchod pa sna tshogs bsham //
gu gul sha chen gsur dang ni //
zhun chen mar me spos dud dang //
lhab lhub gos dang rol mo'i tshogs //
rnal 'byor dam tshig rab ldan pas //
skong ba'i cho ga chen po bya //
zil gnon chen po'i gzhung bsrangs la //
dzapa? dang tshogs bstod zin pa dang //
skong ba'i cho ga 'di ltar bya //
hU~M/
dur khrod chen po 'jigs pa'i pho brang nas //
gsang ba mchog gi gnas mchog dam pa ru //
ti ra zhing chen tshogs ni ri ltar spungs //
ar+g+haM rak+ta'i tshogs ni mtsho ltar bskyil //
mAM sa sha chen tshogs ni rbab ltar bsnyil //
keng rus lhu dum tshogs ni gangs ltar brtsigs //
zhun chen mar me'i tshogs ni skar ltar bkram //
gsur chen dud pa'i tshogs ni sprin ltar gtibs //
'dod yon tshogs kyi mchod pa nags ltar spungs //
lhab lhub gos kyi phod kha 'ja' ltar bkra //
srogs chags mdangs kyi mchod pa bcud dang ldan //
rol mo sgra yi mchod pa 'brug ltar sgrog
/bskang ngo bshags so tshe bdag lha tshogs rnams //
thugs dam bskangs la dgra bgegs rtsad nas chod //
bdag la dbang skur byin gyis brlab tu gsol //
hU~M/
chos kyi dbyings kyi pho brang chen po nas //
drag po e yi gzhal yas dam pa na //
klu 'bum gnyan khri sa bdag stong gi gdan //
lto 'phye phyogs skyong ma he brdzis pa'i khrir //
thabs dang shes rab nyi zla pad+ma'i gdan //
gshin rje pho mo bsnol ba'i gdan steng na //
nyon mongs dug lnga rkam chags 'joms pa'i lha //
srog bdud 'jam dpal tshe bdag nag po'i sku
/dug lnga'i tshul gyis dug lnga 'joms mdzad pa //
dgra bgegs bsgral pa'i dug lnga'i gzugs phung 'dis //
yab gcig phyag rgya zil gnon thugs dam bskang //
dgra bgegs dam nyams lus kyi tshogs bcas kyis //
yum chen gsod byed rgyal mo'i thugs dam bskang //
dgra bgegs dam nyams rnam shes phung po yis //
sras mchog ya ma rA dza'i thugs dam bskang //
dgra bgegs dam nyams tshor ba'i phung po yis //
dregs pa phyag na rdo rje'i thugs dam bskang //
dgra bgegs dam nyams 'du byed phung po yis //
rus sbal rngam pa mi zan thugs dam bskang //
dgra bgegs dam nyams 'du shes phung po yis //
rdo rje khyung chen rgyal po'i thugs dam bskang //
dgra bgegs dam nyams gzugs dang phrag dog gis //
phrag gong khyung mo gnyis kyi thugs dam bskang //
nu kha'i seng ge gnyis kyi thugs dam bskang //
sog kha'i stag mo gnyis kyi thugs dam bskang //
sta zur sbrul nag gnyis kyi thugs dam bskang //
sprul pa rgyan gyi lha brgyad thugs dam bskang //
yab gcig 'jam dpal sku yi dkyil 'khor du //
phyag rgya zil gnon rtsa ba'i lha tshogs rnams //
bskang ngo bshags so tshe bdag lha tshogs rnams //
thugs dam bskangs la dgra bgegs rtsad nas chod //
bdag la dbang skur byin gyis brlab tu gsol //
hU~M/
dur khrod chen po 'jigs pa'i pho brang na //
gsang ba mchog gi gnas mchog dam pa ru //
ti ra zhing chen tshogs ni ri ltar spungs //
ar+g+haM rak+ta'i tshogs ni mtsho ltar bskyil //
mAM sa sha chen tshogs ni rbab ltar bsnyil //
keng rus lhu dum tshogs ni gangs ltar brtsigs //
zhun chen mar me'i tshogs ni skar ltar bkram //
gsur chen dud pa'i tshogs ni sprin ltar gtibs //
'dod yon tshogs kyi mchod pa nags ltar spungs //
lhab lhub gos kyi phod ka 'ja' ltar bkra
/srog chags mdangs kyi mchod pa bcud dang ldan //
rol mo sgra yi mchod pa 'brug ltar sgrog
/bskang ngo bshags so tshe bdag lha tshogs rnams //
thugs dam bskangs la dgra bgegs rtsad nas chod //
bdag la dbang skur byin gyis brlab tu gsol //
hU~M/
rgya mtsho chen po'i gting rum du //
'chi bdag bye ba dgu khri ni //
dgra bgegs lus kyi tshogs bcas kyis //
las kyi mtha' sdud thugs dam bskang //
dmar nag gru gsum dkyil 'khor nas //
srog bdag Ar+Ya ma ru ni //
dgra bgegs ngag gi tshogs bcas kyis //
sgrol ging chen po'i thugs dam bskang //
lcags mkhar nag po sgo med na //
las kyi tshe bdag mgo dgu pa //
dgra bgegs yid kyi tshogs bcas kyis //
sprul pa chen po'i thugs dam bskang //
bskang ngo bshags so tshe bdag lha tshogs rnams //
thugs dam bskangs la dgra bgegs rtsad nas chod //
bdag la dbang skur byin gyis brlab tu gsol //
hU~M/
dur khrod 'jigs pa'i pho brang nas //
shar phyogs 'khor lo chen po na //
gshin rje ya ma rA tsa khyod //
dgra bgegs zhe sdang bsgral pas bskang //
lho phyogs 'khor lo chen po na //
gshin rje myos byed 'bar ba khyod //
dgra bgegs nga rgyal bsgral pas bskang //
nub phyogs 'khor lo chen po na //
gshin rje Ar+Ya ma ru khyod //
dgra bgegs 'dod chags bsgral pas bskang //
byang phyogs 'khor lo chen po na //
gshin rje ral pa tshar dgu khyod //
dgra bgegs phrag dog bsgral pas bskang //
'khor lo chen po'i dbyings shed na //
gshin rje chos kyi rgyal po khyod //
dgra bgegs gti mug bsgral pas bskang //
bskang ngo bshags so tshe bdag lha tshogs rnams //
thugs dam bskangs la dgra bgegs rtsad nas chod //
bdag la dbang skur byin gyis brlab tu gsol //
hU~M/
dur khrod 'jigs pa'i pho brang nas //
shar phyogs thod mkhar sgo med na //
dung gi mon pa seng mgo can //
dgra bgegs sha rus tshogs bcas kyis //
shar phyogs sgo gshed thugs dam bskang //
lho phyogs thod mkhar sgo med na //
lcags kyi mon pa stag mgo can //
dgra bgegs 'di yi rtsa dbugs kyis //
lho yi sgo gshed thugs dam bskang //
nub phyogs thod mkhar chen po na //
bse yi mon pa dred mgo can //
dgra bgegs sha khrag rus pa yis //
nub kyi sgo gshed thugs dam bskang //
byang phyogs thod mkhar chen po na //
gser gyi mon pa khyung mgo can //
dgra bgegs drod dang rnam shes kyis //
byang gi sgo gshed thugs dam bskang //
bskang ngo bshags so dngos grub stsol //
hU~M/
dur khrod 'jigs pa'i pho brang nas //
shar phyogs lcags mkhar nag po na //
he le khyab pa srog gi bdud //
dgra bgegs srog gi yul bcas kyis //
srog bdud khyod kyi thugs dam bskang //
lho phyogs lcags mkhar nag po na //
nag po 'dzum med lte ba'i bdud //
dgra bgegs lte ba'i yul bcas kyis //
lte bdud khyod kyi thugs dam bskang //
nub phyogs lcags mkhar sgo med na //
so 'dar 'khrigs pa ltag pa'i bdud //
dgra bgegs ltag pa'i yul bcas kyis //
ltag bdud khyod kyi thugs dam bskang //
byang phyogs lcags mkhar sgo med na //
ral pa spyir bcings rtsa yi bdud //
dgra bgegs rtsa yi yul bcas kyis //
rtsa bdud khyod kyi thugs dam bskang //
bskang ngo bshags so dngos grub stsol //
hU~M/
dur khrod 'jigs pa'i pho brang nas //
mun khang 'obs chen bcu gnyis na //
srog bdud 'chi bdag bcu gnyis khyod //
dgra bo'i tshangs bug yul bcas kyis //
b+he ba satwa'i thugs dam bskang //
dgra bo'i mig gi yul bcas kyis //
nor bu dge 'phel thugs dam bskang //
dgra bo'i rna yi yul bcas kyis //
ser nag 'joms byed thugs dam bskang //
dgra bo'i lce yi yul bcas kyis //
bye ba dgu khri'i thugs dam bskang //
dgra bo'i sna ba'i yul bcas kyis //
rak+sha glog phreng thugs dam bskang //
dgra bo'i srog rtsa yul bcas kyis //
yak+sha za byed thugs dam bskang //
dgra bo'i mdangs kyi yul bcas kyis //
gtum po dud kha'i thugs dam bskang //
dgra bo'i drod kyi yul bcas kyis //
gang ba kun 'joms thugs dam bskang //
dgra bo'i dbugs kyi yul bcas kyis /
kha 'bar ral gcig thugs dam bskang //
dgra bo'i snang ba'i yul bcas kyis //
sbrul mgo kun 'dzin thugs dam bskang //
dgra bo'i dri yi yul bcas kyis //
ngang pa stobs ldan thugs dam bskang //
dgra bo'i rtsa yi yul bcas kyis //
hong phan srog 'dzin thugs dam bskang //
bskang ngo bshags so dngos grub stsol //
hU~M/
dur khrod 'jigs pa'i pho brang nas //
pho brang de yi sgo bzhi ru //
shar gyi dkar po snying 'byin ni //
rus mtsho klad pas thugs dam bskang //
lho phyogs mgon po nag po ni //
dbugs mtsho glo bas thugs dam bskang //
nub phyogs yab rje nag po ni /
khrag mtsho mchin pas thugs dam bskang //
byang phyogs sku mchog dmar po ni //
sha mtsho mkhal mas thugs dam bskang //
bskang ngo bshags so dngos grub stsol //
hU~M/
dur khrod chen po 'jigs pa'i pho brang nas //
yab gcig 'jam dpal lha tshogs la //
bskang dang bshags pa bshags bya'i yul //
sems nyid ka nas dag pas bskang //
rang snang 'dzin pa grol bas bskang //
re dogs mtha' dang bral bas bshags //
de ltar rtogs na bskang bshags 'grub //
de 'grub dus gsum rgyal ba mnyes //
spyir na rgyal ba mchod pa las //
rgyal ba mnyes pa'i thabs gzhan med //
ces gsungs so //
tshe bdag gi bam chen ro'i skong ba gnubs sangs rgyas ye shes rin po ches mdzad pa rdzogs so //
phung po ri bo che'i gter ma'o //
dge'o ///
/
