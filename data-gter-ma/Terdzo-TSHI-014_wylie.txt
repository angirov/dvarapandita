@#//
sa snying dang brtan ma sbrags sgrub kyi bum gter sgrub tshul shin tu bsdus pa phan bde'i yang snying zhes bya ba bzhugs so //
oM swasti sid+d+haM/
byang chub sems kyi nor bu yis //
phan bde'i 'dod rgu stsol mdzad pa'i //
bla ma mchog dang lhag pa'i lhar //
btud nas gter bum sgrub thabs bshad //
'di la gsum /
sbyor ba /
dngos gzhi /
rjes so //
dang po ni /
bum pa yul gyi bre gang shong ba las mi chung ba'i nang /
dbus su srog shing brtan par btsugs pa la gzungs kyi shog dril dkri zhing na bza' gsol /
sgrub chen byas pa'i sgrub gtor /
ma Ni ril bu /
bya rgyud lugs kyi bum rdzas nyer lnga /
snying zho sha mkhal ma zho sha sogs zho sha'i rigs dang /
dug rigs ma 'dres pa'i sman sna /
gnas rten byin can dang sa dpal can gyi sa sna chu sna /
lcags dang ra gan mu zi la sogs ma 'dres pa'i rin po che'i rigs /
'bru nag ma gtogs pa'i 'bru sna /
shing tog
/sha chang ma gtogs pa'i dkar mngar dang khur ba sogs zas sna gtsang ma /
shug pa la sogs bzang shing gi phye ma dang bcas pas phyur bur bkang /
kha 'jim pas bcad cing ras dkar po la rigs lnga'i phyag mtshan bris pas g.yogs /
mgrin pa dam par bcing /
gzungs gzhug shog dril la bri rgyu /
gzhung gi bzlas sngags rnams dang /
nA ga phuHta la ma tha snyan la tha /
mi 'dzad yun gyi gter mdzod cig
/ces dang /
dbyangs gsal rten snying /
'bad dang stsol bas ma gos pa //
zhes sogs bkra shis dang su pra tiSh+Thas mtha' brgyan pa bri'o //
sa snying dang nor rgyun ma sbrags sgrub kyis snying gter dang nor bum gzhi mthun du byed na /
bcas kyi skabs /
gzungs gzhug la nor rgyun ma'i snying po dang /
spro na gzungs ring yang bri /
sha chang sgog tsong sogs ma 'dres pa'i g.yang rdzas kyi rigs thum por byas pa'ang gzhug
/ngag 'don skabs nor rgyun ma bskyed chog sogs mchan gsal ltar sbyar bas legs par grub bo //
gang ltar yang bca' grub nas gzhi gtsang ma'i dbus su 'bru dkar cung zad bkram par bum pa bzhag
/de'i mdun du gtor ma lcog zlum dkar po dang mchod pa bsham /
slob dpon gyi mdun du rdor dril /
'thor nas /
grogs gzhan yod na rnga rol dung dkar sogs bsham /
gnyis pa dngos gzhi ni /
bdag bskyed thugs rje chen po'i sgom bzlas rgyas bsdus gang rigs rjes /
spro na bum pa rnams la sbyong khrus tshul bzhin bya /
gang ltar yang bum pa /
a mr-itas bsang /
swa b+hA was sbyang /
stong pa'i ngang las 'byung ba rim brtsegs steng //
b+h+rU~M las rin chen sna tshogs las grub pa'i //
phyi ni bum pa nang ni gzhal yas khang //
shin tu nyams dga' longs spyod du mas gang //
de dbus sna tshogs pad+ma zla ba'i steng //
k+ShiM las sems dpa' sa yi snying po dkar //
myu gu dril bu 'dzin cing phyed skyil bzhugs //
nor rgyun ma dang sbrags sgrub skabs /
mdun du 'phags ma nor rgyun lha mo ser //
phyag gnyis mchog sbyin rin chen 'bras snye bsnams //
zhes sbyar /
de mdun sa yi lha mo gser gyi mdog
/nor bu bum 'dzin sku stod sa nas thon //
rgyab tu sa bdag dbang chen sku mdog ser //
zhal gcig ra ba bzhi yi gdengs ka can //
phyag bzhi thal sbyar ljon shing ri rab 'dzin //
sku smad sbrul 'khyil rus sbal steng du bzhugs //
g.yas g.yon lha klu gzhi bdag pho mo dang //
sgo bzhir srung bzhi phyi nang bar mtshams su //
bkra shis rdzas rtags rgyal srid 'dod yon tshogs //
lha klu mi yi longs spyod zad mi shes //
rgya che rgyun mi chad pa'i gter du gyur //
na mas+sarba ta thA ga te b+h+yo bi shwa sogs dang /
oM badzra s+pha ra Na khaM/
gtso 'khor rnams kyi gnas gsum 'bru gsum dang //
sa bon 'od kyis 'khor bcas spyan drang gyur //
ces gsal btab la /
spyan 'dren pa ni /
hoH
gson cig dgongs shig mngon shes can //
ye shes spyan dang ldan pa po //
byang chub sems dpa' sems dpa' che //
sa yi snying po dgongs su gsol //
nor bum dang sbrags sgrub skabs /   'dod rgu'i dngos grub char 'beb pa'i //
nor rgyun lha mo dgongs su gsol //
zhes sbyar /
byang chub sems ma rdzu 'phrul can //
lha mo brtan ma dgongs su gsol //
las las grub pa'i stobs po che //
sa bdag dbang chen dgongs su gsol //
lha 'dre yid kyi mngon shes can //
yul phyogs 'di la gnas pa yi //
klu dang sa bdag dgongs su gsol //
de ring bdag dang yon bdag gi
/'gal rkyen bar chad zhi ba dang //
mthun rkyen legs tshogs rgyas pa'i phyir //
gter bdag khyed rnams spyan 'dren na //
thugs rje'i dbang gis gshegs su gsol //
rin chen sna tshogs gter bum la //
sku yi rten dang gnas mdzod cig
/yul phyogs 'di ru dus rtag tu //
lo legs 'bru dang rtswa rnams 'phel //
sa bcud dpal g.yang rgyas pa dang //
bdag cag dpon slob yon mchod kyi /
kha 'dzin rgyab rten stongs grogs mdzad //
bde skyid ldan pa'i dngos grub stsol //
oM k+ShiM hi rA dza /
nor bum dang sbrags sgrub skabs /   bA su d+hA ri /
zhes sbyar /
pri thi de bI sarba b+hU mi pa ti sa pa ri wA ra e h+ye hi /
badzra sa mA dzaH
dzaHhU~M baM hoH
tiSh+Tha lhan /
sa ma ya satwaM/
sa ma ya hoH
zhes spyan drangs shing bstim /
phyag 'tshal ba ni /
sems dpa' sa yi snying po dang //
sa yi 
nor bum dang sbrags sgrub skabs /   nor rgyun zhes sgyur /
lha mo brtan ma che //
sa bdag klu gnyan 'khor bcas la //
mchod cing bstod de phyag kyang 'tshal //
mchod pa ni /
khyed rnams mchod pa'i dam rdzas ni //
dngos su ci 'byor gtsang mar bshams //
yid kyis dpag tu med par sprul //
ha ho hrIHyis byin brlabs pa //
zag med bde ba skyed pa'i rdzas //
thugs la bzhed dgur 'char ba yi //
mchod gtor longs spyod 'di bzhes la //
'dod rgu'i dpal 'byor rgyas pa dang //
sa bcud 'phel ba'i dngos grub stsol //
oM k+ShiM hi rA dza 
nor bum dang sbrags sgrub skabs /   bA su d+hA ri zhes sbyar /
pri thi de bI sarba b+hU mi pa ti sa pa ri wA ra ar+g+haM nas /
shab+da sarba pU dza AHhU~M/
oM k+ShiM hi rA dza 
nor bum dang sbrags sgrub skabs /   bA su d+hA ri zhes byar /
pri thi de bI sarba b+hU mi pa ti sa pa ri wA ra i daM ba liM ta kha kha khA hi khA hi /
bstod pa ni /
grangs med gong nas sangs rgyas kyang //
'gro ba'i don du sems dpa'i tshul //
sems dpa' sa yi snying po la //
phyag 'tshal mchod bstod skyabs su mchi //
nor bum dang sbrags sgrub skabs /
gang gi mtshan tsam dran pas kyang //
'dzad med dbyig gi char 'beb pa //
'phags ma nor rgyun lha mo la //
phyag 'tshal mchod bstod skyabs su mchi //
zhes sbyar /
sa brgyad la gnas sems ma che //
stong gsum 'jig rten sa yi bdag
/sa yi lha mo brtan ma la //
mchod cing bstod de phyag kyang 'tshal //
bstod par 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchod cing bstod de phyag kyang 'tshal //
bdag cag yon mchod 'khor bcas kyi //
nad gdon gnod pa zhi ba dang //
sa bcud dpal g.yang rgyas par mdzod //
'dod rgu'i dngos grub bstsal du gsol //
bshags pa ni /
'khor 'das mgron rnams thams cad la //
tshe rabs sngon nas da lta'i bar //
mi dge mi rung las bgyis pa //
de dag thams cad mthol lo bshags //
yi ge brgya pa brjod /
bzlas pa ni /
bum lha'i thugs srog sngags phreng las //
'od 'phros brtan g.yo'i rgud pa zhi //
tshe bsod dpal 'byor ye shes rgyas //
dpag tshad brgyad khri bzhi stong gi
/sa bcud bsdus nas bum par thim //
dngos grub kun gyi gter du gyur //
ces brjod cing bsam la /
oM k+ShiM hi rA dza 
nor bum dang sbrags sgrub skabs /   bA su d+hA ri zhes sbyar /
pri thi de bI swA hA/
zhes bsnyen pa dang /
oM k+ShiM hi rA dza 
nor bum dang sbrags sgrub skabs /   bA su d+hA ri zhes sbyar /
pri thi de bI sarba sid+d+hi swA hA/
zhes sgrub sngags ci nus dang /
spro na /
oM sum+b+ha ni sum+b+ha ha ra tsa ra ma hA pA sha mA ru ta a mo g+ha badzra san+ta swA hA/
zhes sa'i snying po'i gzungs dang /
nor bum dang sbrags sgrub skabs /   oM shrI bA su ni d+ha na k+She tre swA hA/
zhes dang /
oM bA su d+hA ri NI swA hA/
zhes rgyud sde gong 'og las 'byung ba'i nor rgyun ma'i snying po dang /
tad+ya thA/
oM tsi ri tsi ri /
tsu ru tsu ru /
ku ru ku ru /
do tsu do tsu /
ba ha ba ha /
b+ha sha b+ha sha swA hA/
zhes lha mo brtan ma'i rig pa dang /
oM a ka ni ni ka ni a b+hi la maN+Da la ma ye swA hA/
zhes nyes sel gyi sngags rnams kyang ci rigs pa bzlas mthar /
rjes chog ni /
oM k+ShiM hi rA dza 
nor bum dang sbrags sgrub skabs /   bA su d+hA ri zhes sbyar /
pri thi de bI sarba b+hU mi pa ti sa pa ri wA ra ar+g+haM nas /
shab+da sarba pU dza AHhU~M/
zhes pas mchod /
sa snying 
nor bum dang sbrags sgrub skabs /   nor rgyun   zhes sgyur /lha mo brtan ma dang //
sa bdag tshogs la phyag 'tshal bstod //
mchod gtor chung dang rdzas ma 'dzoms //
nyes 'gal gang mchis mthol zhing bshags //
sa snying sa yi lha mo gnyis //
nor bum dang sbrags sgrub skabs /   sa snying nor rgyun brtan ma rnams //
zhes bsgyur /
bdag dang yon bdag bum gter la //
brtan par bzhugs la sa bcud spel //
'dod rgu'i longs spyod dngos grub stsol //
oM su pra tiSh+Tha badzrA ya swA hA/
zhes brtan bzhugs bya /
'bad dang rtsol bas ma gos pa //
yid bzhin nor bu dpag bsam bzhin //
sems can re ba skong mdzad pa //
bsam pa 'grub pa'i bkra shis shog
/ces sogs bkra shis gang rigs brjod /
tshar grangs dgos na de lta bu'i sgo nas grangs gsog
/mthar brtan bzhugs grub rjes /
mchod sbyin gnas 'dir sogs sam /
'jig rten pa yi sa bdag rnams //
rang rang so so'i gnas su gshegs //
lo ka b+hU mi pa ti sarba gats+tsha zhes dang /
bkra shis rgyas par brjod do //
gsum pa rjes ni /
bsgrubs zin pa'i bum pa sa dpal bzang por rlan gyis mi 'jig pa'i tshas dang bcas te sba /
brtan bzhugs shis brjod tsam gyis kyang rung mod /
cung zad spro na gong gi cho ga tshar gcig bskyar la /
sarba gats+tsha'i rjes /
hU~M/
'byung ba lnga ni sangs rgyas dngos //
sa yi lha mo mkha' phyes shig
/sku gsung thugs yon phrin las kyi //
sgrub pa las kyi gter sbed do //
snying po rin chen sna lnga 'bru //
sman sna dam rdzas gtor ma yi //
yid bzhin gter mchog 'di sbas pas //
'dir 'dus rnal 'byor bdag cag rnams //
bla med byang chub ma thob bar //
skye rga na 'chi'i dus byung tshe //
gter mchog 'di yi byin rlabs kyis //
bde thob longs spyod ldan par shog
/phyag rgya lnga yi rgyas gdab bo //
yon tan mtha' rgyas bkra shis shog
/oM badzra rat+na pad+ma karma bud+d+ha sid+d+hi hU~M b+h+rU~M/
rdo leb la rigs lnga'i phyag mtshan bris pas bkab nas /
hU~M/
rdo rje 'bar ba'i rgyas btab pas //
mi shigs mi 'gyur rab tu brtan //
rin chen 'bar ba'i rgyas btab pas //
tshe dang bsod nams dpal 'byor rgyas //
pad+ma 'bar ba'i rgyas btab pas //
chags med skyon bral yon tan ldan //
ral gri 'bar ba'i rgyas btab pas //
bdud bzhi'i bar chad rtsad nas chod //
'khor lo 'bar ba'i rgyas btab pas //
nyon mongs 'khor ba'i sdug bsngal zhi //
rgya lnga btab pa'i byin rlabs kyis //
sangs rgyas bstan pa dar ba dang //
sems can bde skyid ldan pa'i phyir //
bstan pa'i btsas su 'di gyur cig
/grogs rnams kyis sa rdos 'thas par bcag
/rang nyid kyis bkra shis gang shes dang rten 'brel snying po dang /
su pra tiSh+Tha sogs brjod la me tog gi char phab /
las kyi rjes mi mngon par bya'o //
gnod sbyin gter 'chang mchog rnams kyi //
'dod rgu'i bum pa bzang po bzhin //
gdams pa'i snying po 'di brjod dges //
phan bde'i dpal yon rgyas gyur cig
/ces pa'ang ma hA tsi na'i gzhung gi gto bcos rnams dang bka' gter spyi'i man ngag la brten nas grub brnyes karma chags med kyis mdzad pa'i gzhung las mdor bsdus snying por dril ba'i   (mkhyen brtse'i dbang po /)le'u tshan no //
sarba mang+ga laM b+ha ba tu ///
/
