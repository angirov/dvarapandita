rnams kyi sdom pa dang :
byang chub sems dpa' rnams kyi bslab pa dang :
rig pa 'dzin pa sngags kyi dam tshig sogs :
nyams par gyur pa thams cad mthol lo bshags :
mi 'chab mi sbed slan chad gcod sdom bgyi :
dus gsum bsags pa'i sdig sgrib mthol bshags na :
tshangs par mdzad nas sku gsung thugs la sogs :
mchog dang thun mong dngos grub bstsal du gsol :
zhes gsungs te 'khor rnams yi rangs par gyur to :
dri med rgyal po bshags pa'i rgyud las :
rjes su yi rangs pa'i le'u ste bcu drug pa'o :
sa ma ya :

dam tshig thams cad kyi nyams chag skong ba'i rgyud dri ma med pa'i rgyal po zhes bya ba rdzogs so :
rgya gar gyi paN+Di ta bi ma la mi tra dang :
lo tsA ba gnyags dz+nyA na ku mA ras bsgyur ba'o :
rgyud 'di ni o rgyan gyi slob dpon chen po pad+ma 'byung gnas kyis :
ma 'ongs pa'i dus na gsang sngags kyi dam tshig la chag nyams 'gal 'khrul du gyur pa mang po yong zhing :
rnal 'byor pa 'ga' zhig gam 'gro ba 'ga' dang 'gas ngan song gi rgyu sog par 'gyur bas :
de dag rnams kyi don du dgongs shing 'gro ba rnams yang dag pa'i lam la 'god pa'i ched du :
dam tshig nyams chag skong bshags kyi cho ga mdzad pa'i spyi dpal du bkab ste :
rin po che'i gter du btsas pa'o :
rgyud 'di ni mkhas pa chen po bi ma la mi tras bsgyur ba'o :
cho ga lag len gyi khrid dang :
nyams chag skong bshags la sogs pa rnams kyi dmar byang du snang bas :
dus zhabs kyi rnal 'byor pa rnams kyis shes par bya ste :
cho ga 'di nyid la g.yar dam du bya bar rigs so :
yi ge pa ni ye shes mtsho rgyal lo :
skyes bu las can snying stobs can o rgyan gsung gi sras dang 'phrad par shog :
sa ma ya :
rgya rgya rgya :
gter rgya :
gtad rgya :
sbas rgya'o :
sprul sku sangs rgyas gling pas pu ri phug mo che shel gyi brag phug nas spyan drangs pa'o :
!
dri med bshags pa'i rgyud kyi rgyal po bka' ma 'gro don rgya chen po 'dug kyang /
gter chen sangs rgyas gling pa'i gter byon 'khrul med 'jam mgon kong sprul rin po che'i zhu dag can mdo khams dpal spungs gdan sar par du bzhugs shing /
lung gi rgyun yang yod pa ltar par 'grems zhus pas /
rang gzhan thams cad kyi rtog sgrib nyams chag sbyangs nas /
bla ma kun bzang rdo rje sems dpa'i go 'phang thob pa'i rgyur smon lam bcas dil mkhyen rgan pos bris pa'o //
sarba mang+ga laM//
!
//'di ni shin tu gnad che zhing dar rgyas su 'gyur ba'i rgyu mtshan dang /
dus gsum kun tu rtog sgrib nyams chag sbyong byed du /
gter ma nang mthun pa'i bshags rgyud 'di bzhin sngon chad gter mdzod dkyus su med kyang /
bal yul zhe dgon gyi rin gter 'phrul gyi par gsar 'dir gal ches gsar bzhag byas pas lung rgyun la zhib rtog dgos pa yin no //
