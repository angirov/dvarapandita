\u0f88
rig 'dzin srog sgrub las :
phag mo'i las byang zag med bde chen bzhugs so :
\u0f88\u0f88\u0f88\u0f88
zag med bde chen las byang rkang grangs la :
skyabs 'gro sems bskyed mtshams gcod srung 'khor dang :
phyi nang gsang ba'i mchod pa byin rlabs dang :
gzhal yas lha bskyed spyan 'dren mchod cing bstod :
bzlas pa tshogs las bskul zhing zlog sgyur dang :
chad mdo brtan skyong gtor mnan dngos grub len :
rdo rje'i rkang grangs dgu gnyis zung du bstan :
de la dang po skyabs 'gro ni :
oM AHhU~M:
srid zhi'i dwangs bcud chos dbyings thig le'i ngang :
rgyal kun dgongs gsang 'od gsal snying po'i bcud :
rdo rje phag mo dbyings kyi yum chen la :
skyabs su mchi 'o smon 'jug mchog sems bskyed :
ces lan gsum brjod :
gnyis pa bgegs gtor mtshams gcod ni :
hrI:
lhun grub snod yangs 'od gsal snying po'i bcud :
'bru gsum 'od zhu zag med gtor ma 'di :
bden 'dzin gnyis snang rnam rtog bgegs la bsngo :
rang shar rang sar grol ba'i phrin las mdzod :
ye nas chos sku skye med 'od gsal ba'i :
rang snang lhun grub sgyu ma lha'i rol pa :
gtum 'jigs mtshon char 'khrugs pa'i gur khang 'dir :
gnyis snang ye shes 'khor lor mtshams gcad do :
oM badzra rak+Sha rak+Sha hU~M:
gsum pa srung 'khor ni :
hrI:
rnam rol chos sku ye shes rgyan gyi dbyings :
snang stong 'ja' tshon lha yi sku gsung thugs :
mtshon tshogs 'byung lnga 'khrugs pa'i 'khor lo'i dbus :
snang srid sra brtan rdo rje'i srung 'khor dbus :
oM badzra rat+na pad+ma karma bud+d+ha DA ki nI rak+Sha rak+Sha hU~M:
bzhi pa mchod pa byin gyis brlab pa ni :
hrI:
skye 'gag gnas gsum mtha' bral dngos po'i gshis :
gsal stong zung 'jug yi ge 'bru gsum gyis :
dwangs mar sbyangs pa'i 'dod yon 'od phung bcud :
kun bzang mchod sprin chen pos khyab par gyur :
ma hA pany+tsa rak+ta pU tsa g+ha Na tsakra oM AHhU~M:
sarba sid+d+hi pha la a mr-ita hU~M:
lnga pa gzhal yas khang bskyed pa ni :
b+h+rU~M:
'od lnga dwangs ma rdo rje'i gzhal yas su :
chos dbyings khro rgyal me rlung mtshon char 'khrugs :
nang na dur khrod rab 'jigs kun bkod rdzogs :
rdo rje 'dzin dang gshin rje skyi g.ya'i gnas :
khrag mtsho ye shes rang 'od 'khrugs pa'i klong :
chos 'byung dga' 'khyil pad+ma nyi zla'i steng :
gnod byed ru dra pho mo byi chings bsnol :
hrIHlas skad cig rdo rje phag mo'i sku :
lo brgyad lang tsho dmar gsal b+ha ga dang :
nu ma rab rgyas khro 'dzum spyan gsum g.yo :
phyag g.yas gri gug nam mkha'i dbyings su 'phyar :
phyag g.yon rdo rje kha T+wAM gru mor brten :
thod khrag zhal du bsnyod pa'i 'gyings stabs can :
g.yas bskum g.yon brkyang phag zhal ngur sgra sgrog :
dbu rgyan snyan rgyan phyag zhabs gdu bu dang :
rin chen rus rgyan dar dpyang cod pan mdzes :
gnas lngar rdo rje rin chen sangs rgyas dang :
pad+ma las kyi dpa' bo DA ki nI:
dkar ser mthing dmar ljang ba'i sku mdog can :
rang rtags phyag mtshan rgyan rnams gtso dang mthun :
rdo rje lus kyi rtsa 'khor ji snyed dang :
ba spu'i bu ga kun la rdzogs gsal zhing :
de yi phyogs mtshams steng 'og ma lus pa :
rigs lnga 'bum phrag yangs pa'i mkha' 'gro dang :
shugs 'gro dpa' bo dam can chos srung tshogs :
ging lang brtan ma gtsang rigs dpal mgon po :
bdun cu rtsa lnga snang srid lha srin rnams :
rang rang gtso 'khor 'ja' zer 'od du 'bar :
drug pa spyan 'dren pa ni :
hrI:
dam tshig de ltar gsal ba'i gnas lnga nas :
thugs rje'i 'od kyis pho nyas snang srid gang :
mkha' spyod rgyal ba rig 'dzin sras dang bcas :
dpal ri pad+ma rnga yab gling mchog nas :
'bum phrag dpa' bo d+hA ki'i tshom bu rnams :
spos sprin lha yi me tog 'ja' zer dkyil :
gar stabs snyan pa'i glu sgra mchod sprin bcas :
dar dpyang rin chen rgyan cha si li li :
'du 'bral med pa rtag brtan rdo rje'i zhing :
snying dbus lhan skyes gnyug ma'i ye shes dang :
bde chen 'od gsal rdo rje phag mo'i skur :
snang srid dpa' bo DA ki'i ngo bor bzhugs :
pad+ma ka ma lA ya satwaM:
bdun pa mchod pa 'bul ba ni :
hrI:
stong mdangs 'dod yon lha mo bzhin legs mas :
dwangs ma'i mchod sprin srid zhi'i khams brdal zhing :
dri med byang chub sems kyi zhabs bsil mchog :
bde gsal mi rtog ting 'dzin pad+mo rgyas :
stong nyid snying rje'i tshul khrims dri 'phro zhing :
ma rig mun sel 'od kyi ye shes sgron :
snang ba bzhi rdzogs chos dbyings dri yi mchog :
rdo rje'i ting 'dzin 'bum gyi bcud ldan bshos :
grags stong rdo rje'i sgra dbyangs 'bul lo bzhes :
ar+g+haM sogs brjod :
hrI:
bdag gzhan 'gro ba'i sgrib gnyis kun byang nas :
gzhon nu bum skur 'ja' lus 'od skur smin :
sprul pas khams gsum 'khor ba dong sprugs nas :
gsang chen a ti'i sgrub brgyud rgyas par shog :
nang mchod ni :
hrI:
gdod gzhi 'od gsal snying po'i srid zhi'i bde :
'od skur 'khyil ba'i dam rdzas rtsa ba brgyad :
yan lag stong sbyar a mr-i ta'i mchod pa :
DA ki gsang ba'i rdzas su 'bul lo bzhes :
nang gsang rdo rje 'khor lo bzhi yi gnas :
'od skur byang ba'i sa la rgyu drug dang :
rkyen bzhi rak+ta rba klong chen po'i bcud :
bde stong nyams rtogs sbar phyir mchod pa 'bul :
gsang mchod 'bul ba ni :
hrI:
thabs shes bde stong dga' ba bzhir rdzogs pa'i :
bcu drug sa rtser 'ja' lus 'od sku'i ngang :
gsang gsum rdo rje'i byang chub sems chen po :
dpa' bo DA ki'i dkyil 'khor lha la 'bul :
gtor ma 'bul ba ni :
hrI:
rdo rje'i snod yangs chos kyi dbyings chen por :
snang srid 'di kun dpal gyi gtor mar bshams :
rang shar rang grol skye 'gag bral ba'i ngang :
bde chen zag med gtor mas thugs dam bskang :
sarba DA ki nI ma hA pany+tsa a mr-ita la kha raM khA hi :
ma hA rak+ta la kha raM khA hi :
ma hA bo d+hi tsit+ta la kha raM khA hi :
ma hA ba liM ta la kha raM khA hi :
skabs 'dir rgyas par byed na bdud rtsi lag mchod kyang blang ngo :
bstod pa ni :
hrI:
phyogs dus zhing khams rab 'byams rgyal ba ni :
zag med dwangs mar 'od lngar bcud 'dus pa'i :
thugs rje'i spyi gzugs rgyal ba'i yum gcig ma :
bde chen zag med rdo rje phag mor bstod :
khyod sku dar dpyang rin chen rus rgyan dang :
phyag zhabs gdu bu dbu rgyan snyan gyi rgyan :
'gyings g.yo phag zhal nag po'i ngur sgra yis :
DA ki dbang du sdud la phyag 'tshal bstod :
gnas lnga phyogs mtshams steng 'og ma lus dang :
mkha' spyod dpa' bo mkha' 'gro'i sprin phung gis :
las bzhi chags thogs med par myur bsgrubs nas :
srid gsum zil gyis gnon la phyag 'tshal bstod :
bzlas pa bya ba ni :
snying gi pad+mo ze'u 'bru kha bye ba'i :
ge sar zla nyi brtsegs pa'i lte bar hrI:
mtha' skor ye shes lnga ldan ha dang ri :
ni sa'i snying po dag las 'od 'phros pas :
phyi nang gsang gsum rgyal ba'i zhing khams dang :
nyer bzhi dur khrod gnas yul snod bcud kyi :
dwangs ma 'od phung zag med yig 'brur thim :
ye shes rlung g.yos nus spar bzlas pa ni :
oM badzra bai ro tsa ni ha ri ni sa hU~M phaT:
'di nyid grangs bsnyen dus dang rtags rdzogs bsnyen :
gang tshe dzapa? dgongs dmigs pa'i 'phro 'du ni :
snang srid lha sngags 'od zer phyag mtshan gyis :
zhi rgyas dbang drag las bsgrubs tshur bsdus nas :
brjod bral dbyings gzhi lha sngags dbyer med pa'i :
rdo rje lta bu'i 'od gsal snying po'i sku :
zag bral snang srid dpa' bo DA ki'i dbyings :
ye shes lnga rdzogs skye med ngang nas bzlas :
tshogs mchod ni :
hrI:
lhar gsal mdun du chos dbyings ka pA lar :
dam rdzas yongs 'dus snang srid tshogs mchod stong :
raM yaM khaM gyis nyes skyon dri ma sbyangs :
'bru gsum 'bru lnga ha ri ni sa yis :
dbyings nas byin brlabs 'od lnga'i sprin phung gtibs :
tshogs phud ni :
sgrub brgyud skyes mchog yi dam lha yi tshogs :
yum chen phag mo 'bum phrag mkha' 'gro dang :
bka' gter chos srung dam can rgya mtshor bcas :
chags dang zhen pa bral bas zhal du bstab :
'khor gsum dmigs med 'od gsal chos kyi sku :
srid zhi skye med don gyi phag mo yum :
mchod dang mchod bya mnyam nyid ngang du bskang :
lhag gtor ni :
hrI:
lhag la dbang dang dkyil 'khor mu ran skyong :
dregs pa'i lha srin ging lang brtan ma dang :
'das dang ma 'das bka' nyan lha srin tshogs :
lhag gtor 'di bzhes bcol pa'i phrin las mdzod :
bskul ba ni :
hrI:
gzhi dbyings chos sku'i dkyil 'khor dang :
nang dbyings 'dab brgyad tsit+ta'i dbus :
phyi dbyings 'jigs rung dur khrod brgyad :
nyi shu rtsa bzhi'i gnas mchog nas :
bcom ldan rdo rje phag mo dang :
dkar mo 'bum dang ser mo 'bum :
dmar mo 'bum dang ljang mo 'bum :
dpa' bo ging dang shugs 'gro 'bum :
rang 'khor yab yum sprul par bcas :
sku la che ba'i brda dang rtags :
snang srid lha srin bla rdo ru :
rngam pa'i rgyan cha khro lo lo :
rin chen dril g.yer si li li :
dar dpyang cod pan pu ru ru :
thog rgod ser mda' chems se chem :
stong gsum glog dmar kems se kem :
mtshon cha bu yug chi li li :
drag sngags hU~M sgra 'u ru ru :
ye shes las la dbang ba yi :
kha gdangs dmar mo khrag 'dzag ma :
nad gtong ma mo 'bum gyi gtso :
smad tshong myos par byed pa dang :
chang tshong ma dang gsod byed ma :
sgrol bar byed dang tshos mkhan ma :
srid zhi'i khams kyi rdzu 'phrul dang :
mthu stobs nus pa'i mnga' bdag mo :
sde brgyad dregs pa'i ded dpon ma :
rnal 'byor skyob pa'i mgon gcig ma :
bskul lo chos kyi dbyings nas bskul :
bskul lo snying gi dkyil nas bskul :
bskul lo dur khrod brgyad nas bskul :
bskul lo sgrub pa'i gnas nas bskul :
zlog pa ni :
b+h+yo :
rgyab nas 'ded dang mdun nas bsu :
byang chub sgrub la bar gcod cing :
bsdo ba'i dgra dpung bgegs dpung dang :
ltas ngan ma rungs cho 'phrul kun :
bsgral ba'i snying khrag zhal du bzhes :
rnam shes khyod kyi thugs kar stims :
ya gi'i srid pa'i rtse mo nas :
ma gi'i mnar med gnas yan gyi :
mi mthun bar chad thams cad zlog :
glo bur ye 'drog thams cad zlog :
dus min 'chi ba rnam brgyad zlog :
mtha' dmag yams nad mu ge zlog :
byad ma rbod gtong ngan sngags zlog :
bzlog bya zlog byed bzlog pa'i yul :
'khor gsum dmigs mtha' bral ba'i ngang :
chos dang chos min rgyu 'bras zlog :
tha mal so ma bcos bral ba'i :
ngang ngam gshis kyi rang ngo las :
g.yos pa'i dkar nag sgrib pa kun :
zang thal rig pa'i klong du zlog :
chad mdo ni :
hrI:
rang snang dran rig ma dang sring :
rtsa gsum dregs pa'i bka' 'khor tshogs :
rdo rje phag mo'i bka' nyan ma :
shar grol dus mnyam gtor ma longs :
rig 'dzin snying gi thig le yi :
bka' gtad dbang bskur dam bsgrags pa'i :
chad mdo ma g.yel bstan skyong zhing :
'dzam gling 'khor yug khyab par mdzod :
brtan skyong ni :
hrI:
brtan ma bcu gnyis ma dang sring :
ging lang 'bum phrag lha srin bcas :
nyams skongs 'od gsal 'khor yug ngang :
gnas lugs bstan pa skyong bar mdzod :
sgrub brgyud spel dang phrin las sgrubs :
'gal rkyen sol cing dgra bo sgrol :
mtha' dmag zlog cing nad mug choms :
'jigs pa brgyad zlog rnal 'byor skyongs :
gtor mnan ni :
e :
gting mtha' med pa'i chos dbyings chen po'i klong :
khams gsum 'khor ba dong nas sprugs pa'i gshis :
ma bcos mi g.yo ting 'dzin cog gzhag ngang :
'og 'gyu rnam rtog dregs pa'i gzung 'dzin mnan :
bde chen yangs pa'i 'od gsal rab 'byams rtsal :
rdo rje phag mo'i ngo bor rta bro brdung :
'bum phrag mkha' 'gro gar stabs shigs se shig :
gzung 'dzin 'khor ba dong sprugs chen por a :
dngos grub blang ba ni :
hrI:
snang srid nam mkha' chos dbyings 'byams klas par :
zag bcas zag med zhi rgyas dbang drag gi :
dngos grub 'dod dgu'i dpal kun da la 'dir :
'dus pa rdo rje phag mo'i sku dang gsung :
thugs kyis bdag sogs 'gro ba sems can la :
g.yel ba med par da lta nyid du stsol :
khyad par rtsa dang rlung dang thig le yi :
bde chen dwangs ma 'ja' lus dngos grub stsol :
bsdu chog ni :
dang por ma byung bar du ma skyes shing :
tha mar mi 'gag rang byung dbyings chen por :
shar grol bar med rdo rje'i lding 'gros ngang :
mi g.yo gtang gzhag bral ba'i dgongs par bsdu :
bsngo ba ni :
hrI:
zag bcas zag med zung 'jug bla med kyi :
dge legs 'bras bu gcig tu phon bsdoms te :
'gro kun srid las zhi ba'i dbyings 'god pa'i :
rgyur gyur phyir mi ldog pa'i sa rtser bsngo :
bkra shis ni :
hrI:
bkra shis dpal 'bar 'dzam gling srid zhi'i khyon :
dpa' bo byin chags DA ki lta na sdug :
bde chen nyams dga' 'od gsal lhug par skye :
zag med dga' ba bzhi rdzogs bkra shis shog :
phyi nang gsang ba'i rigs dang mtshan bzang po :
rtags kyi lang tsho rdzogs ldan srid zhi 'dis :
khams gang mthong thos dran reg 'gro ba kun :
dwangs ma'i 'ja' skur smin pa'i bkra shis shog :
gting zab kun tu bzang mo'i b+ha ga'i dbyings :
gdod ma'i rgyal ba yongs kyi mthu stobs dang :
nus 'bar mnga' dbang rdzogs pa'i phrin las kyis :
'dod dgu dpal du 'khyil ba'i bkra shis shog :
sa ma ya :
rgya rgya rgya :
