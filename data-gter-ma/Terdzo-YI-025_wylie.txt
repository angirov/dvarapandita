bcom ldan 'jam dpal gshin rje gshed kyi skong ba rin po che bzhugs /
bla ma 'jam dpal gshin rje'i gshed la phyag 'tshal zhing skyabs su mchi 'o //
'dir 'jam dpal gshin rje'i chag nyams bskang bar 'dod na /
gtor sgrub gzhung las bshad pa ltar dkyil 'khor bca' la /
mdun du tshogs kyi mchod pa sha chen /
khrag chen /
dbang po'i me tog
/gsur chen zhun chen dang /
sgrub rdzas ci ltar bshad pa bzhin bsags la /
tshogs byin gyis brlab cing spos bsreg rol mo bsgrags la 'di skad do //
hU~M/
rang bzhin dag pa'i gzhal yas thams cad nas //
rtsa brgyud bla ma rgyal ba zhi khro dang //
dpa' bo mkha' 'gro dam can chos skyong tshogs //
'jam dpal gshin rje gshed po 'khor dang bcas //
bskang ba'i gnas 'dir spyan 'dren gshegs su gsol //
nyi zla pad+ma'i gdan la bzhugs su gsol //
hU~M/
bcom ldan 'jam dpal gshin rje gshed po ni //
sku mdog dmar po gcer bu rgyan med pa //
zhal gcig phyag gnyis g.yas pas dgra satwa bsnams //
g.yon pas tho ba lcags sgrog dgra rkun 'joms //
'khor du rang 'dra'i gshin rje'i tshogs kyis bskor //
'jam dpal gshin rje'i gshed kyi thugs dam bskang //
g.yas nas las byed pho tshogs sprin ltar gtibs //
las byed pho tshogs khyed kyi thugs dam bskang //
g.yon nas las byed mo tshogs rlung ltar 'tshubs //
las byed mo tshogs 'khor bcas thugs dam bskang //
mdun nas sprul pa yang sprul rlung ltar 'gyu //
sprul pa yang sprul 'khor bcas thugs dam bskang //
rgyab nas chos skyong srung ma thog ltar 'beb //
chos skyong srung ma 'khor bcas thugs dam bskang //
hU~M/
khyed kyi thugs dam bskang ba'i dam rdzas ni //
rnal 'byor tshogs kyi longs spyod rgya chen gyis //
bla ma 'jam dpal lha tshogs thugs dam bskang //
sha chen khrag chen gsur chen dang //
dbang po rnam lnga'i mchod pa dang //
phyi nang rten rdzas sgrub rdzas kyis //
gshin rje 'khor bcas thugs dam bskang //
dgra rkun jag gsum 'khor bcas kyi //
sha khrag rus dang bcas pa yis //
gshin rje 'khor bcas thugs dam bskang //
bskangs nas bstan dgra sgrol ba dang //
dgra rkun jag gsum med par mdzod //
bdag cag rnal 'byor phrin las sgrubs //
ces pas gshin rje 'khor bcas dgyes par bsam zhing dbyangs dang bcas pa bya'o //
ces pa 'di yang 'jam dpal gshin rje dmar chung gi kha skong du /
tshogs mchod yod par gda' bas rung bar bsam nas rA ga a s+yas sbyar ba'o ///
/
