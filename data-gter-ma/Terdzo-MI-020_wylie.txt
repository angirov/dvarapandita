@#//
sa nad rtsa 'bu'i bcos dang srung ba zab mo bzhugs pa'i dbu'o //
na mo ha ya grI wa kA la ye /
bla ma yi dam dbyer med spyan ras gzigs //
rta mgrin nag po'i zhabs la phyag 'tshal nas //
snyigs dus nag phyogs klu gnyan kha dar nas //
gnyan nad lhog pa spun dgu me ltar 'bar //
'gro la phan phyir de nyid srung ba dang //
gso thabs man ngag 'thor ba bsdus te bkod //
chos bdag srung mas bka' gnang byin gyis rlobs //
gdon ni klu gnyan gdug pa'i kha rlangs te //
ngo bo srin bu'i gzugs can skra rtse tsam //
dbye ba me chu rlung sogs dkar nag dgu //
nang rtags 'dar zhing zug med 'bur ru bud //
rim pas skrangs shing ma lus bzod blag med //
nang du song na skrangs med glo bur 'chi //
de nas bcos pa'i thabs ni 'di lta ste //
mi chen yul du pheb pa la //
gser zho gang gi ja 'dren gtang //
zhes pa skyer pa zhu mkhan khu ba phor gang btung //
'bu ru'i rtse la sbrang dang ka ra byugs //
'bu ru'i rgyab kyi sor ba bzhi rtsa'am //
skrangs pa'i mtha' nas ram dang btsag dang ni //
ba bla rnams kyi 'ja' yis rim bzhin bskor //
de rgyab sgang pa khyi lud byugs pas bskor //
ming chen yod na chang dang 'o mas sbrus //
skrangs pa la ni 'jar byas shin tu phan /
khyung lnga'i khong sman gtang rgyu yod na bzang //
yang na gla rtsi chu la sbyar pa gtang //
rdzas sman med kyang sngags dang sngags chus thub //
rang nyid bram ze 'jigs rung ba //
smin ma sma ra dmar ser la //
me yi tshwa tshwa 'phro bar sgoms //
sngags chu khro chu khol ma sgoms //
lhog pa lhog bdag 'khor dang bcas /
khro chu khol mas bsregs par sgoms //
sngags btab sngags chu 'thung dang byugs //
dud 'gro yin na sngags chu 'debs /
khong du btang bas phan pa yin //
oM rak+Sha rak+Sha bye ma rak+Sha sod /
dmar ya dmar ya nag po thum hril le bsad sod swA hA/
lhog ro bsha' dgos byung na /
rang nyid khyung nag 'jigs rung pa //
rwa mchu sder mo sgro kun las //
me lce rab 'bar tshwa tshwa 'phro //
sngags chu khro chu khol ma yis //
lhog pa lhog bdag bsregs par sgoms //
sngags chu 'thung shing lag pa bkru //
lhog ro la yang sngags chus bran //
bsha' ba'i gri rnams thams cad sngags //
gri de khyung gi mchu ru sgoms //
lhog ro de ni sbrul du sgoms /
khyung gis sbrul ni zos par sgoms //
de nas lhog ro bsha' byas nas //
sha rnams khrag thig med par btso //
de nas btsong dang za bar rung //
rnga rtse rwa rtse rmig pa dang //
mchin mtsher btso grod rnams la gnas pa'i phyir //
bsregs na sa ni gtsang ba yin //
dong du gal te sba na ni //
de steng me ni 'bud par bya //
dbus gtsang mkhas pas bdag la gdams //
lag len yod cing nges shes gsungs //
\u0f80atsha /
yang ni gnyan dang lhog pa'i sngags //
rang nyid lcags kyi phag rgod ni //
shin tu 'jigs pa ri rab tsam //
nad bdag thams cad za bar sgoms //
sngags btab sngags chu blud par bya //
'jigs zing zing sod /
mer mer sod /
lhug lhug sod //
de ni o rgyan gsung yin zab //
\u0f80atsha /
rang nyid lcags kyi phag rgod ni //
nad dang nad bdag za bar sgoms //
a rbad sod /
lhog pa sod /
pra ma sod /
sngags dang sngags chus lhog ro sos //
lhog ro khur dang bsha' yang phod //
bram ze phru gu'i man ngag yin //
\u0f80atsha /
rang nyid lcags kyi phag rgod ni //
mgo gsum kha nas me lce 'bar //
sna steng gser gyi bya khyung lding //
phag rgod ngar ngar ngur ngur byed //
gnyan dang lhog pa za bar sgoms //
oM d+har d+hi sod /
o ro sod /
yo rgod sod /
'bru zi sod /
nan gyi sod /
ra kyi sa tri sod /
me lhog sod /
chu lhog sod /
thum shig phaT swA hA/
brgya rtsa brgyad kyis gnyan rnams 'bros //
stong tsho bzlas na gag pa dang //
lhog pa'i nad ni sos par byed //
gag lhog gnyis la thengs bas chog
/sngags chu 'thung zhing lag pa bkrus //
lhog ro khur dang bsha' yang chog
/rta mgrin nag po'i gdams ngag yin //
rat+na gling pa'i gter nas byon //
\u0f80atsha /
lhog sngags ci li dgu skor 'di //
ngag bcad khri phrag gcig bzlas nas //
lhog pa'i nad la sngags chu gtang //
skyer khu blud cing 'bu ru la //
gong ltar 'ja' ris la sogs bya //
lhog ro rgyud pa 'bud nas phan //
nor srung srung skud sngags la btags //
rta dril chu byil byung na yang //
skrang mtha' sgron shing dud pa 'am //
med na sur nag dud pas sregs //
sngags chu gtang zhing sngags mang btab //
skyer pa'i mde'u mda' rtse la //
mdel rtse tshon gang pa de na //
rgyus pas dkris te zug tshod bzung //
zhag gsum lon nas skrangs pa la //
mda' de brgyab la chu ser gtsag
/gzhan yang thab gnyan skrang pa'i rigs //
sngags de sngags kha dros nas ni //
thams cad kun la 'di yis phan //
oM ci li sod /
tsa ma li sod /
tsa ti sod /
tsha ti sod /
chu ti sod /
'bram ti sod /
'brum ti ha ra sod /
lhog pa dkar nag gnyis kyi dbal sod /
lag len yod gsung slob dpon ni //
sngags rgyud can gyi gdams ngag yin //
\u0f80atsha /
yang lhog pa bcos dang srung ba'i thabs //
bya sla phan che'i gdams ngag yod //
mi yi nor phyugs gang na la //
lus kyi mgo mjug phu mchil btab //
sngags chu khong du btang bas phan //
dud 'gro'i sems can na dogs na //
sngags chu blud pas mi na 'o //
sha la sngags btab zos pa yis //
sha yi rgyud nas mi 'gos so //
oM me tri du bas sod /
oM me yam me yam sod /
mgo ge mgo ge sod /
thog thog dbal sod /
sngags de mang du bzlas par bya //
de rnams sngags grangs nges pa med //
\u0f80atsha /
de nas lhog srung 'khor lo bshad //
sngags 'di yi ge dbu can la //
tsheg ni med pa phreng gcig bri /
khang rgan dud pa khol mo'i spu /
khol kha'i sa tshig gla rtsi rnams //
rdzas yin de la byugs pa 'o //
cung zad shog dril gseb tu blugs //
rang sngags stong gis shog dril sngags //
rten 'brel snying pos rab gnas bya //
shog dril mjug nas yar la dril //
phying pa dkar pos g.yogs byas la //
skud pa sum sgril lung byas nas //
rta nor mgul du btags pas srung /
oMgrigasunan /
kurunan /
tsirayasod /
gnyidayasod /
lhogalhogakhulpasod /
azhizhimalamalasodaswAhA/
'changabapolalhogapa'iganod pasrungasashigarak+Sharak+Sha /
de ni lhog srung man ngag go
/'di ltar man ngag du ma rnams //
phyogs gcig bsdus pa'i dge ba 'dis //
sems can thams cad bde gyur cig
/nyes 'gal mchis na lha la bshags //
chos 'phel zhes byas bskul byas nas //
sngags pa rA ga a s+yas sbyar //
mang+ga laM///
/
