@#//
dpal ye shes kyi mgon po ma ning 'khor bcas kyi las byang las bzhi myur 'grub ces bya ba bzhugs so //
oM swasti /
dpal ye shes kyi mgon po ma ning 'khor bcas kyi las byang las bzhi myur 'grub ces bya ba /
bla ma he ru ka la phyag 'tshal lo /
khyab bdag drin can bla ma gsang ba'i bdag
/dkyil 'khor rgya mtshor zhi dang khro bo yi //
rnam rol bsam mi khyab ston lhag pa'i lhar //
gus pas 'dud do brtse bas mchog sbyin mdzod //
che mchog he ru ka dpal gdul dka'i 'gro
/'dul phyir gtum drag 'bar ba'i skur bzhengs pa //
'chol ba'i khro rgyal ma ning nag po che //
'khor bcas mchod pa'i phrin las 'dir gsal bya //
de la dang por dbang thob cing spyi dang bye brag gi dam tshig la gnas pa'i sngags pas /
don gnyis kyi bsam pa myur du 'grub pa'i ched du dpal mgon 'khor bcas legs par bsnyen nas mchod cing thugs dam bskang ba'i phrin las kyi rim pa tshul bzhin du bsgrub pa la gnyis te /
sbyor ba yo byad kyi gshom dang /
dngos gzhi cho ga'i rim pa gnyis las /
dang po ni /
nyi shu dgu la sogs pa dus khyad par can la yid dang mthun zhing shis pa'i gnas khang gi steng logs rnams mdzes shing brjid pa'i spyan gzigs sna tshogs kyis brgyan /
dam tshig gi bris sku sogs rten bshams pa'i mdun du rin po che'am thod pa la sogs pa'i snod du /
gtsang zhing bzang ba'i rgyu dam rdzas dang bcas pa las /
dang por bla ma yi dam gyi gtor ma dpal bshos zlum brjid can dang /
mgon po 'khor bcas la rgyas par sde dgu'i lha grangs mnyam pa'i gtso bo dgu la so so'i 'khor gyis bskor ba'i bshos bu brkos can dang bsdu na bshos bu gru gsum che ba gcig la 'khor rnams spyi spungs su bskor bas kyang chog la /
gang ltar yang mtha' ma mtheb kyus bskor /
mda' bya rgod ma dar nag gi cod pan can btsugs /
sha khrag chang phud la du la phug khur ba chan sgog tsong sogs kha zas bzang po sna tshogs kyis brgyan pa dang /
gzhan yang chos skyong ye shes pa dang 'jig rten pa'i rigs sogs gang bsten dang /
gzhi bdag gtor ma'i bar rim pa ma 'chol bar bsham /
de dag gi g.yas su bdud rtsi /
g.yon du rak+ta /
mdun du mchod yon sogs gtsang mar spel ba phyi'i mchod pa dang /
dbang po'i me tog sogs khyad par dam rdzas dang 'brel ba'i mchod pa rnams phreng tshar du bkod /
gzhan yang phyi nang gsang ba'i mthun rdzas rten rdzas skong rdzas sogs ci 'byor dang /
rdor dril rnga sil g.yab dar sogs dam rdzas kyi rnam grangs thams cad mthong brgyud kyi lag len bzhin tshogs par bsham mo //
gnyis pa dngos gzhi cho ga'i rim pa la yang sngon 'gro dang dngos gzhi rjes kyi bya ba dang gsum las /
dang po sngon 'gro la gsum gyi /
dang po bdag bskyed kyi rnal 'byor ni /
spyir yi dam zhi khro gang la bsten kyang rung mod /
khyad par sgrub pa bka' brgyad lta bu la bsten na shin tu 'brel chags shing de yang nyin zhag de nyid kho nar bdag bskyed gzhan sngon du song na skabs 'dir snying po ngag tu brjod pa'i sgo nas thun mtshams kyi lhar skad cig gis gsal btab pas chog la /
de ltar ma song na bdag bskyed rgyas 'bring bsdus gsum gang rung zhig skabs 'dir rnal 'byor du bya'o //
de yang mdor bsdus la mos na /
che mchog gtso rkyang gi mngon rtogs dngos grub rol mtshor smros pa de'am /
'di'i srog dbang sogs phyag rdor gyi rnal 'byor dang 'brel ba'i dbang du byed na /
'gro rnams bsgral 'dod bsam pa yis //
sangs rgyas chos dang dge 'dun la //
byang chub snying por mchis kyi bar //
rtag par bdag ni skyabs su mchi //
shes rab snying brtse dang bcas pas //
brtson pas sems can don du bdag
/sangs rgyas mdun du gnas bcas te //
rdzogs pa'i sangs rgyas thob par bgyi //
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces skyabs sems tshad med bzhi sgom pa sngon du 'gro bas /
oM swa b+hA sogs /
'khor 'das kyi chos thams cad 'od gsal gyi rang mdangs rdo rje srung ba'i 'khor lo chen por dag pa'i dbus su /
paM las pad+ma dang raM las nyi ma'i dkyil 'khor gyi steng du hU~M las rdo rje hU~M gis mtshan pa ye shes lnga'i 'od zer mchog tu 'bar ba yongs su gyur pa las /
rang nyid gsang ba'i bdag po phyag na rdo rje sku mdog mthing nag zhal gcig phyag gnyis spyan gsum pa /
dbu skra dang sma ra smin ma 'bar zhing /
mche ba gtsigs pa /
phyag g.yas rdo rje rtse lnga pa 'phyar zhing gsor ba /
g.yon sdigs mdzub thugs kar mdzad pa /
gar dgu'i nyams can /
zhabs g.yas bskum zhing g.yon brkyang ba'i stabs kyis 'gying ba /
thod skam lnga'i dbu rgyan thod rlon lnga bcu'i do shal /
seng glang gi pags pa dang dar sngon pos stod g.yogs shing mi lpags kyi sked dkris dang stag lpags kyi sham thabs 'phyang ba /
klu rigs lnga'i sbrul chun dang khrag zhag thal bas mtshan pa /
ba spu hU~M las rdo rje me'i 'od zer 'bar zhing /
bskal pa'i me dpung 'bar ba'i dbus na bzhugs pa'o //
de'i spyi bor oM dkar po /
mgrin par AHdmar po /
thugs kar hU~M mthing ga
/hU~M las 'od zer 'phros pas rang bzhin gyi gnas nas bsgoms pa dang 'dra ba'i ye shes kyi 'khor lo bsam gyis mi khyab pa'i tshogs badzra sa mA dzaHsa spyan drang /
ar+g+haM la sogs pas mchod /
dzaHhU~M baM hoH
gnyis su med par gyur /
slar yang rang gi thugs ka'i hU~M gi 'od zer gyis dbang gi lha rigs lnga 'khor bcas badzra sa mA dzaHsa spyan drang /
ar+g+haM sogs kyis mchod /
de bzhin gshegs pa thams cad kyis bdag la mngon par dbang bskur ba bstsal du gsol /
zhes gsol ba btab pas /
oM sarba ta thA ga ta a b+hi She ka te sa ma ya shrI hU~M/
zhes gsung zhing bum pa bzang po las byung ba'i bdud rtsi'i chus spyi bo nas dbang bskur /
sku gang dri ma dag
/chu'i lhag ma yar lud pa las mi bskyod pa cod pan gyi snying po la bzhugs par gyur par bsam zhing /
sangs rgyas thams cad kyi sku gsung thugs kyi gsang ba mi zad pa rgyan gyi 'khor lo'i bdag nyid du snyem pa brtan po bya zhing /
de nas thugs kar nyi ma la gnas pa'i rdo rje sngon po rtse lnga pa'i lte bar hU~M yig gi mthar sngags kyi phreng bas g.yas su 'khor ba la dmigs te /
spro bsdu'i dmigs pa rgya chen po dang sbyar nas /
oM badzra tsaN+Da ma hA ro Sha Na hU~M phaT/
ces ci nus su bzla ba ni bdag nyid kyi rnal 'byor ro //
gnyis pa mchod rdzas rnams byin gyis brlab pa ni /
oM badzra a mr-ita kuN+Da lI ha na ha na hU~M phaTaHkyis bsang /
oM swa b+hA wa shud+d+haHsarba d+harmA swa b+hA wa shud+d+ho\u0f85 haM/
zhes pas sbyang /
stong pa'i ngang las gnas khang thar pa chen po'i gzhal med phun sum tshogs par a las b+hany+dza 'bar ba'i snod bzang shing rgya che ba rnams su hU~M yig las byung ba'i /
mchod yon /
zhabs bsil /
me tog
/bdug spos /
mar me /
dri chab /
zhal zas /
rol mo la sogs pa mchod pa'i dngos po rnams 'dod yon gyi rnam pa ma tshang ba med pa 'phags pa kun tu bzang po'i mchod pa'i sprin gyi phung po lta bus nam mkha'i mtha' klas par gang bar gyur /
oM badzra ar+g+haM AHhU~M nas /
shab+da'i bar gyis byin gyis brlab /
bdud rtsi bsang sbyang /
stong pa'i ngang las yaM las rlung /
raM las me /
kaM las mi mgo'i sgyed bu gsum la brten pa'i a yig las byung ba'i thod pa'i snod du bcud thams cad hU~M oM swA AMHhA mUM lAM mAM pAM tAM las bdud rtsi lnga dang sgron ma lngar gyur pa /
so so'i sa bon gyis mtshan pa dang bcas pa'i 'og gi rlung g.yos me sbar rdzas thams cad zhu zhing 'dres pa'i steng gi nam mkha' la oM AHhU~M gi yi ge gsum gnas pa las 'phros pa'i 'od zer gyis de bzhin gshegs pa thams cad kyi thugs ka nas ye shes kyi bdud rtsi bkug
/yi ge gsum la thim ste rim par zhu ba las dam tshig gi rdzas dang ro gcig tu gyur /
oM AHhU~M sarba pany+tsa a mr-ita hU~M hrIHThaH
lan gsum /
rak+ta bsang sbyang /
stong pa'i ngang las aHlas byung ba'i pad+ma 'bar ba'i snod du ra las chags med rak+ta'i rgya mtsho rba rlabs mkha' la 'phyo zhing 'khrugs pa zegs ma las 'dod yon gyi lha mo 'phro bar gyur /
oM AHhU~M ma hA rak+ta dz+wa la maN+Da la hU~M hrI ThaH
lan gsum /
gtor ma bsang sbyang /
stong pa'i ngang las rlung me thod pa'i sgyed bu gsum la gnas pa'i ye shes kyi ka pA la stong gsum dang mnyam pa'i nang du sha lnga bdud rtsi lnga gtso bor gyur pa'i bza' bca' btung ba bldag gzhib 'dod yon lnga'i phung po zad mi shes par gyur /
oM AHhU~M ma hA ba lin+ta te dzo ba lin+ta ba la ba te gu h+ya sa ma ya hU~M hrIHThaH
lan gsum gyis byin gyis brlab /
gsum pa bla ma yi dam gyi gtor 'bul ni /
bdag bskyed las gzhung rgyas pa dang 'brel nas byas kyang rung zhing /
dkyus kyi bdag bskyed tsam la brten pa yin na /
rang gi thugs ka'i sa bon las byung ba'i 'od zer gyis phyogs bcur bzhugs pa'i bla ma rig 'dzin rgyal ba rgya mtsho'i dkyil 'khor gyi lha tshogs thams cad mkha' khyab kyi 'khor lor sad par bsam zhing /
hU~M/
dmigs med mkha' ltar khyab cing dag pa'i sku
/spyan 'dren gshegs su gsol bar mi dmigs kyang //
thugs rje'i ngang nyid chos skur dag pa las //
ye shes sgyu mar rol cing gshegs su gsol //
oM e h+ye hi b+ha ga wAn ma hA kA ru Ni kA dr-i sh+ya hoH
sa ma ya hoH
sa ma ya satwaM/
dzaHhU~M baM hoH
zhes pas spyan drangs /
hU~M/
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
oM AHhU~M gu ru maN+Dal de ba ga Na sa pa ri wA re b+h+yaH
badzra ar+g+haM pra tIts+tsha swA hA/
nas /
shab+da'i bar gyis phyi mchod dang /
badzra pany+tsa a mr-ita kha raM khA hi /
ma hA rak+ta kha raM khA hi /
zhes sman raka stob /
rdo rje'i thal mo gyen du kha phye la /
lha rnams kyi ljags hU~M las byung ba'i rdo rje'i sbu gu can gyi 'od zer gyis gtor ma'i bcud drangs te gsol bar bsam zhing /
sngags snga ma'i mthar /
i daM ba liM gri h+Nan+tu ma ma sarba sid+d+hi m+me pra yats+tsha /
zhes gtor ma phul /
bstod pa ni /
gang gi drin gyis bde chen nyid //
skad cig nyid la 'char ba gang //
bla ma rin chen lta bu'i sku
/rdo rje can zhabs pad la 'dud //
bcom ldan khro bo'i rgyal po ni //
sangs rgyas kun gyi 'khor los bsgyur //
gdul dka' ma lus 'dul ba po /
khro bo'i rgyal la phyag 'tshal lo //
phyag byar 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal lo //
zhes bstod cing 'dod don gsol nas /
mgron rnams gshegs su gsol ba'am bstim pa gang bde bya ste sngon 'gro'i bya ba'o //
gnyis pa dngos gzhi'i cho ga la rgyun gyi phrin las su bya ba dang /
khyad par skabs kyi phrin las su bya ba gnyis /
dang po la dgu las /
dang po mdun bskyed gsal 'debs pa ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
stong pa nyid kyi ngang las mdun gyi nam mkhar dur khrod kyi sa gzhi 'jigs su rung ba ro gsar rnying sna tshogs gcal du bkram zhing phung por spungs pa khrag gis sbags pa'i ro langs rnams dgod cing gar rtse ba /
las kyi shan pa 'bum kun tu rgyu zhing nyams pa rnams 'gugs 'ching gsod gcod kyi las byed pa /
ma rungs pa'i srog chags gdug pa can rnams ngu 'bod kyi sgra dang bcas pas sha za zhing lang long du 'phyo ba /
phyogs thams cad du me rlung dmar nag drag tu 'bar zhing 'khrugs pa'i dbus su b+h+rU~M las dur khrod 'bar ba'i gzhal med khang chen po gru bzhi sgo khang rta babs dang bcas pa /
drag po'i rgyan dang bkod pa phun sum tshogs pas spras pa /
nang khrag zhag gi rgya mtshor 'khyil ba'i dbus su mthing nag gru gsum 'bar ba'i dkyil 'khor bsnol ma gnam lcags kyi 'khor los yongs su bskor ba'i lte bar pad+ma dang nyi ma ru dra pho mo bsnol ba'i steng du hU~M mthing nag yongs su gyur pa las /
dpal ye shes kyi mgon po ma ning nag po sku mdog mthing nag gtum zhing khros pa'i nyams can /
zhal gcig phyag gnyis pa /
g.yas 'bar ba'i ru mtshon rnon po gnam du 'phyar zhing /
g.yon gdug pa can gyi snying dang zhags pa 'dzin pa /
spyan gsum dmar la zlum pa /
zhal mche ba gtsigs shing ljags 'dril ba /
sbrul nag po'i ral pa thur du 'phyang zhing /
thod pa skam po lnga'i dbu rgyan dang rlon pa lnga bcu'i do shal can /
snying phreng dang sbrul gyi chun pos brgyan pa /
dar nag gi 'jol ber brtsegs mar gsol zhing gser rked dang mi lpags rlon pa'i ska rags can /
tsan dan gyi bing chen rked la btsugs pa'i sgo gsum nas sprul pa'i dmag dpung 'gyed pa /
kha dog sna tshogs pa'i cod pan lhab lhub dang /
'jigs pa'i rgyan thams cad kyis bklubs pa /
sag ti'i lham yu ring gsol nas g.yon brkyang ba'i dor stabs kyis bskal pa'i me phung 'bar zhing 'khrugs pa'i dbus na bzhugs pa'o //
de'i phyi rol chos 'byung gi zur drug la gtso bo'i g.yon zur nas brtsam ste rim pa bzhin /   mgon po lnga dang yum bcas gnam lcags phur gcig mar phyir 'god par gsungs kyang /
rgyud las 'khor gyi gtso bor gsungs pa dang ngo bo gtso bo nyid dang dbyer med cing /
khyad par srog dbang du yang gsungs pa bcas 'di ltar ro //
yum dpal 'bar ma dkar mo g.yas shel gri 'phyar zhing g.yon thod khrag gtso la stob pa ma mo'i chas can rol pa'i stabs kyis 'gying ba /
sku'i mgon po stag zhon nag po g.yas tsan dan gyi beng gsor zhing g.yon bdud kyi zhags pa thogs nas dpa' gtum stag la zhon pa /
gsung gi mgon po beng dmar smug g.yas tsan dan gyi beng 'phyar zhing g.yon bdud rtsi'i lcags par 'dzin pa /
thugs kyi mgon po gri gug mthing nag g.yas gri gug mkha' la 'phyar zhing g.yon thod khrag 'dzin pa /
yon tan gyi mgon po legs ldan nag po g.yas pa rin po che dang g.yon thod khrag 'dzin pa seng ge la zhon pa /
phrin las kyi mgon po trak+shad mthing nag g.yas beng gsor zhing g.yon dgra snying bsnams pa bra nag rting dkar la 'chib pa /
lnga ka'ang mi bzad pa'i khro bo gtum drag 'jigs pa'i nyams can dar nag gi 'jol ber dang dur khrod rol pa'i chas thams cad kyis brgyan te bam gyi khar bzhugs pa'o //
de'i phyi rol 'khor lo rtsibs brgyad kyi /   ngo bo gtso bo nyid dang dbyer med cing sku'i rnam 'gyur tha dad pa tsam yin pas 'dir byas /
shar du du las las kyi mgon po srog bdud nag po dus mtha'i sprin dang mtshungs pa /
zhal gcig phyag gnyis pa /
gri gug dang lcags par bzung nas mda' gzhu 'geng zhing kha T+wAM gru mor bkal ba /
sku la dar nag gi ber gsol zhing gser gyi ska rags bcings pa /
spyan mig khrag ltar g.yo zhing kha rlangs mer 'bar ba /
stag ral dang gzig shubs btags nas bra nag rting dkar la 'chib pa /
'jigs pa'i spyan gsum brang la shar zhing lhu tshigs bzhi'i spyan las dmag dpon bzhi 'gyed pa /
byang phyogs kyi gnod sbyin chen po brgyad lcags kyi bya khrar sprul nas sngon la lding zhing snga dgra 'dul ba /
lho phyogs kyi gshin rje chen po brgyad stag gzig dom dred 'phar spyang rnams su sprul nas phyi bzhin 'breng bas phyi dgra sems pa rdul du rlog pa /
gzhan yang las byed kyi dmag tshogs du mas bskor ba /
lhor e las ma mo sngags kyi srung ma sku mdog smug nag zhal gcig phyag gnyis pa /
khro gtum mi bzad pa'i gzugs can /
dpral ba'i dbyings na ye shes kyi spyan gcig 'bar ba /
zhal gdangs shing mche ba gcig thur du gtsigs pa /
ljags 'dril ba /
ral pa kham nag thur du grol ba'i dbus na lcags ral nyag gcig gyen du gzengs pa /
thugs ka na nu ma gcig 'phyang ba /
phyag g.yas zhing dbyug klad la 'phyar zhing g.yon dgra snying dang lcags spyang khra thabs su 'gyed pa /
thod skam gyi cod pan dang do shal sogs 'jigs pa'i chas kyis brgyan te g.yon brkyang ba'i stabs kyis ro'i stan la rol ba /
'khor sprul pa'i ma mo rnam gsum /
sbyor sgrol srog gcod kyi ging gsum /
ye shes kyi ma mo lnga /
rje mo bcu bzhi /
sman mo lnga bcu rtsa brgyad sogs snang srid ma mo'i tshogs kyis bskor ba /
nub tu ra las gza' bdud rA hu la smug nag mgo bo dgu pa phyag bzhi'i dang po gnyis chu srin gyi rgyal mtshan dang sbrul zhags /
'og ma gnyis mda' gzhus dgra snying gzir ba /
lus kun mig gis gang zhing ro smad sbrul du 'khyil ba /
dur khrod 'jigs pa'i chas can gza' dang gdong mo rgyu skar sogs 'jigs byed dregs pa'i tshogs kyis bskor ba /
byang du b+h+yo las bshan pa srog sgrub nag mo rngams shing khros pa /
g.yas   dgra snying za zhing g.yon nad rkyal thogs pa /chu gri rnon po 'phyar zhing /
g.yon dgra bo'i glo snying za ba /
mi lpags kyi gos dang thod rus sbrul gyis brgyan cing srid pa'i rlung nag zhon pa /
g.yas na ce spyang gdong ma /
g.yon na wa gdong ma /
mdun na 'ug gdong ma sogs sha za dang ma mo 'bum sdes bskor ba /
shar lhor   srog gi dbang gi skabs su 'khor du bshad par ma zad sgos sgrub kyi yi ge ma bu gter gzhung na yod pa dang khyad par las byed kyi 'khor du bsngags pa bcas 'thad par sems so /hU~M las phrin las bdud kyi mgon po seng ge'i gdong pa can khros pa'i zhal gdangs shing mche ba gtsigs pa /
ral pa kham nag gyen du 'bar ba'i gseb nas seng chung spro ba /
phyag g.yas dar nag gi ba dan 'phyar ba g.yon thod pa glo snying can 'khyer ba /
shin tu mi bsrun pa dar nag gi ber can bdud rta nag po la zhon pa /
g.yon du yum seng gdong ma dmar mo shin tu khros pa /
ral pa'i gseb nas seng chung spro ba /
gcer bu stag lpags kyi smad dkris can /
g.yas kha T+wAM rtse gsum dang g.yon nad rkyal thogs nas srog rta dmar po 'chib pa /
las byed sha za bshan pa'i tshogs kyis bskor ba /   (yang na /
shar lhor ra las pe har dgra bla dmar gsal zhal gcig phyag gnyis spyan gsum pa khro 'dzum bzhad pa'i nyams can /
g.yas gser gyi gseg shang dang g.yon dngul gyi par bu bsnams pa dbu la dar nag gi 'thibs zhu gsol zhing /
za 'og gi ber dang man tri'i chos gos gyon pa /
mgul du shel phreng 'phyar zhing seng ge dkar mo la zhon pa /
yum shAn+tiM ro zan mas 'dud cing /
las mkhan pu tra nag po sogs gar mkhan skyo sangs ru 'dren sde bzhi sogs lha ma srin dregs pa'i tshogs kyis bskor ba /)
lho nub tu du las gnod sbyin bshan pa dmar nag zhal gcig phyag bzhi pa /
g.yas gnyis ral gri dang gri gug
/g.yon gnyis thod khrag dang sbrul zhags 'dzin pa /
dar dmar gyi ber dang dur khrod kyi chas can zangs kyi mkha' lding la zhon pa /
las byed pho nya sde brgyad sogs sha za bshan pa'i tshogs kyis bskor ba /
nub byang du tri las skyes mchog rdo rje legs pa dmar po phyag g.yas rdo rjes dgra mgo gzir zhing g.yon mi snying 'dzin pa /
dar dkar gyi ber dang brjid pa'i chas can ra skyes kham pa la zhon pa /
'khor ging chen sde bzhi lha btsan bdud kyi dge bsnyen sum brgya drug cu /
dgyes sde mo bcu gnyis za byed mche ba can sogs 'jigs byed dregs pa'i tshogs kyis bskor ba /
byang shar du ma las 'dod khams dbang phyug re ma ti nag mo skem zhing sbeg la gtum pa'i gzugs can zhal gcig phyag bzhi pa /   (gnyis pa g.yas khram shing 'phyar zhing g.yon b+hany+dza bzung ba'i mchan na nad rkyal thogs pa gzhan 'dra'o //
rgyud las 'di ltar ro //)
g.yas gnyis gri gug dang ral gri g.yon gnyis thod dbyug dang nad rkyal thogs pa /
ma mo'i chas brgyad kyis spras te rdzu 'phrul drel rta'i steng na btsan skyil gyis bzhugs pa snang srid ma mo'i tshogs kyis bskor ba /
gzhan yang de dag gi phyi rol du ru 'dren gyi dmag dpon sde bzhi /
bka' sdod dregs pa sde brgyad /
bdud dmag nyis khri chig stong /
lha dmag 'bum sde la sogs pa ye shes dang las la grub pa'i dregs pa pho rgyud mo rgyud pho nya las byed bsam gyis mi khyab pa'i tshogs kyis bskor ba /
thams cad kyang 'jigs shing rngams pa'i gzugs 'chang zhing phrin las 'dod rgur sgyur bas /
sgrub pa po'i re 'dod yid bzhin du skong ba'i tshul gyis bzhugs pa'o //
gnyis pa spyan 'dren pa ni /
gtso 'khor thams cad kyi dpral bar oM/
mgrin par AH
thugs kar hU~M/
hU~M las 'od zer 'phros pas 'og min chos kyi dbyings kyi pho brang /
ma la ya gnam lcags 'bar ba /
rdo rje gdan /
na len+d+ra /
bsil ba tshal dang u tsa la'i dur khrod chen po sogs rang bzhin gar bzhugs kyi gnas nas mgon po 'khor dang bcas pa thams cad badzra sa mA dzaHsa mdun gyi nam mkhar sprin phung gtibs pa bzhin byon par bsam zhing /
rkang gling gis drangs pa'i rnga bo che sogs snyan pa'i rol mo dang sbyar spos kyi dud sprin dbyangs kyi 'gyur ba dang bcas pas /
hU~M/
dad pa dang ni dam tshig gis //
tshur gshegs tshur gshegs lha chen po //
ma hA kA la mthu bo che //
gsang ba'i khro rgyal stobs po che //
ma ning nag po kun gyi rje //
gnas 'dir spyan 'dren gshegs su gsol //
'og min gnas mchog dam pa dang //
gsang chen lhun grub gtsug lag khang //
dur khrod rab 'jigs gzhal yas nas //
thugs dam dbang gis gshegs su gsol //
lha chen dpal 'bar gshegs su\u0f8e
legs ldan nag po gshegs\u0f8e
tshogs bdag chen po gshegs\u0f8e
ma ning nag po gshegs\u0f8e
srog bdud chen po gshegs\u0f8e
mkha' 'gro'i gtso mo gshegs\u0f8e
mgon po sde lnga gshegs\u0f8e
sring gcig chen mo gshegs\u0f8e
mthu chen sde brgyad gshegs\u0f8e
bdud 'dul dmag tshogs gshegs\u0f8e
ye shes mgon po 'khor dang bcas //
bstan pa bsrung phyir gshegs su gsol //
zhes pa tsam mam /
spro na /
hU~M/
u tsa la nas las kyi mgon //
srog bdud nag po gshegs su gsol //
bde chen dbyings nas kun bzang yum //
e ka dzA Ti gshegs\u0f8e
bar snang khams nas 'jigs byed gtso /
khyab 'jug chen po gshegs\u0f8e
dur khrod gnas nas mkha' 'gro ma //
mi bsrun bshan pa gshegs\u0f8e
he chen brdal nas sgrol ba'i ging //
gnod sbyin chen po gshegs\u0f8e
dam tshig gnas nas thig le rtsal //
rdo rje legs pa gshegs\u0f8e
byang shar mtshams nas re ma ti //
'dod khams bdag mo gshegs\u0f8e
bsil ba'i tshal nas phrin las mgon //
seng ge'i gdong can gshegs su gsol //
bstan pa skyong ba'i dam can tshogs //
so so'i mngag gzhug pho nyar bcas //
dam tshig gnas 'dir spyan 'dren gyis //
phrin las sgrub phyir gshegs su gsol //
oM shrI ma hA kA la sa pa ri wA ra e h+ye hi badzra sa mA dzaHdzaHhU~M/
zhes pas spyan drang ngo //
gsum pa bzhugs su gsol ba ni /
hU~M/
dur khrod rab 'jigs gzhal yas dam pa 'dir //
sna tshogs pad+ma nyi zla brtsegs pa'i steng //
ru tra pho mo bsnol ba'i gdan khri la /
khro rgyal ma ning 'khor bcas bzhugs su gsol //
oM shrI ma hA kA la ga Na gu h+ya sa pa ri wA ra sa ma ya tiSh+Tha lhan /
zhes bzhugs su gsol /
bzhi pa dam la bzhag pa ni /
dam tshig gi rgya bcings te rdo rje spyi bor bzhag bdud rtsi ljags la byin par mos te /
oM badzra sa ma ya ha na ha na hU~M phaT/
dpal rdo rje nag po chen po legs ldan ma ning nag po lcam dral 'khor dang bcas pa rnams kyis kun bzang he ru ka dpal /
gsang bdag phyag na rdo rje /
slob dpon pad+ma thod phreng /
rig 'dzin pad+ma gling pa nas 'khor lo'i mgon po 'di zhes bya ba'i bar du byon pa'i rtsa ba dang brgyud par bcas pa'i bla ma dam pa rnams kyi bka' dang dam las ma 'da' bar sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi stongs grogs mdzod /
sngags 'chang rnams kyi phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/oM badzra sa ma ya rak+Shan+tu pany+tsa a mr-ito da ka Tha Tha Tha hU~M/
zhes dam la bzhag pas ci bsgo ba'i las thams cad sgrub cing bka' nod par bsam /
lnga pa phyag bya ba ni /
hU~M/
chos dbyings skye ba med pa'i pho brang nas //
skye ba'i cho 'phrul khro rgyal ma ning sku
/mnyam med mthu mnga' gtum chen me ltar 'bar //
ru dra 'joms mdzad bdud dpung thal bar rlog
/mthar byed gzhon nu 'jigs pa'i gad rgyangs can //
ma hA kA la khyod la phyag 'tshal lo //
oM shrI ma hA kA la ga Na gu h+ya a ti pU hoH
pra tIts+tsha hoH
zhes phyag bya'o /
drug pa mchod pa la drug las /
phyi mchod ni /
hU~M/
yan lag brgyad ldan yid 'ong mchod yon sbreng //
rab gtsang dwangs pa'i zhabs bsil rgya mtshor bskyil //
sna tshogs lta sdug chu skyes lang tsho bzhad //
grub dang sbyar ba'i bdug pa sprin ltar gtibs //
mun snang mthar byed sgron mes nyin mor byed //
yid 'ong byug pa lha yi chu bo'i rgyun //
ro bcud phun tshogs zhal zas lhun por spungs //
snyan brjid rol mo sgra dbyangs dang bcas pa'i //
phyi yi mchod sprin 'dod yon 'dzad med gter //
'bul gyis tshim zhing dgyes nas dngos grub stsol //
oM shrI ma hA kA la sa pa ri wA ra ar+g+haM nas shab+da'i bar dang /
pany+tsa kA ma gu Na pra tIts+tsha swA hA/
nang gi mchod pa ni /
hU~M/
gdug pa'i snying khrag mchod yon mtsho ltar bskyil //
myos byed dug khrag zhabs bsil rngam zhing brjid //
dbang po rnam lnga'i me tog tshar du dngar //
sha chen dud pa'i sprin phung lang long g.yo //
zhun chen mar me bskal pa'i me ltar 'bar /
khrag zhag bdud rtsi'i dri chab rlabs phreng g.yo //
sha khrag rus pa'i zhal zas che brjid rngam //
drag po'i rol mo sa gsum 'dar zhing g.yo //
dur khrod nang gi mchod sprin bsam mi khyab //
'bul gyis tshim zhing dgyes nas dngos grub stsol //
oM shrI ma hA kA la sa pa ri wA ra ma hA sh+ma shA na pU dza ar+g+haM nas shab+da pra tIts+tsha swA hA'i bar brjod /
gsang ba'i mchod pa ni /
hU~M/
sgrib pa'i dri ma kun spangs shing //
rtog pa kun las nges grol ba //
bla na med pa'i byang chub sems //
bde ba chen pos mnyes gyur cig
/oM shrI ma hA kA la sa pa ri wA ra ma hA a nu rA gA pra tIts+tsha swA hA/
sman mchod ni /
hU~M/
dman pa'i yul las rab 'das shing //
rgyal ba kun gyi dam tshig mchog
/dngos grub kun gyi gzhir gyur pa //
bdud rtsi mchog gis mchod par bgyi //
oM shrI ma hA kA la sa pa ri wA ra ma hA pany+tsa a mr-ita kha raM khA hi /
rak+ta'i mchod pa ni /
stong gsum b+hany+dza'i snod yangs su //
dam nyams bsgral pa'i mAM sa dang //
rak+ta'i rgya mtsho chen por bskyil //
bsad khrag rba klong 'khrugs pas mchod //
oM shrI ma hA kA la sa pa ri wA ra ma hA rak+ta khA hi /
gtor ma'i mchod pa ni /
hU~M/
dpal mgon ma ning nag po 'khor bcas dgongs /
khyed la dgyes pa'i mchod pa 'bul ba ni //
thod chen b+hany+dza rlon pa'i snod mchog tu //
ba liM gtor ma'i mchod pa rongs se rong //
bdud rtsi sman gyi mchod pa brengs se breng //
rak+ta dmar gyi ar+g+haM chi li li //
dza gad gser skyems btung ba me re re //
mAM sa sha chen gsur dud thu lu lu //
b+hany+dza rus pa'i tshogs ni khra la la //
bza' dang bca' dang btung ba'i bye brag dang //
gzugs sgra dri ro reg bya chos la sogs //
'dod yon lnga ldan mchod pa sna tshogs kun //
dpal mgon ma ning nag po 'khor bcas la //
'bul lo dgyes par dgongs te bzhes su gsol //
oM shrI ma hA kA la ga Na gu h+ya raM sid+d+hi hU~M phaT sa pa ri wA ra i daM ba lin+ta kha kha khA hi khA hi /
zhes spyir phul nas /
bye brag tu 'bul ba ni /
lha rnams kyi ljags hU~M las byung ba'i rdo rje'i sbu gu can gyi 'od zer gyis gtor ma'i bcud drangs te gsol bas bde ba chen po'i rang bzhin du dgyes shing tshims par bsam zhing rdo rje'i thal mo gyen du kha phye la lha so so'i snying po'i mthar /
sa pa ri wA ra i dam ba lin+ta sogs gtor sngags btags pa lan gsum mam bdun gyis phul la /
dpal ma hA kA la khrag 'thung gi rgyal po /
gtsug lag khang dang dkyil 'khor gyi srung ma /
dug gsum nad kyi sman pa /
rnal 'byor yongs kyi dgra bla /
bdud dpung sgrol ba'i dpa' bo /
bstan pa'i bka' srung chen po /
legs ldan ye shes kyi mgon po ma ning nag po /
yum dpal 'bar lha mo /
ye shes kyi mgon po sde lnga /
las mgon srog bdud chen po la sogs te dam pa chos skyong ba'i srung ma bka' sdod pho nya'i dmag tshogs 'khor dang bcas pa rnams kyis /
mchod sbyin gyi gtor ma rgya chen po 'di bzhes la sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi stongs grogs mdzod /
sngags 'chang rnams kyi phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/ces pas 'dod don gsol /
bdun pa bstod pa bya ba ni /
hU~M/
'jig rten 'das pa'i dus na mngon byung ba //
che mchog he ru ka dpal sku gsum rdzogs //
srid rtsa'i bdag 'dzin ru dra sde gsum 'dul //
rtsal chen phrin las mdzad la phyag 'tshal bstod //
dpal chen mngon sprul nag po chen po'i sku //
'chol ba'i khro rgyal ma ning dgra bgegs gshed //
lha chen dpal 'bar chos skyong yongs kyi rje //
dmag dpon chen po'i sku la phyag 'tshal bstod //
dur khrod thod mkhar me rlung 'tshubs dkyil na //
rnal 'byor dpal mgon khyod kyi cha lugs ni //
sku mdog mthing nag zhal gcig phyag gnyis pa //
sku gsum ldan phyir spyan gsum gyen thur gzigs //
rab brjid khro gnyer gsum ldan gtum la rngams //
zhal gdangs mche gtsigs drag po'i rkan sgra rdeb //
rin chen thod skam lnga yis dbu la brgyan //
sbrul nag ral pa nag pos sa gzhi khyab //
g.yas pa ru mtshon g.yon pa snying zhags bsnams //
tsan+dan bing chen rked btsugs lha dmag 'gyed //
thod pa skam rlon snying phreng sbrul chun spras //
dar nag ber gsol gser rked mi lpags bcings //
legs ldan nag po'i sku la phyag 'tshal bstod //
hU~M/
las la chas tshe srog bdud cha lugs 'dzin //
srid gsum gzigs phyir spyan gsum brang la shar //
dmag dpon bzhi 'gyed spyan bzhis lhu tshigs brgyan //
stag ral gzig shubs btags nas rta nag zhon //
bdud mdas dgra snying gzir 'debs gling bzhir rgyug
/spyan nas khrag 'dzag me yi kha rlangs 'bar /
kha T+wAM gri gug lcags par thogs nas su //
snang srid pho rgyud thams cad pho nyar 'gyed //
ci bcol las rnams skad cig yud la sgrub //
rtag tu grogs mdzad mgon po nag po che //
ma bskul bar yang brnags pa'i dgra bgegs sgrol //
ltag na spyan gcig ma tshogs dbang du sdud //
gar bskul sa ru mi ro rags su 'tsher //
bzlogs pas mi bzlog sngags zlog mkhan gyi gshed //
gtsug lag khang srung dkor rkun rtsad nas gcod //
bstan pa gnyan srung bka' yi bya ra ba //
dregs pa kun 'dul khyod la phyag 'tshal bstod //
b+h+yo /
mkha' la dbang sgyur yid bzhin sprul pa'i sku
/ya mtshan rmad byung lus la til mar byugs //
dpal ldan lha mo gsang ba'i mkha' 'gro ma //
ma mo 'bum sde'i gtso la phyag 'tshal bstod //
dpal ldan mgon po'i sku gsung thugs yon tan //
phrin las rnam rol 'gag med cir yang ston //
gdug can tshar gcod bstan pa rjes skyong ba //
mgon po sde lnga'i sku la phyag 'tshal bstod //
dpal ldan gtso mo e ka dzA Ti ma //
zhal gcig phyag gnyis ru lu'i sgra skad sgrog
/kun tu bzang mo dbyings kyi ma mo mchog
/las dang ye shes tshogs kyi rje la bstod //
bshan pa nag mo mi lpags g.yang gzhi gsol //
phyag na snying dang nad kyi rkyal pa bsnams //
las byed mkha' 'gro bye ba'i tshogs kyis bskor //
nam gru nag mo 'jigs pa'i tshogs la bstod //
drang srong chen po gza' mchog rA hu la //
sku mdog dud ka dbu dgu spyan stong 'bar //
phyag bzhi mda' gzhu ral gri rgyal mtshan bsnams //
sring bzhi sde brgyad 'khor dang bcas la bstod //
gnod sbyin dmar nag zangs kyi khyung dmar 'chib //
zhal gcig phyag bzhi gri gug thod khrag dang //
ral gri dgra snying sbrul nag zhags pa bsnams //
drag gtum chen po 'khor dang bcas la bstod //
dam can chen po dmar nag thig le rtsal //
zhal gcig phyag gnyis rdo rje dgra snying bsnams //
thod phreng g.yang gzhi stag gi sham thabs can //
sum brgya drug cu'i 'khor dang bcas la bstod //
shin tu mi bsrun bdud mo re ma ti //
nam mkha'i mdog can drel rta rkang gsum 'chib //
stong khams myul zhing skye 'gro'i srog dbugs len //
bstan pa srung mdzad ma la phyag 'tshal bstod //
drag rtsal myur mgyogs phrin las bdud kyi mgon /
khams gsum myul zhing dgra bgegs thal bar rlog
/dam tshig can la g.yel med stongs grogs mdzad //
seng ge'i gdong can 'khor dang bcas la bstod //
sngon tshe rgyal ba'i spyan sngar rang rang gi
/srog snying phul nas khas blangs dam bcas ltar //
phrin las rnam bzhis bstan pa rjes skyong ba'i //
dam can 'khor dang bcas la phyag 'tshal bstod //
ces tsam mam /
spro na /
hU~M/
chos sku skye med kun tu bzang //
longs sku che mchog he ru ka
/sprul sku ma ning khro bo'i rgyal //
gsang bdag chen po stobs po che //
'chol ba'i khro rgyal srog gi bdud //
lha rnams bsod nams rgyas mdzad pa'i //
lha chen dpal 'bar khyod la bstod //
lha min dmag dpung 'joms mdzad pa'i //
dmag dpon chen po'i sku la bstod //
sangs rgyas bstan pa skyong mdzad pa'i //
sde dpon chen po'i sku la bstod //
ces dang /
hU~M/
dpal ldan las kyi mgon po ni //
mthing nag gri gug lcags par thogs /
kha T+wAM bdud mdas dgra snying gzir //
rta nag zhon nas rgyug la bstod //
ma gcig lha mo dpal 'bar ma //
spu gri 'phyar zhing klad khrag ldag
/mi lpags gos gyon thod phreng 'phyang //
u ma de bI'i sku la bstod //
sku las sprul pa'i mgon po ni //
nag po stag zhon mi bzad pa //
tsan dan beng gsor bdud zhags 'phen //
gtum po 'jigs byed khyod la bstod //
ma 'gags gsung gi rol pa'i rtsal //
bing chen dmar smug khros pa'i zhal //
tsan+dan bing dang lcags par 'dzin //
bdud 'dul mthu chen khyod la bstod //
thugs kyi sgyu ma chen po'i 'phrul //
lha min g.yul zlog nag po che //
phyag na gri gug thod khrag bsnams /
khrag 'thung dpa' bo khyod la bstod //
yon tan mgon po legs ldan che //
gtum drag bzod dka'i gzi brjid can //
mthing nag rin chen thod khrag 'dzin //
gdug pa 'dul mdzad khyod la bstod //
phrin las drag shul chen po'i rtsal //
trak+shad bdud mgon ma rungs pa //
tsan dan beng dang dgra snying 'dzin //
dgra bgegs gshed ma khyod la bstod //
smug nag khros ma ral gcig ma //
zhing dbyug 'phyar zhing dgra snying za //
'ja' sprin gos gyon mi lpags 'phyang //
sngags srung chen mo khyod la bstod //
dpal ldan bshan pa mi bsrun ma //
gcer mo don snying za zhing rgyug
/dgra bgegs myos byed rims nad 'beb //
nam gru nag mo khyod la bstod //
gtum chen gza' bdud srin po'i gzugs //
mgo dgu rgyal mtshan sbrul zhags dang //
mda' gzhu 'geng zhing thog ser 'beb //
sde brgyad dmag dpon khyod la bstod //
sgrol ging bshan pa dmar nag ni //
gri thod 'dzin zhing ral gri gdengs //
bstan dgra'i snying 'byin sbrul zhags 'phen //
gnod sbyin chen po khyod la bstod //
dam can skyes bu ging gi bdag
/dmar nag rdo rje dgra snying 'dzin //
za 'og ber gyon ra skyes zhon //
mthu chen dregs pa khyod la bstod //
'dod khams dbang phyug re ma ti //
lag na khram shing thod pa 'dzin //
drel rta zhon nas stong gsum myul //
nag mo stong gi gtso la bstod //
phrin las mgon po seng ge'i gdong //
ru dar g.yab cing dgra snying rol //
rta nag zhon nas gling bzhir rgyug
/bdud mgon nag po khyod la bstod //
he ru ka dpal spyan snga ru //
dam bcas ji bzhin da lta 'dir //
bstan pa srung zhing skyong mdzad pa'i //
dam can kun la bstod par bgyi //
zhes bstod par bya'o //
chos skyong gzhan 'ga' zhig gi mchod gtor bya bar 'dod na ye shes pa'i rigs rnams sngon dang de'i rjes la 'jig rten pa'i rigs rnams dang /
gter bdag spyi gtor dang gzhi bdag spyi gtor gyi bar rim pa bzhin skabs 'dir bya'o //
brgyad pa bzlas pa bya ba ni /
mgon po 'khor bcas kyi thugs kar nyi ma la gnas pa'i hU~M yig la sogs pa'i mthar rang rang gi srog sngags rigs kyi kha dog can gyis bskor ba /
bdag bskyed kyi thugs ka'i sa bon las byung ba'i 'od zer phog pas thugs kyi rgyud rab tu bskul pas /
ci 'dod pa'i phrin las rab 'byams thogs med du sgrub par mos la gong gnon yi dam gyi bzlas pa sngon du 'gro bas bzla bya'i sngags ni /
oM shrI ma hA kA la ga Na gu h+ya raM sid+d+hi hU~M phaT/
ces gtso bo'i snying po'o //
oM shrI ma hA kA la rU pa tri yaM hU~M dzaH
sku mgon no //
oM shrI ma hA kA la rak+Sha du beng ni dzaH
gsung mgon no //
oM shrI ma hA kA la k+She tra ha na hU~M phaT/
thugs mgon no //
oM shrI ma hA kA la siM ha raM hU~M phaT/
yon tan mgon po'o //
oM shrI ma hA kA la trak+shad hU~M dzaH
phrin las mgon po'o //
oM ma hA kA la tri yaM ru dra nag po dzaH
tri ling ging ka ra rA dza su tri dza dzaH
srog bdud do //
oM ma ma e ka dzA Ti trag rak+sha snying kha rak+mo ru lu ru lu hU~M b+h+yo hU~M/
sngags srung ma'o //
oM khyi kha le nag mo sod srog ma ti sod /
srog sgrub ma'o //
hri shag ru rag ram na ge tsit+ta traM ma ma yo za 'gram ha hi yo ge sha la dzaHdzaH
zhes gza' bdud do //
e rme ru tse gu Na hri ti g+h+raM b+h+yo /
zhes gnod sbyin no //
oM badzra sA d+hu sa ma ya dza dzaH
zhes dam can dang /
oM ma ma trag rak+mo rak+sha ru ti hU~M hU~M phaT swA hA/
re ti'o //
oM shrI ma hA kA la siM ha mu kha si na ra ma hU~M phaT/
seng gdong gi'o //
de ltar gtso 'khor rnams kyi sngags rnams skabs dang sbyar nas ji tsam nus pa bzla zhing /
gtso sngags ni rgyud las /
bye ba thems na las kun 'grub //
ces gsungs pa dang /
las sbyor gyi sngags ni man ngag gi gnad shes pas gzhan du 'byung ba bzhin bzla'o //
bzlas pa rdzogs pa'i mthar /
oM shrI badzra d+harma pA la sa pa ri wA ra ar+g+haM nas /
shab+da'i bar gyis mchod cing 'dod pa'i don la gsol ba gdab /
dgu pa tshogs kyi mchod pa ni /
bdag bskyed gang la brten pa de'i gzhung bzhin sbyar bar bya'o //
gnyis pa khyad par skabs kyi phrin las bsgrub pa la skong bshags bya ba dang /
drag las bsgrub pa gnyis las /
dang po la gsum las /
skong ba ni /
skong rdzas rnams a mr-itas bsang /
swa b+hA was sbyang /
stong pa'i ngang las b+h+rU~M las gnas khang dur khrod drag po'i zhing khams bsam gyis mi khyab par phyi nang gsang ba'i mchod pa spyan gzigs mthun rdzas rten rdzas skong rdzas la sogs pa thams cad srid zhi'i 'dod yon gyi rnam pa mkho dgu tshang ba /
bzang dgus 'byor pa /
mdzes dgus brgyan pa /
ngo bo ye shes sgyu ma'i rang bzhin bde ba'i rnam pa thams cad par 'char bas nam mkha'i khams gang bar gyur /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
badzra s+pha ra Na khaM/
zhes pas byin gyis brlab cing zad mi shes par spel la /
snyan pa'i rol mo dbyangs kyi 'gyur ba dang bcas pas /
hU~M/
bdag ni rig 'dzin sgrub pa po /   gter gzhung las byang bzhin la tshig dngos bcos med las cung zad bsdus pa'o //
bdag ni rnal 'byor dam tshig can //
dam la gnas shing lha la phreng /
khyod ni srung ma thugs dam can /
khyod ni mthu rtsal drag shul can //
dgongs shig legs ldan nag po'i tshogs //
sngon tshe dpal chen spyan snga ru //
bstan pa bsrung bar zhal bzhes pa /
khyod kyi dam bca' gnyan po de //
da lta rnal 'byor bdag bskul na //
bsgrub cing bskul phyir gshegs su gsol //
ma hA kA la gnas 'dir byon //
lha chen dpal 'bar gnas 'dir byon //
chos skyong chen po gnas 'dir\u0f8e
legs ldan nag po gnas\u0f8e
rig 'dzin srung ma gnas\u0f8e
ma ning nag po gnas\u0f8e
srog bdud chen po gnas\u0f8e
bdud rgyal thod phreng gnas\u0f8e
sring gcig lha mo gnas\u0f8e
'dod khams gtso mo gnas\u0f8e
'khor tshogs rgya mtsho gnas 'dir byon //
kye /
gson dang ma hA kA la'i tshogs //
nyon dang chos skyong nag po che //
nyon dang mgon po thod phreng can //
rgyal ba'i bka' la mi bden med //
zab mo'i don la mi sems med //
mna' dang khrims la mi brten med //
zas dang skom la mi chags med //
nag po 'khor bcas dgongs su gsol //
do nub khyod kyi thugs dam bskang //
do nub nyams chag ma lus gso //
do nub zhig ral ma lus gso //
do nub gnong 'gyod ma lus bshags //
do nub lha la sems mkhon sbyong //
do nub mnyes pa'i mchod pa 'bul /
khyed kyi thugs dam bskang ba ni //
bshos nag rgyan ldan gtor mas bskang //
rak+ta dmar gyi ar+g+has bskang //
bdud rtsi sman gyi mchod pas\u0f8e
mtshan ldan shel sgong 'bras bus\u0f8e
snang gsal mdangs ldan mar mes\u0f8e
zhal zas tshogs mchod mang pos\u0f8e
lug nag spyi dkar 'di yis\u0f8e
khyi nag gser mig 'di yis\u0f8e
rten rdzas 'phyar dar nag pos\u0f8e
mda' nag rgod sgro sku yi rten //
rak+ta dmar po gsung gi rten //
tsit+ta snying chen thugs kyi rten //
lug nag bya nag la sogs pa'i //
rgyal mtshan mang pos thugs dam bskang //
rten pa'i dam rdzas yin pa'i phyir //
'phyar dar nag pos thugs\u0f8e
'bod pa'i dam rdzas yin pa'i phyir //
g.yab dar nag pos thugs\u0f8e
dam tshig gnyan po bsre ba'i phyir //
bdud rtsi sman gyis thugs\u0f8e
dgyes pa'i dam rdzas yin pa'i phyir /
khyi nag snying gis thugs\u0f8e
mAM sa zas su za ba'i phyir //
tsit+ta snying gis thugs\u0f8e
myos byed skom du 'thung ba'i phyir //
dza gad phud kyis thugs\u0f8e
shangs kyi dbang po tshim pa'i phyir //
gsur chen dud pas thugs\u0f8e
ljags kyi dbang po tshim pa'i phyir //
dmar nag bshos bus thugs\u0f8e
spyan gyi dbang po tshim pa'i phyir //
snang gsal mar mes thugs\u0f8e
snyan gyi dbang po tshim pa'i phyir //
rol mo sgra yis thugs\u0f8e
rtag tu mi 'bral 'grogs pa'i phyir //
gta' gtor chen pos thugs\u0f8e
rgyun du phrin las bcol ba'i phyir //
rgyun gtor nar mas thugs\u0f8e
mthun pa'i dam rdzas yin pa'i phyir //
lug nag spyi dkar thugs\u0f8e
bsgrub pa'i dam rdzas yin pa'i phyir //
gri rgod snying gis thugs\u0f8e
gzhan yang dpal gyi gtor ma la //
ye shes lnga yi rgyan gyis brgyan //
rnal 'byor yongs kyi glud du 'bul //
gnyis med don gyi tshangs pa stsol //
mda' nag ltong dmar bcu gsum la //
rdo rje be con gri gug ris //
phyag mtshan mang pos brgyan byas nas //
legs ldan nag po'i sku gsung thugs //
rnal 'byor lus ngag yid kyi glud //
thabs kyi rang bzhin mda' nag dang //
shes rab rang bzhin rgyal mtshan gnyis //
gnyis med don rtogs chos kyi sku
/gnyis su med par thugs dam bskang //
yab gcig mgon po'i thugs\u0f8e
chos skyong chen po'i thugs\u0f8e
ma ning nag po'i thugs\u0f8e
mgon po sde lnga'i thugs\u0f8e
ma gcig lha mo'i thugs\u0f8e
srog bdud chen po'i thugs\u0f8e
sgrol ging chen po'i thugs\u0f8e
dam can chen po'i thugs\u0f8e
re ti chen po'i thugs\u0f8e
seng ge'i gdong can thugs\u0f8e
bdud kha dgra la bsgyur ba'i phyir //
dpal ldan nag po'i thugs\u0f8e
dgra bgegs gnas nas 'gugs pa'i phyir //
phyag brnyan chen po'i thugs\u0f8e
dgra bo cham la dbab pa'i thugs\u0f8e
bdud kyi dmag tshogs thugs\u0f8e
dgra bo'i srog rtsa gcod pa'i phyir //
mon pa'i tshogs kyi thugs\u0f8e
sngon gyi lam sna 'dren pa'i phyir //
mon pa brgyad kyi thugs\u0f8e
g.yas kyi ru sna drang ba'i phyir //
gshin rje brgyad kyi thugs\u0f8e
g.yon gyi ru sna drang ba'i phyir //
gnod sbyin brgyad kyi thugs\u0f8e
slad kyi rjes shul 'brang ba'i phyir //
nad gtong ma mo'i thugs\u0f8e
dmag gi ru mtshon 'phyar ba'i phyir //
lha dmag 'bum gyi thugs\u0f8e
phyogs skyong bcu yi thugs\u0f8e
rgyal chen bzhi yi thugs\u0f8e
lha chen brgyad kyi thugs\u0f8e
klu chen brgyad kyi thugs\u0f8e
gza' chen brgyad kyi thugs\u0f8e
rgyu skar nyer brgyad thugs\u0f8e
'jigs byed dgu yi thugs\u0f8e
thugs dam gnyan po bskangs pa yis //
lha dang mi 'bral grib ltar 'grogs //
rnal 'byor bdag dang bdag gi 'khor //
thub par srungs shig thugs dam can //
thugs dam skongs la g.yar dam stsol //
ces dang /
gzhan yang /
hU~M/
rnam dag dbyings las ma g.yos kyang //
thugs rjes khro bo'i skur ston cing //
bdud dpung 'joms mdzad he ru ka
/mthu chen dpa' bo'i thugs dam bskang //
mig sman mdangs can rta mchog sogs //
phyi yi rten gyis thugs\u0f8e
'dod yon bya rog rgyal mtshan bcas //
nang gi rten gyis thugs\u0f8e
gri snying srog gi 'khor lo sogs //
gsang ba'i rten gyis thugs\u0f8e
'bod pa'i dam rdzas yin pa'i phyir //
g.yab dar nag pos thugs\u0f8e
gshegs pa'i dam rdzas yin pa'i phyir //
dbyangs rnga rol mos thugs\u0f8e
gnas kyi dam rdzas yin pa'i phyir //
thod mkhar 'bar bas thugs\u0f8e
bzhugs pa'i dam rdzas yin pa'i phyir //
pad nyi ro yis thugs\u0f8e
rgyan gyi dam rdzas yin pa'i phyir //
dur khrod chas kyis thugs\u0f8e
dgyes pa'i dam rdzas yin pa'i phyir //
bdud rtsi sman gyis thugs\u0f8e
ngoms pa'i dam rdzas yin pa'i phyir //
dmar chen rak+tas thugs\u0f8e
tshim pa'i dam rdzas yin pa'i phyir //
dpal gyi gtor mas thugs\u0f8e
mthun pa'i dam rdzas yin pa'i phyir //
sna tshogs nor gyis thugs\u0f8e
rten pa'i dam rdzas yin pa'i phyir //
gzugs rten bla rdos thugs\u0f8e
bza' ba'i dam rdzas yin pa'i phyir //
sha chen sna lngas thugs\u0f8e
btung ba'i dam rdzas yin pa'i phyir //
bdud rtsi sna lngas thugs\u0f8e
mchod pa'i dam rdzas yin pa'i phyir //
srid zhi'i 'byor pas thugs\u0f8e
sku yi thugs dam bskang ba'i phyir //
phyag rgya gsal rdzogs thugs\u0f8e
gsung gi thugs dam bskang ba'i phyir //
rlung sngags bzlas pas thugs\u0f8e
thugs kyi thugs dam bskang ba'i phyir //
gsal brtan ting 'dzin thugs\u0f8e
yon tan thugs dam bskang ba'i phyir //
'dod yon mkho dgus thugs\u0f8e
phrin las thugs dam bskang ba'i phyir //
las sbyor 'bad pas thugs\u0f8e
bskang ngo gsol lo thugs dam bskang //
dpal 'bar ma hA kA la dang //
sprul pa rnam lnga mthu chen brgyad //
'khor dang bcas pa'i thugs dam bskang //
thugs dam gnyan skongs dngos grub stsol //
ces bskang zhing gong du mchod gtor phul ba'i chos skyong gzhan gyi skong gso byed dgos na yang sngar gyi rim pa bzhin skabs 'dir sbrel lo //
gnyis pa bshags pa bya ba ni /
hoH
rang bzhin chos kyi dbyings las ma g.yos kyang //
thugs rje'i dbang gis 'bar ba'i skur bzhengs pa //
rgyal ba'i bstan srung dam can rgya mtsho'i tshogs //
'khor bcas bdag la gsan cing dgongs su gsol //
bdag cag blun rmongs ma rig 'khrul pa'i yid //
las dang nyon mongs bag chags kyis dkrugs pas /
lha khyod bsnyen cing bsgrub par dam bcas kyang //
sku yi phyag rgya ma gsal don ma rtogs //
sngags kyi bzlas brjod ma dag lhag chad 'khrugs //
yid kyi ting 'dzin bying rgod rtog pas bslad //
dam rdzas ma tshang rten rdzas ma tshogs dang //
rgyu chung phud nyams 'bags btsog dri mas gos //
dus kyi mchod gtor 'gyangs shing chag pa dang //
bsnyen sgrub g.yel zhing las sbyor log pa sogs //
rtsa ba yan lag dam tshig nyams pa kun //
rang gnong 'gyod pa'i sems kyis mthol lo bshags //
mthol bshags bzod pa dang du bzhes nas kyang //
nyams chag sgrib pa'i tshogs rnams kun byang ste //
'gyur med tshangs pa mchog gi dngos grub stsol //
ces dang /
'khon gcugs sbyong ba'i dmigs pa dang sbyar te yi ge brgya pa lan gsum sogs bzlas pas bshags par bya'o //
gsum pa phrin las gsol ba ni /
hU~M/
rgyal ba'i bstan srung rdo rje nag po che //
lcam dral bka' sdod 'khor dang bcas rnams la //
phrin las rab 'byams gsol dang bskul ba'i phyir //
mchod sprin rgya mtsho bstabs pas dgyes gyur te //
kun bzang he ru ka dpal dpa' bo che //
dkyil 'khor rgya mtsho'i khyab bdag pad+ma 'byung //
mchog gi sa brnyes rdo rje'i rig 'dzin tshogs //
rim par byon pa'i rtsa brgyud bla ma yis //
rgyud gsum dam can dregs pa'i dpung tshogs rnams //
phyi nang gsang ba'i 'dod yon rgya mtshos mchod //
bsten cing bsgrubs nas dbang bskur dam bzhag pa'i //
zhal bzhes thugs dam g.yel bar ma mdzad par //
srid zhi'i phun sum tshogs kun 'byung ba'i gzhi //
rgyal ba'i bstan pa phyogs bcur rgyas pa dang //
de 'dzin lung rtogs bshad sgrub kyis 'tsho ba'i //
bstan 'dzin yar ngo'i zla ltar 'phel bar mdzod //
mkha' mnyam 'gro ba'i nyer 'tshe kun zhi zhing //
dge bcu'i 'byor pa rgya mtshos 'tsho ba dang //
'jig rten khams kyi snod bcud legs tshogs kun //
rab 'phel rdzogs ldan dpal gyis mtho bar mdzod /
khyad par rnal 'byor bdag cag 'khor bcas kyi //
nad gdon bgegs dang bar du gcod pa sogs //
phyi nang mi mthun rgud pa kun zhi zhing //
bdud sde'i g.yul las rnam par rgyal bar mdzod //
tshe dang bsod nams dpal 'byor longs spyod stobs //
thos bsam sgom pa 'phel zhing rgyas pa dang //
sa gsum 'gro ba rnams dang de dag gi
/phun tshogs dpal kun dbang du bsdu bar mdzod //
mi bsrun log par sems pa'i dgra dang bgegs //
nag phyogs bdud sde'i dpung dang bcas pa rnams //
phrin las drag po shin tu mi bzad pas //
ye shes dbyings su sgrol ba'i phrin las mdzod //
sems nyid gdod ma'i bstan srung re dogs dris //
bslad min mtha' bral bde chen mngon gyur nas //
phrin las rnam bzhis 'gro ba'i re skong ba'i //
dngos grub rgya mtsho'i dpal gyis 'byor par mdzod //
ces las kyi gnyer gtad cing mngon par 'dod pa'i phrin las gsol lo //
gnyis pa drag po'i phrin las sgrub pa la bzhi las dang po gshom ni /
thun gyi gtor ma gru gsum gtso 'khor gyi grangs dang mnyam pa sha khrag gis brgyan pa many+dzi'i steng la bkod /
'byor na khrag skyems sogs dam rdzas dang 'brel ba'i khyad par gyi mchod pa'ang bshams pa 'bru gsum gyi byin gyis brlabs nas /
gnyis pa drag bzlas ni /
rang nyid yi dam gyi snyem pa mchog tu brtan pos gong gnon gyi bzlas pa cung zad byas nas /
mdun bskyed sngar yod yang skyar du gsal btab la /
rang gi thugs ka'i hU~M las 'od zer me'i phung po lta bu 'phros mgon po'i thugs rgyud bskul pas de nyid khros 'khrugs rngams par bzhengs nas 'khor rnams bskul /
de rnams kyis kyang sprul pa'i pho nya mtshon cha can dpag med bu yug 'tshubs pa ltar spros pas dgra bgegs thams cad gsad gcad tshar gcod pa'i las mdzad par bsam la /
mgon po'i srog sngags kyi mthar tri yaM ru dra hU~M b+h+yoH
mun shi b+h+yoH
mun nag shi b+h+yoH
ru dra nag po dgra bo'i snying la su tri rbad /
su nr-i mA ra ya rbad /
ces gtso bo'i drag sngags dang /
oM ma hA kA la tri yaM ru dra nag po dzaH
tri ling ging ka ra rA dza su tri dzaHdzaH
zhes las mgon gyi sngags te dmigs pa shugs drag pos ci nus su bzla zhing /
las gal che na /
'di'i rbad gsad kyi sngags rnams dang 'khor gzhan rnams kyi drag sngags kyang ci nus bzlas nas /
gsum pa dmigs bya dgug bstim ni /
thun gtor la rak+ta bran te /
slar yang rang gi thugs ka nas tsha zhing rtsub pa'i 'od zer 'phros pas mgon po 'khor bcas kyi rgyud bskul /
sprul pa'i pho nya rnams kyis dmigs bya rang dbang med par bkug nas gtor ma la bstims par bsam zhing /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par du yang dpal ye shes kyi mgon po ma ning nag po lcam dral bran g.yog 'khor dang bcas pa rnams kyi bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis bdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/snying po rnams kyi mthar /
oM badzra A kar+Sha ya dzaH
dzaHhU~M baM hoH
zhes lan gsum la sogs pas dgug bstim byas la /
slar bdud rtsis bran te /
raM yaM khaM gis bsang sbyang /
stong pa'i ngang las gtor snod dmar gyi dung chen yangs shing rgya che ba'i nang du gtor rdzas dgra bgegs bsgral pa las byung ba'i sha'i ri bo /
khrag gi rgya mtsho /
rus pa'i phung po /
klad zhag gi lbu phreng 'khrigs pa /
dam tshig tu 'os pa'i 'dod yon gyi rnam pa ma tshang ba med pa nam mkha' dang mnyam par gang ba /
ngo bo zag pa med pa'i ye shes kyi bdud rtsi'i rgya mtsho chen por gyur par bsam la /
oM AHhU~M hoH
zhes pas byin gyis brlabs nas mgon po 'khor bcas kyis rol par bsam la /
mgon po'i sngags mthar i dam ba liM ta kha kha khA hi khA hi zhes btags pa brgya'am nyer gcig sogs kyis phul /
de bzhin du 'khor sngags la gtor sngags btags pa nyer gcig dang bdun la sogs pa ci rigs par phul ba'i mthar 'dod don phrin las su gsol lo //
bzhi pa thugs dam bskul ba ni /
sman raka phud kyis mchod cing gsur chen gyi dud pa dang dar nag gi g.yab mor bcas pas 'di ltar bskul lo //
hU~M b+h+yo /
sems nyid klong gsal 'bar ba'i dur khrod nas //
thod mkhar sum brtsegs 'bar ba'i gzhal yas nas //
bdud pho bdud mos gtams pa'i dur khrod nas //
bshan pa pho mo tshogs pa'i grong khyer nas //
me rlung 'tshub mar 'khyil ba'i dur khrod nas //
rtog med ngang las lha chen skur ston pa //
lha chen mgon po dpal 'bar gshegs su gsol //
legs ldan nag po gshegs su gsol //
b+ha ga nag po gshegs\u0f8e
tshogs bdag chen po gshegs\u0f8e
dzaM la nag po gshegs\u0f8e
nag po thod phreng gshegs\u0f8e
chos skyong chen po gshegs\u0f8e
dgra bo'i gshed ma gshegs\u0f8e
bgegs kyi gnyen po gshegs\u0f8e
bdag gi grogs po gshegs\u0f8e
dam can chen po gshegs\u0f8e
chos skyong 'khor bcas bskyod pa'i tshe //
nag po gzi mdangs ya la la //
srin mo ma tshogs 'thibs se thib //
lings pa mda' 'phen brengs se breng //
bya rog sha thogs lings se ling //
g.yab dar nag po lhabs se lhab //
nyi ma zla ba ta la la //
me stag 'tshub ma 'u ru ru //
rlung nag 'tshub ma 'khyil li li //
dom nag khyi nag nga ra ra //
lcags spyang ce spyang 'du ru ru //
dug sbrul nag po khyugs se khyug
/rta nag mang po tse re re //
dug mtsho khol ma chi li li //
'ug pa rkan sgra chems se chem //
thun gyi ser ba sha ra ra //
'gong po ngu skad lhangs se lhang //
'dre ngan skad ngan tse re re //
rgyal bsen smyos sgra di ri ri //
chos skyong 'khor bcas 'thibs se thib //
tshur gshegs tshur byon dam la 'dus //
sha khrag gtor ma 'di bzhes la //
bcol ba'i las rnams bsgrub par mdzod //
b+h+yo /
do nub nam gyi gung thun la //
bla rkun jag pa las la khye //
zas su dgra bo'i sha la zo //
skom du dgra bo'i khrag la thungs //
las su gnod byed dgra bgegs sgrol //
bcol pa'i las rnams bsgrub par mdzod //
ces dang /
hU~M/
kun bzang rdo rje 'chang chen dang //
dpal chen khrag 'thung gsang ba'i bdag
/slob dpon shAn+ting gar+b+ha dang //
slob dpon pad+ma 'byung gnas kyis //
dam la btags nas bstan bsrung zhing //
rig 'dzin skyong bar khas blangs pa'i //
dam bca' gnyan po bcas pa rnams //
da lta rnal 'byor bdag bskul lo //
mchod sbyin gtor ma 'di bzhes la //
zhi rgyas dbang drag mngon spyod kyi //
phrin las rnam bzhi'i dngos grub stsol //
log lta gnod byed dgra bgegs sgrol //
mthu dang rdzu 'phrul da phyungs la //
bstan pa 'jig pa'i dgra bo 'di //
lo dang zla bar ma bzhag par //
zhag dang za ma kho na la //
thugs dam ma g.yel sod la shog
/bdag gis bcol pa'i phrin las mdzod //
ces bskul zhing rbad gsad kyi sngags rnams drag tu bzla /
rol mo sna tshogs pa'i sgra dang bcas pas dmod mo bya zhing gtor ma dgra phyogs su 'phangs pas srung ma 'khor bcas dpa' ba'i ngar sgra dang bcas te bskyod pas dgra bo'i gnas lus longs spyod thams cad rjes med rdul phran bzhin du brlags par bsam mo //
thun mong ma yin pa'i drag las bsgrub par 'dod pas ni /
'bod rbad gsad gsum gyis gzhi bzung nas mtha' sdud gsum gyis las la sbyor tshul rnams gter gzhung gi man ngag bla ma'i phyag bzhes kyis brgyan te lag tu blang bar bya'o //
gsum pa rjes kyi bya ba la lnga las /
dang po gtor ma bstab pa ni /
cho ga nyin zhag sbrel mar byed pa'i skabs 'bul gtor zur du bcas pa dang /
nyin tha ma'i tshe na /
bla ma yi dam gyi gtor ma ma gtogs gtor ma gzhan rnams la dpal 'bar btsugs //
spos dang rol mo gser skyems kyis mtshon par sgrub khang gi yang thog sogs gang du gtong ba'i sar khyer nas stegs la bkod rak+tas bran la dmigs bya dgug gzhug bya /
oM AHhU~M hoH
slar yang byin gyis brlab /
rtsa sngags la gtor sngags btags pa gsum mam bdun gyis phul la /
hU~M/
chos kyi dbyings nas 'bar ba'i skur bzhengs pa //
mthu stobs dbang phyug rdo rje nag po che //
lcam dral bka' sdod dam can rgya mtsho'i tshogs //
'khor bcas thugs dam dbang gis 'dir gshegs shig
/phyi nang gsang mchod sman raka ba liM ta //
dgra bgegs sha khrag la sogs mkho dgu'i rdzas //
so so'i thugs la ci bzhed der 'char ba'i //
rmad byung dgyes pa'i mchod sprin chen po 'di //
sngar mdzad legs pa'i las kyi gtang rag dang //
slad nas g.yel ba med pa'i phrin las bzhis //
'dod pa'i dngos grub stsol slad 'bul lags na //
dgyes pa chen pos bzhes shing rol nas kyang //
bstan dang 'gro ba'i phan bde kun spel zhing /
khyad par bdag cag dpon slob 'khor bcas rnams //
nad med pa dang mi 'gyur tshe srog dpal //
grags dang 'byor pa rgya mtshos mtho ba dang //
ma rungs bdud dgra'i rgol ba kun zhi zhing //
rnam mang phrin las rgya mtsho yid bzhin sgrubs //
phyogs las rnam par rgyal ba'i ru mtshon phyor //
byang chub bar du bsrung zhing skyong bar mdzod //
ces gtor ma phul /
rgyab chog las gzhung gzhan dang 'brel na brtan skyong yod pa shas che bas des khyab la gzhan du brtan skyong rgyas bsdus gang rung re byas na shin tu legs par 'gyur ro //
gnyis pa gtang rag gi mchod pa ni /
slar yang cung zad mchod nas /
he ru ka dpal spyan snga ru //
dam bcas ji bzhin da lta 'dir //
bstan pa srung zhing skyong mdzad pa'i //
dam can kun la bstod par bgyi //
zhes bstod /
gsum pa nongs pa bshags pa ni /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyod kyis bzod mdzad rigs //
zhes dang yi ge brgya pa lan gsum la sogs par bzla //
bzhi pa rjes bsdu ni /
ye shes pa rten yod pa rnams /
'dir ni gzugs dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol /
oM su pra tiSh+Tha badzrI swA hA/
zhes brtan bzhugs bya /
rten med pa rnams /
oM/
khyed kyis sems can don kun mdzad //
sogs dang /
badzra muHsa ye shes pa gshegs /
dam tshig pa rang la bstim nas /
spyi bor oM/
mgrin par AH
snying khar hU~M zhes pas bdag bsrung /
'jig rten pa'i 'khor rnams gats+tsha gats+tsha swa b+hA wA nAM zhes rang gnas su btang /
dge ba rdzogs byang du bsngo ba rnams bya'o //
lnga pa shis brjod ni /
rab 'byams dkyil 'khor rgya mtsho'i 'khor lo'i mgon //
gsang gsum 'gyur med bde chen rdo rje'i sems //
'gro la phan bde'i mchog stsol dpag bsam shing //
rtsa brgyud bla ma rnams kyi bkra shis shog
/chos sku'i mkha' la grangs med gzugs sku'i sprin //
zhi khro nyams brgya'i rol par 'char ba las //
dngos grub 'dod dgu'i char du bsnyil mdzad pa'i //
yi dam lha tshogs rnams kyi bkra shis shog
/he ru ka dpal snying rje'i rol gar ni //
gtum chen bzod par dka' ba'i gzi brjid kyis //
nag po'i rtsa lag sder bcas mthar mdzad pa'i //
dpal 'bar ma hA kA la'i bkra shis shog
/rgyal ba'i bka' sdod mi bzad drag shul can //
bdud dpung tshar gcod sgrub mchog bu bzhin skyong //
phrin las rnam bzhis bstan pa srung mdzad pa'i //
dam can rgya mtsho'i tshogs kyi bkra shis shog
/ces sogs bkra shis kyi tshigs su gcad pa du mas bde legs su khyab par bya'o //
phyi rol zhing kun khyab par rgyud gsum gyi //
dregs pa yongs kyi rjer gyur nag po che //
nang du rdo rje lus kyi pho brang du //
rtsa rlung thig ler yongs shar ye shes mgon //
gsang ba rang sems gsal stong zung 'jug tu //
yang dag gdod ma'i bstan srung he ru ka
/'khor bcas bsnyen cing mchod pa'i phrin las gzhung //
legs par bsdebs la dbyings nas cis mi dgyes //
de phyir rgyal bstan g.yel ba med skyong zhing //
rang gzhan 'dod pa'i phrin las thogs med du //
yongs grub bdud las rnam rgyal he ru ka'i //
go 'phang myur du thob pa'i rgyur gyur cig
/dpal ye shes kyi mgon po ma ning 'khor bcas kyi las byang las bzhi myur 'grub ces bya ba 'di ni sngan lung gsang sngags chos gling nas rgyal sras sprul pa'i sku bstan 'dzin legs pa don grub kyi bka' lung bzhin /
gang gi zhabs rim pa o rgyan bstan 'dzin phun tshogs pas gser gyi me tog dang bcas bskul ba las /
gter gzhung rtsa ba'i snying po rnams srog tu bzung yig rnying brjod bde ba rnams khrigs su bsdebs kha skong 'ga' zhig gsar du'ang spel te /
snyom las pa 'gyur med rdo rjes g.yu ru khra 'brug gi gtsug lag khang chen po'i 'dabs gsang sngags pho brang du yi ger spel ba'o ///
/
