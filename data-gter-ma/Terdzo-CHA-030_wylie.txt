thugs sgrub bde gshegs 'dus pa'i brgyud 'debs bzhugs so //
chos sku mtha' yas longs sku 'jig rten mgon //
sprul sku pad 'byung mkha' 'gro mtsho rgyal ma //
sangs rgyas dbon po thugs sras kun dga' dpal //
o rgyan mgon po yon tan rgyal ba'i mtshan //
bsod nams rgyal mtshan ye shes rgyal ba bzang //
rin bzang don grub rin chen chos dpal bzang //
bsod nams bkra shis mtsho skyes rdo rje 'chang //
kun dga' bkra shis ngag dbang rnam par rgyal //
bkra shis dpal grub grags pa legs grub dang //
'jam dpal rgya mtsho 'phags mchog ngag dbang grags //
phrin las bstan 'dzin grags pa rin she dang //
mthong thos dpal 'phel chos rje kun dga'i mtshan //
chos dbyings lhun grub ngag dbang bstan pa'i nyi //
pad+ma 'od gsal mdo sngags gling pa sogs //
bka' brgyud bla ma rgyal ba sras dang bcas //
mkha' 'gro chos skyong dam can srung ma la //
sgo gsum rtse gcig gus pas gsol ba 'debs //
dbang bzhis rgyud smin sgrib pa rnam bzhi dag
/lam bzhi mthar phyin sku bzhi mngon gyur nas //
bde chen pad+ma'i zhal dang grags pa dpal //
dbyer med phyag rgya'i ye shes myur 'grub shog
/ces pa'ang blo gros mtha' yas kyis sbyar ba dge legs 'phel ///
/
