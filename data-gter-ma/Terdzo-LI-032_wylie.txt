rdzogs chen snying po hU~M skor las :
'pho ba dpag chen mda' mo bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sku gsum bde chen lha la phyag 'tshal lo :
gang zag yang rab tshe 'di ru :
sngon sbyangs shes rab grol ba dang :
brtson 'grus bsgoms pas sangs rgya yang :
gang zag dbang po brtson 'grus zhan :
ma bsgom sangs rgyas thob pa'i thabs :
'pho ba dpag chen mda' mo bstan :
phyi rabs bu yis nyams su longs :
'di la sngon 'gro dang dngos gzhi rjes gsum yod pa las :
sngon 'gro la tshogs dang gtor mas mnyes par byas la :
dang po stong nyid zang thal du klod la bzhag :
de la zhag gcig song ba'i nangs par lus rdo rje'i skyil krung bca':
pus mo gnyis kyi khar lag mthil gnyis bkab la :
rang gi lus sdong khog zhabs rdol lta bu :
phyi dkar ba :
nang dmar ba :
phru ma lta bu cig 'dug pa la shes pa gtad :
zhag gcig stong ra la sbyang ngo :
dngos gzhi ni :
rang gi snying gi thad na :
shes pa gser gyi rdo rje rtse lnga pa :
che chung tshon gang ba gcig 'dug pa de :
hika? ces pa res 'phul dus :
spyi bor rgyang rgyang song bar bsam la :
de la zhag gcig sbyang ngo :
de nas chos sku longs sku sprul sku gsum las :
chos sku ni dmigs gtad med pa :
nam mkha'i khams mtha' yas par :
ris dang mtshan ma med par gtad med du 'byams 'pho ba 'o :
des skye ba med pa'i ngang du zang thal du grol lo :
longs sku rigs lnga'i zhing khams su yi dam gyi lha gang mos de'i thugs kar 'ur sgra dang bcas nas 'pho ba'o :
sprul sku ni rang gi bla ma'i thugs kar 'pho ba'o :
de rnams gang la 'pho yang goms pa dang :
spyi bo na ba dang :
tshangs bug kha bye ba dang :
skra 'phar ba dang :
khrag thon pa dang :
lus po 'dar ba dang :
'gyel ba dang :
'khyom pa la sogs pa 'byung ngo :
'pho ba'i dus su dpag chen gyi mda' btang ba ltar shugs dang bcas te :
gang la yang thogs pa med par 'ur sgra dang bcas nas song bar bsgom mo :
thengs gsum bas mang na thal nyen yod pas tshod dang sbyar ro :
thal na ni :
pho'i rkang mthil brdung ngo :
mo'i pad+ma'i ze'u 'bru nas 'then pas phebs so :
'beb pa'i dus su :
ka zhes shugs dang bcas pa res gser gyi rdo rje de snying khar rtsar bslebs par sgom mo :
de nas ma bcos rang thog tu klod la bzhag :
'di yang chang gis myos pa'i dus dang :
khams 'dus pa'i dus dang :
nyon mongs pa 'khrugs gtum pa'i dus su gsal mi gdab bo :
thal 'gro ba'i skyon yod do :
dam tshig tu tshes bco lnga la dmigs pa tshar re ma chag pa gal che'o :
des ni pha myes kyi yur ba chad pa gsos pa bzhin nam dgos su don 'grub pa'o :
de nas bsngo bas rgyas gdab pa ni :
e ma :
rang don chos sku thob par gyur cig :
gzhan don gzugs sku thob par gyur cig :
'khor ba dong nas sprug par gyur cig :
dus gsum bsags sogs dge ba rnams :
'gro drug pha ma'i don du bsngo :
bar do med par rang grol nas :
sku gsum 'bras bu thob par shog :
ces brjod do :

e ma :
'pho ba dpag chen mda' mo 'di :
skal ldan 'ga' yi spyod yul yin :
bsags pa can dang 'phrad par shog :
sa ma ya :
rgya rgya rgya :
bka' rgya :
dam rgya :
zab rgya :
mi spel rgya :
mi nub rgya :
:
