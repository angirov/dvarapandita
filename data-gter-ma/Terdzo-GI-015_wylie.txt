@#//
gsang bdag dregs pa kun 'dul gyi bka' srung mkha' 'gro seng gdong ma'i sgom khog 'dus pa'i las byang phrin las gter mdzod ces bya ba bzhugs so //
\u0f88\u0f88\u0f88\u0f88\u0f88\u0f88
rdo rje rnal 'byor ma la 'dud :
bdag 'dra pad+ma 'byung gnas kyis :
gsang bdag dregs pa kun 'dul gyi :
bka' srung mkha' 'gro seng gdong gi :
las byang phrin las gter mdzod bstan :
sa ma ya :
rgyaHrgyaHrgya :
rnal 'byor dam tshig ldan pa yis :
drag mo seng ge'i gdong can gyi :
sgom khog 'dus pa'i las byang 'di :
gtang 'dod bca' gzhi 'di lta ste :
stegs bu gtsang ma gru bzhi'i steng :
b+han+d+ha 'am ni rin chen snod :
gtsang mar gtor ma stod zur gsum :
smad zlum mgo bo'i mtheb kyus bskor :
g.yas su bdud rtsi g.yon rak+ta :
mdun du mchod pa'i rigs byed bsham :
gzhan yang sku gsung thugs kyi rten :
ci 'byor bag dro lhun chags bsham :
tshogs dang gtor ma rgya che ba :
kha na ma tho med par bsags :
lta spyod mthun pa'i grogs dang bcas :
dang po skyabs su 'gro ba ni :
sgo gsum gus pas 'di skad brjod :
ho :
mchog gsum rtsa gsum zhi khro'i lha :
mkha' 'gro seng gdong 'khor bcas la :
bdag dus 'di nas byang chub bar :
mi phyed dad pas skyabs su mchi :
'khor ba'i rgya mtsho chen po las :
sems can yongs su bsgral ba'i phyir :
mkha' 'gro seng gdong bsgrubs nas ni :
rang gzhan don sgrub sems bskyed do :
khyad par kun la 'tshe ba dang :
sdig dang ldan pa'i dgra bgegs rnams :
phrin las drag pos tshar gcod bya :
de nas bgegs la bka' bsgo ni :
hU~M b+h+yo :
nga ni drag mo seng ge'i gdong :
thugs rje khros pa'i ngang nyid las :
steng 'og phyogs mtshams khro mos khengs :
thog ser mtshon cha skar ltar 'khrugs :
nyon cig sgrub la gegs byed cing :
phra rags glags blta gyur pa kun :
gnas 'dir ma 'dug gzhan du dengs :
gal te mi 'gro 'dug gyur na :
khro mo khros pa'i drag rtsal gyis :
lus ngag yid bcas brlag par 'gyur :
de bas ma 'dug so sor byer :
drag po'i mtshams la 'da' ma byed :
oM dz+nyA na DA ki siM ha mu kha hU~M phaT:
sarba big+h+nAn u tsa ta ya phaT:
de nas mtshams gcad bya ba ni :
hU~M b+h+yo :
rang nyid drag mo seng ge'i gdong can gyi :
thugs ka'i b+h+yo las 'od zer sna tshogs 'phros :
bgegs tshogs thal bar brlags shing tshur 'dus nas :
steng 'og phyogs mtshams mtshon cha sna tshogs gur :
gzhom gzhig bral ba bskal pa'i me chen 'bar :
de nang bsrung bya ma lus yongs su gsal :
bgegs dang log 'dren su yang nye mi nus :
sra brtan 'gyur ba med pa'i ngang nyid gyur :
oM dz+nyA na DA ki e baM ha ri ni sa hU~M b+h+yo :
badzra tsakra tIk+Sh+Na karma kI la ya muta ga ra badzra karta ri ku tha ra bi shwa mA yu d+ha a na la dz+wa la tsakra badzra rak+Sha rak+Sha hU~M hU~M hU~M phaT phaT phaT b+h+yo b+h+yo b+h+yo :
de nas yan lag brgyad pa ni /
hU~M b+h+yo :
mkha' 'gro seng gdong lha tshogs gshegs :
sgo gsum gus pas phyag 'tshal lo :
'dod yon nam mkha' khengs pas mchod :
nongs mchis lhag ma med par bshags :
las bzhi'i mdzad par rjes yi rang :
drag po'i chos 'khor bskor bar bskul :
gdug pa 'dul mdzad gsol ba 'debs :
dge tshogs ris med yongs la bsngo :
de nas byin dbab 'di lta ste :
hU~M b+h+yo :
o rgyan mkha' spyod zhing khams nas :
gsang sngags ma rgyud mkha' 'gro dang :
drag mo seng gdong 'khor dang bcas :
mi mngon dbyings nas sku bskyod 'tshal :
gnas 'dir byin chen dbab nas kyang :
sgrub po bsgrub rdzas bcas pa kun :
sku gsung thugs kyi byin rlobs la :
ye shes lnga yi dbang skur cig :
dz+nyA na DA ki siM ha mu kha sa pa ri bA ra pra be sha ya a A:
de nas mchod pa byin rlabs ni :
b+h+yo :
thod sogs rin chen snod yangs par :
'dod yon mchod rdzas ji snyed bshams :
khyad par sman gtor rak+ta'i tshogs :
zag med ye shes bdud rtsir gyur :
oM AHhU~M ha hoHhrIHbadzra puSh+pe d+hU pe A lo ke gan+d+he nai bid+ya shab+da pU dza oM AHhU~M:
pU dza bi shwa s+pha ra Na khaM oM AHhU~M:
sarba pany+tsa a mr-ita rak+ta ba liM ta hU~M hrIHThA:
oM bo d+hi tsit+ta gu h+ya pU dza AHhU~M:
de nas rang gsal gdab pa ni :
oM AHhU~M:
'khor 'das chos kun kun bzang klong du gcig :
de nyid ma gtogs rigs mtshan so sor bzung :
zhi khro'i gar ston pho rgyud mo rgyud lha :
ye nas rang byung rang shar rang rdzogs che :
ma 'dres 'ja' shar lta bur rang gsal gdab :
tsit+ta badzra dz+nyA na sa ma ya hU~M:
de nas ting 'dzin rnam gsum bstan :
dang po de nyid ting 'dzin ni :
oM:
spros bral bde chen 'dus ma byas :
phyi nang chos kun stong pa'i ngang :
mtha' dbus bral ba chos kyi sku :
smra bsam brjod med de bzhin nyid :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
gnyis pa kun tu snang ba ni :
A:
mkha' klong dbyings gsum dbyer med rol :
stong dang snying rje gnyis su med :
gnyis med 'od kyis kun la khyab :
khyab brdal brtse ba chen por bsgom :
d+harma d+hA tu badzra sa ma ya swa b+hA ba bi shud+d+ho\u0f85 haM:
gsum pa rgyu'i ting 'dzin ni :
hU~M b+h+yo :
zung 'jug bde chen rol pa yis :
rang gzhan don gnyis 'grub nas kyang :
rang rig rdo rje gri gug lter :
b+h+yo yig nam mkha'i mdog mtshan gyur :
hU~M tsit+ta badzra sa ma ya ti hU~M:
de nas gzhal yas khang bskyed ni :
hU~M b+h+yo :
gri gug lte ba'i b+h+yo yig las :
'od 'phros snang srid chos kun stong :
stong pa'i dbyings su yi ge bdun :
rang grub khra thabs tshul du babs :
e yaM raM ra suM keM b+h+rU~M:
e las mkha' khyab chos 'byung dbus :
yaM las rlung gi dkyil 'khor g.yo :
raM las ye shes me dpung 'bar :
ra las khrag gi rgya mtsho 'khrugs :
suM las mi ro'i sa gzhi brdal :
keM las rus pa'i ri rab steng :
b+h+rU~M las ye shes gzhal yas khang :
mtshan nyid thams cad yongs su rdzogs :
gru chad bar khyams sgo khyud mdzes :
rta babs chos 'khor gdugs sogs brgyan :
rtsig pa skam rlon thod par grub :
sbrul nag gdug pa'i za ra tshags :
khyung gi ya phibs zhing chen gyi :
sgo g.yogs g.yu 'brug gyen skyes 'jigs :
bam ro che chung ka ba dang :
kis bu gdung dang dral phyam can :
sha chen zhing lpags thog khebs brdal :
mi lpags bla re gdugs rgyal mtshan :
snying dang thod tog skra yi g.yab :
rus phreng rgyu rlon lda ldi spras :
gzhal yas khang gi yo byad kun :
dur khrod 'jigs pa'i chas las grub :
phyi rol khor yug dur khrod brgyad :
de la gnas pa ma lus gsal :
de'i phyir mtshon cha sna tshogs gur :
rdo rje me ri'i phreng bas bskor :
gzhal yas khang gi dbus mthing mdog :
shar dkar lho ser nub dmar zhing :
byang ljang 'od dang 'od zer 'bar :
dbus lter chos 'byung mthing nag steng :
gnam lcags 'khor lo rtsibs bzhi ldan :
phyi rim 'khor lo rtsibs brgyad ldan :
dbus dang rtsibs steng pad nyi dang :
bam ro bsnol ma so sor gsal :
b+h+rU~M bi shwa bi shud+d+he dz+nyA na badzra tsakra hU~M b+h+rU~M:
paM pad+ma maN+Da la :
ma sUr+Ya maN+Da la :
ru tra ro ti ti ra baM:
s+pha ra Na phaT:
saM ha ra Na hU~M:
de nas dkyil 'khor lha bskyed ni :
hU~M b+h+yo :
pho brang dbus steng pad nyi ro yi steng :
rdo rje gri gug b+h+yo yig mthing mdog mtshan :
de las 'od 'phros 'phags mchod gdug pa bcom :
tshur 'dus b+h+yor thim yongs su gyur pa las :
rang rig ye shes mkha' 'gro chen mo ni :
sku mdog mthing nag rtsal chen seng ge'i gdong :
gnam sa tsam gyi zhal gdangs mche ba gtsigs :
gnod byed byad ma'i phung khams hab hab rol :
spyan gsum dmar 'khrugs nyi zer me 'od 'phro :
pha rol rbod gtong ma lus sreg par byed :
ljags dmar glog 'khyugs zhal rlangs dug tu 'tshubs :
ma rungs log rtog dpung tshogs myos par byed :
nga ro 'brug sgrog snang srid zil gyis gnon :
g.yu ral gyen bskyod me dud tshwa tshwa 'phro :
thod skam lnga yi dbu rgyan rlon pa ni :
lnga bcu rtsa gcig sku yi do shal 'phyang :
rus rgyan dar 'phyang me long dril chung 'khrol :
zhing dang stag lpags sku yi stod smad brgyan :
khrag thig thal tshom zhag gi zo ris spras :
phyag g.yas gnod byed srog gcod gri gug phyar :
g.yon pas 'khor ba rtsad gcod khrag chen 'thung :
he ru ka sbas kha T+wAM mchan 'og bcug :
zhabs gnyis brkyang bskum gar stabs bam ro brdzis :
ye shes me 'bar klong du khro gtum 'bar :
sku gsung thugs yon phrin las sprul pa ni :
nyi ma'i zer ltar grangs med 'gyed par byed :[ ÔÅª ]de yi shar du rdo rje mkha' 'gro ma :
dkar mo seng gdong gri thod kha T+wAM bsnams :
brkyang bskum gar stabs bam ro'i snying gar brdzis :
rgyan dang cha lugs gtso mo lta bu la :
rdo rje seng gdong 'bum gyis bskor ba 'o :
lho ru rin chen rigs kyi mkha' 'gro ma :
ser mo seng gdong gri thod kha T+wAM bsnams :
brkyang bskum gar stabs bam ro'i snying gar brdzis :
rgyan dang cha lugs gtso mo lta bu la :
rin chen seng gdong 'bum gyis bskor ba 'o :
nub tu pad+ma rigs kyi mkha' 'gro ma :
dmar mo seng gdong gri thod kha T+wAM bsnams :
brkyang bskum gar stabs bam ro'i snying gar brdzis :
rgyan dang cha lugs gtso mo lta bu la :
pad+ma seng gdong 'bum gyis bskor ba 'o :
byang du las kyi rigs kyi mkha' 'gro ma :
ljang mo seng gdong gri thod kha T+wAM bsnams :
brkyang bskum gar stabs bam ro'i snying gar brdzis :
rgyan dang cha lugs gtso mo lta bu la :
karma seng gdong 'bum gyis bskor ba 'o :
de yi phyi rim 'khor lo rtsibs brgyad la :
shar du mkha' 'gro phag gdong mthing nag ma :
g.yas pas cang te'u g.yon pas bum pa 'dzin :
lho ru DA ki stag gdong smug nag ma :
kha T+wAM phyar zhing b+han+d+ha khrag bkang 'thung :
nub tu mkha' 'gro chu srin gdong dmar mo :
zhing gi rgyal mtshan ban+d+ha khrag bkang 'dzin :
byang du mkha' 'gro gzig gdong ljang nag ma :
zhing lpags rdeb cing thod khrag 'thung bar byed :
shar lhor mkha' 'gro khyi yi gdong can dkar :
lcags kyi par pu dang ni thod khrag 'dzin :
lho nub mkha' 'gro khra gdong sngo bsangs ma :
gri gug phyar zhing thod khrag 'thung bar byed :
nub byang mkha' 'gro spyang gdong dmar mo ni :
gser gyi bum pa thod pa khrag bkang 'dzin :
byang shar mkha' 'gro 'ug gdong ljang nag ma :
zhags pa dang ni thod khrag phyag na bsnams :
kun kyang khro gtum mi bzad gcer bu'i lus :
brkyang bskum pad nyi ro yi gdan la 'gying :
shar sgor 'gugs byed dkar mo lcags kyu 'dzin :
lho sgor 'ching byed ser mo zhags pa 'dzin :
nub sgor sdom byed dmar mo lcags sgrog 'dzin :
byang sgor myos byed ljang mo dril bu 'dzin :
phyi rim 'khor yug sna tshogs mkha' 'gro ni :
sku mdog ma nges rnam par 'gyur ba can :
la las mtshon cha'i 'khor lo bskor bar byed :
la las thog dang ser ba 'beb par byed :
la las khrag gi kha chu 'thor bar byed :
la las zhing lpags g.yab mo rdeb par byed :
la las nyi zla cha lang rdeb par byed :
la las gnam sa bla 'og sgyur bar byed :
la las ri rab rming nas sgyel bar byed :
la las ri bran tshogs por 'phen par byed :
la las rgya mtsho hub kyis rngub par byed :
la las mi sdug sprul pa 'gyed par byed :
la las mi snyan nga ro sgrog par byed :
la las kha nas gcan gzan 'gyed par byed :
la las lus nas sbrul rigs 'gyed par byed :
la las khrag gi char pa 'beb par byed :
la las dug gi sprin phung gtibs par byed :
grangs med 'jigs gzugs me dpung klong du bzhugs :
lha tshogs de dag rang rgyud dngos 'dzin bral :
mkha' la 'ja' shar lta bu rang bzhin med :
ma 'dres yongs rdzogs so sor gsal bar gyur :
oM dz+nyA na DA ki siM ha mu kha e waM ha ri ni sa tsit+ta badzra sa ma ya dzaHhU~M b+h+yo :
sarba DA ki nI ha ri ni sa ra tsa hri ya dzaHhU~M baM ho :
aHkaHsaHmaHraHtsaHshaHdaHraHsaHmaHraHyaHphaT:
badzra sa ma ya dza dza :
de nas spyan 'dren bya ba ni :
spos sreg rol mo dbyangs snyan dang :
khyad par rkang gling ltag sprod sgras :
mkha' 'gro 'bod pa 'di skad do :
hU~M b+h+yo :
o rgyan mkha' spyod gzhal yas dang :
gsang chen la sogs dur khrod nas :
chos dbyings skye med ngang nyid las :
thabs kyi cho 'phrul 'bar ba'i sku :
drag mo seng ge'i gdong pa can :
gnas 'dir spyan 'dren gshegs su gsol :
sku dang yon tan gsung phrin las :
sprul pa'i mkha' 'gro seng gdong bzhi :
dkar ser dmar ljang mdog 'dzin cing :
phrin las bzhi mdzad gshegs su gsol :
phyogs bzhi mtshams brgyad dur khrod nas :
las mdzad mkha' 'gro gdong can brgyad :
gdug pa tshar gcod phrin las sgrub :
gnas 'dir spyan 'dren gshegs su gsol :
sgo srung mkha' 'gro sde bzhi dang :
sna tshogs 'jig rten mkha' 'gro ma :
sku mdog phyag mtshan cir yang ston :
bstan pa bsrung phyir gshegs su gsol :
hU~M b+h+yo :
mkha' 'gro siM ha mu kha'i tshogs :
gdug pa'i dgra bgegs 'dul phyir gshegs :
pha rol rbod gtong zlog phyir gshegs :
mi nad phyugs nad zlog phyir gshegs :
dam sri dam log 'dul phyir gshegs :
dmag 'khrugs mu ge zlog phyir gshegs :
bstan bshigs ru dra 'dul phyir gshegs :
myur du byon cig sa ma ya :
oM dz+nyA na DA ki siM ha mu kha sa pa ri bA ra badzra sa ma ya dzaHhU~M pheM pheM badzra A ral+li ho :
a gats+tsha a gats+tsha sa ma ya dza :
sa ma ya satwaM:
de nas bzhugs su gsol ba ni :
hU~M b+h+yo :
'dir bshams pad nyi ro yi steng :
dam tshig ye shes dbyer med par :
mkha' 'gro 'khor bcas bzhugs nas kyang :
sgrub pa'i bu la dus drug gzigs :
siM ha mu kha sa pa ri bA ra badzra sa ma ya tiSh+Tha lhan :
de nas lha phyag 'tshal ba ni :
e ma ho :
yum chen rdo rje phag mo nyid :
thugs rje khros pa'i rol pa las :
mkha' 'gro seng ge'i gdong can shar :
sprul pa 'khor tshogs du mar bcas :
srung zlog gsad pa'i phrin las can :
bdag cag lus ngag yid dang bcas :
zhing gi rdul snyed sprul phyag 'tshal :
mchog thun dngos grub char ltar phob :
DA ki siM ha mu kha sa pa ri bA ra a ti pU ho :
pra tIts+tsha ho :
de nas mchod pa 'bul ba ni /
hU~M b+h+yo :
thod pa la sogs rin chen snod yangs par :
ha la'i me tog spos dang sha chen bsregs :
zhun chen mar me mkhris klad byug pa'i dri :
sha rus zhal zas rkang gling thod rnga'i sgra :
mkha' 'gro seng gdong 'khor dang bcas la 'bul :
bzhes nas gdug pa'i phyogs kun tshar gcod cing :
pha rol byad ma lha srung sngags dang bcas :
skad cig nyid la kho rang gshed du phob :
dz+nyA na DA ki siM ha mu kha sa pa ri bA ra badzra puSh+pe d+hU pe A lo ke gan+d+he nai bid+ya shab+da pU dza ho :
de nas nang mchod 'bul ba ni :
ho :
b+han+d+ha dum gcig mtshan ldan nang :
sha lnga bdud rtsi lnga la sogs :
rtsa ba brgyad la lo ma stong :
dug lnga zhi byed 'bras bu lnga :
rgyal ba rigs lngas byin brlabs shing :
ye shes lnga rdzogs dam tshig rdzas :
mkha' 'gro seng gdong 'khor bcas la :
'bul lo dgyes bzhes dgra bgegs thul :
sarba pany+tsa a mr-ita khA hi khA hi :
ho :
nyi zla'i gzhong par 'bru dang bcud :
skong sbyar gtor ma ri ltar brjid :
'dod yon lnga yi lha mo 'phro :
sha rus bza' bca' sna tshogs spungs :
dag pa gsum gyi bdud rtsis bran :
mkha' 'gro seng gdong 'khor bcas la :
'bul lo dgyes bzhes dgra bgegs thul :
pha rol rbod gtong zlog tu gsol :
ma hA ba liM ta kha kha khA hi khA hi :
ho :
pad snod dung chen khrag chen gtams :
bde chen rgyud la skye ba dang :
'khor ba'i zhen pa zlog pa'i rdzas :
khrag chen gsum gyi mchod pa 'di :
mkha' 'gro seng gdong 'khor bcas la :
gus pas 'bul lo dgyes par bzhes :
bstan pa bshig pa'i ru dra dang :
sdang dgra gnod byed byad ma sod :
ma hA rak+ta la kha kha khA hi khA hi :
de nas gsang mchod 'bul ba ni :
ho :
thabs shes sbyar ba'i byang sems dang :
rang byung rdzas kyi mchod pa che :
bde stong zung du 'jug par sbyor :
'khor ba chos kyi dbyings su bsgral :
mkha' 'gro 'khor bcas mnyes gyur nas :
zhi rgyas dbang drag phrin las nyid :
myur 'grub mchog thun dngos grub kun :
bdag cag 'khor bcas la stsol gsol :
sta na ga Na pU dza ho :
de nas bstod pa bya ba ni :
hU~M b+h+yo :
chos sku skye med stong pa'i ngang nyid las :
longs sku rje btsun rdo rje rnal 'byor ma :
gang 'dul tshul gyis drag mo'i skur sprul nas :
ye shes mkha' 'gro 'bar ba'i skur ston ma :
sku mdog mthing nag mi bzad khro mo'i sku :
dbu ni zil gnon seng ge'i gdong pa 'jigs :
zhal gdangs mche gtsigs byad ma'i phung khams rol :
ljags ni glog dmar 'khyugs pas rbod zor skem :
zhal rlangs dug sprin 'khrigs pas gnod byed gzir :
spyan gsum dmar 'khrugs me dang nyi 'od 'bar :
ma rungs phyogs rnams sreg cing gtor bar byed :
drag sngags nga ro nam mkha'i 'brug ltar sgrog :
snang srid dregs pa'i tshogs kun 'dar zhing sngangs :
g.yu ral gyen bskyod me dud tshwa tshwa 'phro :
mo rgyud khro mo thams cad dbang du sdud :
phyag g.yas rdo rje gri gug nam mkhar 'phyar :
gdug pa'i klad khrag dkrug cing srog rtsa gcod :
phyag g.yon thod pa khrag bkang zhal du rol :
nyon mongs 'dam skem 'khor ba'i gzhi rtsa phral :
he ru ka dpal kha T+wAM la sbas nas :
gru g.yon la brten zhabs gnyis brkyang bskum rol :
thabs shes zung 'jug zag med bde la rol :
thod pa skam po lnga yis dbu brgyan pa :
dug lnga'i 'khrul 'khor rang sar dag par byed :
mi mgo rlon pa lnga bcu'i do shal 'phyang :
'du byed lnga bcu rtsa gcig zad par byed :
phar phyin drug ldan rus rgyan drug gis spras :
sku gsum mtshon phyir khrags thigs thal tshom dang :
zhag gi zo ris sku yi gnas gsum brgyan :
'khor ba'i zhen zlog zhing lpags stod g.yogs shing :
gdug pa 'dul mdzad stag lpags sham thabs bklubs :
snang srid kun gsal 'phrul gyi me long dang :
stong gsum chos sgra sgrog phyir dril chung brgyan :
thabs mkhas sprul pas 'gro ba'i don mdzad phyir :
dar gyi cod pan sna tshogs rlung gis bskyod :
'khor ba'i skyon spangs chu skyes steng du ni :
ma rig mun sel nyi gdan 'od 'bar dang :
rtog med bam brtsegs steng du gar stabs rol :
'ja' 'od me dpung thog ser 'khrugs pa'i dbus :
sprul pa yang sprul nyi ma'i zer ltar 'gyed :
mkha' 'gro seng gdong drag mo khyed la bstod :
hU~M b+h+yo :
sku yi ye shes mkha' 'gro seng gdong dkar :
gri gug dang ni thod khrag thogs nas su :
zhe sdang rtsad gcod gzugs phung gnas su dag :
kha T+wAM dkur brten zhabs gnyis brkyang bskum bzhugs :
dar dang rus rgyan skam rlon thod phreng dang :
zhing stag lpags pa khrag zhag thal chen dang :
me long dril chung sku yi rgyan du spras :
me dpung dbus su gtum rngams gzi brjid 'bar :
mi mthun phyogs kun ma lus zhi bar mdzad :
rang 'dra'i sprul pa 'bum phrag gcig gis bskor :
rgyan dang cha lugs gtso mo'i tshul dang mtshungs :
rdo rje seng gdong sku la phyag 'tshal bstod :
hU~M b+h+yo :
yon tan ye shes mkha' 'gro seng gdong ser :
gri gug dang ni thod khrag thogs nas su :
gti mug rtsad gcod tshor phung gnas su dag :
kha T+wAM dkur brten zhabs gnyis brkyang bskum bzhugs :
dar dang rus rgyan skam rlon thod phreng dang :
zhing stag lpags pa khrag zhag thal chen dang :
me long dril chung sku yi rgyan du spras :
me dpung dbus su gtum rngams gzi brjid 'bar :
tshe bsod dpal 'byor ma lus rgyas par mdzad :
rang 'dra'i sprul pa 'bum phrag gcig gis bskor :
rgyan dang cha lugs gtso mo'i tshul dang mtshungs :
rat+na seng gdong sku la phyag 'tshal bstod :
hU~M b+h+yo :
gsung gi ye shes mkha' 'gro seng gdong dmar :
gri gug dang ni thod khrag thogs nas su :
'dod chags rtsad gcod 'du shes gnas su dag :
kha T+wAM dkur brten zhabs gnyis brkyang bskum bzhugs :
dar dang rus rgyan skam rlon thod phreng dang :
zhing stag lpags pa khrag zhag thal chen dang :
me long dril chung sku yi rgyan du spras :
me dpung dbus na gtum rngams gzi brjid 'bar :
khams gsum ma lus dbang du sdud par mdzad :
rang 'dra'i sprul pa 'bum phrag gcig gis bskor :
rgyan dang cha lugs gtso mo'i tshul dang mtshungs :
pad+ma seng gdong sku la phyag 'tshal bstod :
hU~M b+h+yo :
phrin las ye shes mkha' 'gro seng gdong ljang :
gri gug dang ni thod khrag thogs nas su :
phrag dog rtsad gcod 'du byed gnas su dag :
kha T+wAM dkur brten zhabs gnyis brkyang bskum bzhugs :
dar dang rus rgyan skam rlon thod phreng dang :
zhing stag lpags pa khrag zhag thal chen dang :
me long dril chung sku yi rgyan du spras :
me dpung dbus su gtum rngams gzi brjid 'bar :
dgra dang bgegs tshogs ma lus thal bar brlag :
rang 'dra'i sprul pa 'bum phrag gcig gis bskor :
rgyan dang cha lugs gtso mo'i tshul dang mtshungs :
karma seng gdong sku la phyag 'tshal bstod :
hU~M b+h+yo :
mkha' 'gro phag gdong mthing nag mi bzad ma :
phyag g.yas cang te'u g.yon pas bum pa bsnams :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro stag gdong smug nag mi bzad ma :
phyag g.yas kha T+wAM g.yon pas b+han+d+ha 'dzin :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro kum+b+hi ra gdong mi bzad dmar :
phyag g.yas zhing gi rgyal mtshan g.yon b+han+d+ha :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro gzig gdong ljang nag mi bzad ma :
phyag g.yas zhing lpags rdeb cing g.yon thod khrag :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro khyi gdong dkar mo mi bzad ma :
phyag g.yas lcags par g.yon pas thod khrag 'dzin :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro khwa gdong sngon mo mi bzad ma :
phyag g.yas gri gug phyar zhing g.yon thod khrag :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro spyang gdong dmar mo mi bzad ma :
phyag g.yas gser bum g.yon pas thod khrag 'dzin :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
mkha' 'gro 'ug gdong ljang nag mi bzad ma :
phyag g.yas zhags 'debs g.yon pas thod khrag 'dzin :
gcer bu brkyang bskum gar stabs bam ro brdzis :
las byed drag mo'i sku la phyag 'tshal bstod :
hU~M b+h+yo :
'gugs byed dkar mo 'ching byed ser mo dang :
sdom byed dmar mo myos byed ljang nag tshogs :
srin mo khros tshul khro gtum rngams brjid 'bar :
lcags kyu zhags pa lcags sgrog dril bu thogs :
tshad med bzhi ldan mu bzhi rang sar grol :
mngags pa'i pho nya myur mgyogs rdzu 'phrul ldan :
dkyil 'khor chen po'i sgo bzhi srung mdzad pa'i :
mkha' 'gro chen mo bzhi la phyag 'tshal bstod :
b+h+yo :
sna tshogs mkha' 'gro bstan pa srung mdzad ma :
gdug pa'i snying 'byin mi bsrun khro mo'i tshul :
sku mdog phyag mtshan ma nges cir yang ston :
khor yug la gnas ma mor bstod par bgyi'o :
de nas bshags pa bya ba ni :
ho :
DA ki seng gdong 'khor bcas dgongs su gsol :
bdag cag bskal sngon dus nas da yi bar :
ma rig 'khrul dbang rtsa ba yan lag gis :
dam tshig nyams chag 'gal 'khrul mthol zhing bshags :
badzra sa ma ya shud+d+he a :
oM badzra satwa sogs yig brgya brjod do :
de nas dzapa? la 'jug pa ni :
hU~M:
rang rig drag mo 'khor bcas kyi :
thugs kar nyi steng rang rang gi :
sa bon sngags kyis g.yon du bskor :
'od 'phros rgyal bar mnyes mchod 'bul :
snang srid 'khor 'das bcud bsdus nas :
rang rang so sor gnyis med thim :
sku gsung thugs yon phrin las kyi :
bkrag mdangs gzi brjid rgya cher bskyed :
slar yang 'od zer dkar po 'phros :
nad sogs mi mthun phyogs kun zhi :
stong gsum seng gdong dkar mos khengs :
rang sngags sgrog pas 'jig rten 'dar :
tshur 'dus rang gi dpral bar thim :
slar yang 'od zer ser po 'phros :
tshe bsod dpal 'byor kun rgyas nas :
stong gsum seng gdong ser mos khengs :
rang sngags sgrog pas 'jig rten 'dar :
tshur 'dus rang gi lte bar thim :
slar yang 'od zer dmar po 'phros :
khams gsum ma lus rang la bsdus :
stong gsum seng gdong dmar mos khengs :
rang sngags sgrog pas 'jig rten 'dar :
tshur 'dus rang gi mgrin par thim :
slar yang 'od zer ljang nag 'phros :
dgra bgegs byad ma thal bar brlags :
stong gsum seng gdong ljang mos khengs :
rang sngags sgrog pas 'jig rten 'dar :
tshur 'dus rang gi gsang bar thim :
slar yang 'od zer mthing nag 'phros :
las kun lhun gyis grub byas nas :
stong gsum seng gdong mthing nag khengs :
rang sngags sgrog pas 'jig rten 'dar :
tshur 'dus rang gi gnas lngar thim :
'od zer 'khrugs pa'i me dpung 'phros :
bgegs rigs dpag tshad du mar bskrad :
tshur 'dus srung ba'i gur du gyur :
de nas mkha' 'gro stong gi ni :
snying po gcig dril 'di ltar ro :
aHkaHsaHmaHraHtsaHshaHdaHraHsaHmaHraHyaHphaT:
snying po dngos grub kun 'byung ni :
oM dz+nyA na DA ki siM ha mu kha e waM ha ri ni sa tsit+ta badzra sa ma ya dza hU~M b+h+yo :
'khor rnams 'dus pa'i spyi dril ni :
ha ri ni sa ra tsa hri ya ma b+h+yoHsid+d+hi dza :
dzaHhU~M baM ho :
phrin las ma lus 'grub sngags ni :
hU~M hrIHbadzra tu ra na ma swA hA:
mkha' 'gro stong snying rtags la ni :
rmi lam rdo rje gri gug rnyed :
lag tu thod rnga rkang gling thogs :
ut+pal sngon po'i tshal du bslebs :
mtshon cha'i 'khor lo bskor ba dang :
bud med mang po 'dzum zhing 'du :
chang dang dmar chen ster rmis na :
mkha' 'gro seng gdong 'grub par nges :
sngags 'di'i phan yon bsam mi khyab :
srung zlog bsad gsum gang la yang :
'di las zab pa yod re kan :
sngags gzhan gang 'grub bzlas pas chog :
dam tshig gzhung nas 'byung ltar srungs :
mkha' 'gro seng ge'i gdong can 'di :
sgrub pa'i rnal 'byor de dag la :
mchog dang thun mong dngos grub thob :
'di phyi kun tu shis shing dge :
phrin las rnam bzhi lhun gyis grub :
byad ma khrag tu skyugs nas 'chi :
rbod zor byad mkhan rang la ldog :
srung ba rdo rje pha lam 'dra :
zlog pa me yi 'khor lo 'dra :
bsad pa spu gri'i so dang mtshungs :
'di ma gtogs pa'i khams gsum na :
mkha' 'gro'i snying thig gzhan med mod :
de phyir 'di la 'bad par byos :
sa ma ya tsit+ta mU tra rgyaHrgyaHrgya :
de nas dngos grub zhu ba ni :
ho :
dgongs shig mkha' 'gro seng gdong 'khor dang bcas :
rnal 'byor sgrub po bdag gis khyod mchod cing :
bsnyen sgrub mthar phyin dngos grub zhu ba ni :
mkha' 'gro sku yi gsang mdzod chen mo nas :
'gyur ba med pa'i dngos grub bdag la stsol :
mkha' 'gro gsung gi gsang mdzod chen mo nas :
'gag pa med pa'i dngos grub bdag la stsol :
mkha' 'gro thugs kyi gsang mdzod chen mo nas :
'khrul pa med pa'i dngos grub bdag la stsol :
mkha' 'gro yon tan gsang mdzod chen mo nas :
lhun gyis grub pa'i dngos grub bdag la stsol :
mkha' 'gro phrin las gsang mdzod chen mo nas :
thogs pa med pa'i dngos grub bdag la stsol :
mkha' 'gro dkar mo don kun sgrub byed mas :
zhi ba'i dngos grub bdag la bstsal du gsol :
mkha' 'gro ser mo bsam 'phel bcud ldan mas :
rgyas pa'i dngos grub bdag la bstsal du gsol :
mkha' 'gro dmar mo khams gsum myos byed mas :
dbang gi dngos grub bdag la bstsal du gsol :
mkha' 'gro ljang mo drag rtsal mtshon 'beb mas :
drag po'i dngos grub bdag la bstsal du gsol :
'chi ba med pa tshe yi dngos grub stsol :
'bad pa mi dgos nor gyi dngos grub stsol :
gang bsam thogs med lhun grub dngos grub stsol :
phyag rgya chen po mchog gi dngos grub stsol :
dgos 'dod kun 'byung thun mong dngos grub stsol :
nyams rtogs drod bskyed phyi yi dngos grub stsol :
snang sems 'ub chub nang gi dngos grub stsol :
bde ba stong pa gsang ba'i dngos grub stsol :
ma g.yel dngos grub thams cad myur stsol mdzod :
sarba DA ki nI sarba sid+d+hi pha la hU~M b+h+rU~M:
de nas dngos grub blangs nas ni :
rjes kyi las dag gzhan du shes :
mkha' 'gro seng ge'i gdong can gyi :
bsgom khog 'dus pa'i sgron me 'di :
pad+ma 'byung gnas bdag gis bstan :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]zhi rgyas dbang drag phrin las kyi :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]las can de dang 'phrad par shog :
sa ma ya :
rgya rgya rgya :
zab rgya :
sbas rgya :
gnyan rgya :
DA ki rgya rgya rgya :
gter ston rol pa'i rdo rje bdag gis ngo mtshar ba'i rtags du ma dang bcas gnas rdo rje cong phug gi brag bshigs nas spyan drangs pa'i shog ser las gtan la phab pa'o ///
/
