@#//
bla ma'i thugs sgrub bar chad kun sel gyi cha lag 'jam dpal pha rol rgol 'joms las tshogs dang bcas pa rdo rje pha lam zhes bya ba bzhugs so //
bla ma'i thugs sgrub bar chad kun sel gyi cha lag 'jam dpal pha rol rgol 'joms las tshogs dang bcas pa rdo rje pha lam zhes bya ba /
bla ma smra ba'i seng ge pha rol rgol 'joms la phyag 'tshal lo //
gang zhig srid zhi'i mtha' la mi gnas pa'i //
bla ma yi dam dbyer med der btud de //
phas kyi rgol ba ngan pa tshar gcod phyir //
'joms byed 'jam dpal khro bo'i sgrub thabs bri //
de yang sangs rgyas bstan pa'i ched du drag po'i sbyor ba du ma brtsam par 'jam dpal pha rol rgol 'joms sgrub cing las sbyor rtsom pa'i tshul bshad pa la bzhi /
sngon 'gro dngos gzhi rjes 'phros don no //
dang po la bdun gyi thog mar sbyor ba rten mchod bsham pa ni /
gang du bya ba'i gnas su sku gsung thugs rten spyan gzigs kyi tshogs bkram /
stegs kyi khar 'jam dpal zhi drag gnyis ka'i gtor ma sman raka nyer spyod bcas bsham /
las sbyor gtor zlog byed na mdun du e gru gsum rtse mo lho ru bstan pa'i dbus su 'khor lo nag po rtsibs brgyad bris pa'i khar /
lcags snod du 'bru nag gi phye khrag gis sbrus pa'i gtor ma zur gsum mdun du khrag kong logs gsum la rang 'dra gsum mtheb kyu grangs mang gis bskor ba /
sha khrag gtsang ma mtshe yungs dar nag gis brgyan pa bsham /
las gshin gyi gtor ma /
tshogs dang dgra bgegs kyi ling+ga zag rdzas kyis sbag pa /
phur bu thun rdzas las gtor sogs dgos pa'i yo byad 'du bya /
de nas sgrub po rnams bde bar stan la 'khod nas /
brgyud pa'i gsol 'debs /
byin rlabs ci rigs /
phyi rgyud la gtor ma bsngo ba rnams byas la tshogs gsag pa ni /
rang gi snying ga'i hU~M las 'od zer 'phros pas bla ma smra ba'i seng ge zhi khro sgyu 'phrul drwa ba'i lha tshogs badzra sa mA dzaH
na mo :
bdag dang mkha' mnyam sems can ma lus kun :
skyabs kyi mchog gyur rnams la skyabs su mchi :
smon dang 'jug pa'i byang chub sems bskyed nas :
sku gsum bla ma'i go 'phang bsgrub par bgyi :
gnyis pa bgegs tshogs mtshams gcad pa ni /
gtor ma raM yaM khaM gis sbyang /
oM AHhU~M gis brlab /
oM sarba b+hU ta A kar+ShA ya dzaH
zhes bkug nas /
oM sarba big+h+nAn na maHsarba ta thA ga ta b+h+yo sogs /
grih+Ne daM ba lin+te swA hA/
zhes bsngos la bka' bsgo ba ni /
hU~M hrI:
gnyis snang 'khrul pa'i gdon bgegs 'byung po kun :
gtor ma 'di longs rang rang gnas su dengs :
gal te mi 'gro rdo rje'i mtshon char gyis :
lus ngag yid gsum rdul phran ji bzhin du :
bdun rgyud rigs kyang rtsad nas brlag pa'i phyir :
de bas da lta nyid du phyir dengs shig :
hU~M hU~M hU~M bi shwa badzra kro d+ha dz+wa la maN+Da la phaT phaT phaT:
ha la ha la hU~M:
gtor ma phyi rol du dor /
yungs dkar brab /
gu gul bdug
/rdo rje gsor zhing rol mo'i tshams rngam bcas bgegs bskrad la srung 'khor bsgom pa ni /
hU~M hrI:
bdag nyid dpal chen khro rgyal he ru ka :
'khor 'das thams cad gsang gsum phyag rgyar rdzogs :
rdo rje sa gzhi ra gur bla bre sogs :
mtshon cha rnam lnga'i gur gyis phyogs mtshams gtams :
me ri me phung srid gsum kun tu 'khrugs :
gnyis med ye shes lha sngags chos sku'i ngang :
mtshams kyi dkyil 'khor rang bzhin lhun gyis grub :
hU~M hU~M hU~M badzra rak+Sha b+h+rU~M:
gsum pa bshags pa ni /
ho :
bde gshegs snying po rang bzhin 'od gsal la :
'khrul pa'i dbang gis sgro dang skur btab ste :
log pa'i lam du gol ba'i nongs pa kun :
gnyis med blo las 'das pa'i ngang du bshags :
sa ma ya shud+d+he a :
bzhi pa dam bca' ba ni /
hU~M:
bde chen ye shes mched lcam lu gu rgyud :
mi 'bral rtse gcig sgrub pa'i g.yar dam gyis :
thog ma tha ma med pa'i yi dam lha :
bla ma lhag pa'i lha mchog mkha' 'gro ma :
gdod nas rang dang lhan cig skyes pa'i ngang :
bsnyen cing sgrub pa'i ting 'dzin zab mo las :
'da' ka rdo rje'i dam tshig mchog tu gzung :
bo d+hi tsit+ta badzra sa ma ya hU~M:
lnga pa byin dbab pa ni /
hU~M hrI:
sku gsum bla ma'i lha tshogs dbyings nas bzhengs :
mi mngon dbyings nas gnas 'dir gshegs su gsol :
phyi nang gsang ba'i dkyil 'khor dam rdzas la :
sku gsung thugs kyi rdo rje'i byin chen phob :
ngo mtshar rtags dang mtshan ma myur du ston :
sgrub mchog rnams la dbang skur byin gyis rlobs :
gnas 'dir byin phob dbang dang dngos grub stsol :
oM AHhU~M badzra gu ru d+he ba DA ki nI dz+nyA na A be sha ya a A:
drug pa mchod rdzas byin brlab ni /
hU~M hrI:
yig 'bru gsum las raM yaM khaM 'phros pas :
ye shes me rlung chu yis bsregs gtor bkrus :
snang srid gzhir bzhengs mchod pa'i phyag rgya che :
kun bzang mchod sprin rgya mtshor byin gyis rlobs :
hU~M hU~M sarba pU dza me g+ha AHhU~M:
oM badzra ar+g+haM AHhU~M sogs /
shab+da AHhU~M:
hU~M hrI:
stong gsal rlung me thod sgyed rnam thar gsum :
chos dbyings rang byung b+han+d+ha chen po ru :
'byung ba phung po sha lnga bdud rtsi lnga :
me rlung sbyor bas byang chub sems su zhu :
rlangs pa kha dog lnga ldan phyogs bcur 'phros :
snod bcud dwangs ma oM AHhU~M du 'dus :
bde bar gshegs pa'i bdud rtsi spyan drangs nas :
kha sbyor 'khor lo sdom pa'i bdud rtsir gyur :
b+h+rU~M las rin chen gtor snod gzhal yas dbus :
'bru gsum las byung gtor ma 'dod yon lnga :
rak+ta'i snod mchog e yi rang bzhin dbus :
gIrti'i mkha' nas dmar chen char ltar 'beb :
bdud rtsi dkrugs shing /
oM AHhU~M sarba pany+tsa a mr-ita kuN+Da lI hU~M hrIHThA:
bdud rtsi gtor ma la bran zhing /
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
rak+ta phyar zhing /
oM AHhU~M ma hA rak+ta dz+wa la maN+Da la hU~M hrIHThA:
bdun pa rang rig gsal gdab ni /
hU~M:
rang rig byang chub sems kyi rtsa gsum lha :
gzhan du ma grub rang dang dbyer med ngang :
rgyal ba'i dkyil 'khor thams cad 'di la rdzogs :
ye nas ma bcos ngang du rang gsal gdab :
oM AHhU~M gu ru d+he ba DA ki nI sa ma ya satwaM:
bo d+hi tsit+ta dz+nyA na a :
gnyis pa dngos gzhi la bdun gyi dang po phyag rgya bskyed cing gsal gdab pa ni /
a :
chos rnams mi dmigs stong pa'i ngang :
skad cig rdzus skyes tshul du ni :
pha lam las grub rdo rje'i gur :
yangs shing rgya che'i lte ba ru :
gnam lcags tsakra rtsibs bcu'i dbus :
dregs pa chu glang pad nyi'i steng :
bdag nyid rig 'dzin smra ba'i seng :
khros pa'i skur bzhengs gshin rje'i gshed :
pha rol rgol ba 'joms pa'i dpal :
mthing nag zhal gsum phyag drug pa :
rdo rje 'khor lo ral gri g.yas :
lcags kyu gtun shing dgra satwa g.yon :
dur khrod rol pa'i chas kyis brgyan :
yum ni gtum mo dug hrul ma :
dmar nag rak+ta khol ma'i mdangs :
be con b+han khrag 'dzin pas 'khyud :
gar dgu'i nyams kyi rol pa yis :
ye shes me phung klong na 'gying :
phyi rol 'khor lo'i nang khongs su :
tshe 'chi srog gi bdag po dang :
las byed gshin rje bye bas bskor :
khro bo 'chol pa skar ltar 'khrugs :
mtshon cha'i char 'beb hU~M phaT sgra :
'brug chen ldir ba lta bur sgrog :
sku gsung thugs ni rdo rje gsum :
gdod nas lhun grub phyag rgyas btab :
dug lnga rang grol ye shes lnga :
rigs lnga'i ngo bor dbang bskur ro :
oM ya mAn+ta ka hU~M hU~M phaT:
oM AHhU~M:
oM hU~M trAM hrIHA:
gnyis pa ye shes dgug bstim ni /
hU~M:
'og min e yi pho brang nas :
mgon po kun gzigs dbyings nas bzhengs :
'jam dpal khro bo'i tshul bstan pa :
gnas 'dir spyan 'dren gshegs su gsol :
oM ya mAn+ta ka sa pa ri bA ra e h+ye hi :
dzaHhU~M baM ho :
gsum pa bzhugs su gsol ba ni /
hU~M:
dur khrod gnas mchog 'jigs rung bar :
pad nyi dgra bgegs gdan steng du :
rig pa ye shes phyag rgya'i lha :
dgyes shing phrin las mdzad phyir bzhugs :
sa ma ya satwaM:
bzhi pa phyag mchod ni /
hU~M:
pha rol rgol 'joms rig pa 'dzin :
smra ba'i seng ge stobs po che :
bdud dgra bdud 'dul dpal chen lhar :
gnyis med gus pas phyag 'tshal lo :
a ti pU ho :
pra tIts+tsha ho :
hU~M:
dur khrod drag po'i gzhal med khang chen po :
rdo rje 'dzin kyang 'jigs pa'i pho brang du :
dgra bgegs bsgral pa'i khrag gi mchod yon dang :
dbang po'i me tog tshil chen bdug pa'i sprin :
zhun chen mar me mkhris pa'i dri chab rdzing :
sha rus zhal zas rkang gling thod rnga'i sgra :
byang sems dkar dmar bdud rtsi rak+ta'i mtsho :
phung po ma tshang med pa'i gtor ma che :
rmad du byung ba'i dam rdzas rgya chen po :
gsang mchod bde stong zung 'jug ye shes dbyings :
'bul lo gshin rje 'khor bcas thugs dam bskang :
dgyes par bzhes la drag po'i phrin las mdzod :
oM badzra ar+g+haM puSh+pe sogs nas /
shab+da bo d+hi tsit+ta ma hA rak+ta mAM sa ba liM ta pU dza ho :
lnga pa bstod cing phrin las gsol ba ni /
hU~M:
skye med chos dbyings ngang nyid las :
ma 'gags longs spyod rdzogs pa'i sku :
mtshan dang dpe byad gzi brjid 'bar :
rdo rje'i sku la phyag 'tshal bstod :
A:
grags stong brjod bral ye shes las :
stong gsum 'jig rten rab g.yo zhing :
dregs pa thams cad las la 'du :
rdo rje'i gsung la phyag 'tshal bstod :
hU~M:
'khor 'das kun la khyab pa yi :
dmigs med ye shes thugs rjer ldan :
snying rjes 'gro don mdzad pa yi :
rdo rje'i thugs la phyag 'tshal bstod :
hU~M:
'khor gyi ma gshin dregs pa'i tshogs :
las la myur zhing bstan pa srung :
mthu rtsal nus pa bsam mi khyab :
'khor dang bcas la phyag 'tshal bstod :
bdag la phas kyi byad phur dang :
rgol ba ngan pa'i tshogs rnams kun :
ming tsam med par zhi ba dang :
tshe dpal ye shes rgyas par mdzod :
drug pa dzapa? bzla ba ni /
dbye gzhi gsal btab nas /
phaT dzaH
zhes dam ye dbye /
thugs kar ye shes sems dpa' ni :
'jam dpal dmar ser 'od 'bar ba'i :
thugs dbus nyi zla'i gwa 'u'i sbubs :
mi 'gyur thugs srog yaHyig mthar :
sngags kyi phreng bas bskor ba las :
'od zer mthing ga phyogs bcur 'phros :
rgyal ba sras bcas mchod cing mnyes :
khams gsum sgrib sbyangs lha ru gyur :
sde brgyad 'byung po dam la gzir :
khyad par byad phur rbod gtong dang :
dus min 'chi ba mi kha'i mtshon :
thams cad gcig tu bsdus nas kyang :
sngags kyi me yis gzhob tu bsregs :
'od gsal ka dag dbyings su sbyangs :
oM ya ma rA dza :
sa do me ya :
ya me do ru :
Na yo da ya :
ya da yo ni :
ra ya k+She ya :
ya k+She yats+tsha :
ni ra ma ya hU~M phaT:
zhes brag kha nas chu 'bab pa ltar drag tu bzla 'o //
bdun pa gtor 'bul dang phrin bcol thal rdeb bya ba ni /
sha khrag gi gtor ma bshams la /
na mo :
rtsa brgyud bla ma rgyal ba zhi khro'i tshogs :
dpa' bo mkha' 'gro dam can srung mar bcas :
sngags 'chang bdag gi sngags dang ting nge 'dzin :
dkon mchog gsum sogs bka' yi bden pa'i mthus :
bla ma'i sku dgra bstan dang bstan 'dzin smod :
khyad par bdag cag dpon slob bsrung bya la :
snga dgra lag bdar phyi dgra yid la sems :
da dgra gnod cing 'tshe ba'i dgra dang bgegs :
kha 'jam snying rtsub zhe nas smod pa dang :
do bsdo phod btsugs bsam ngan sbyor rtsub byed :
mthu dang nus pa bu lon bzhin du snyog :
dmag sna jag sna rkun sna ston pa dang :
bar chad byed pa'i bdud dang dam sri'i tshogs :
yid la dmigs pa'i dgra bgegs 'di rnams kyi :
rnam shes bla tshe srog dang bcas pa rnams :
gnam sa gling bzhi gling phran ri rab gseng :
nyi zla'i go bar chos bon srung ma'i skyabs :
gang na gnas kyang gtor ma 'di nyid la :
khug cig badzra aM ku sha ya dza :
ske nas chings shig badzra pA sha hU~M:
yan lag sdoms shig badzra s+pho Ta baM:
myos par gyis shig badzra gaN+De ho :
phyes shig badzra pra be sha ya phaT:
dbyer med stims shig A be sha ya A:

bdag mdun thugs las dzaHyig dmar nag 'phros :
bsgrub bya'i sna bug bshang lam gnyis nas zhugs :
snying gar phyin pas zangs lcags 'khor lo gnyis :
g.yas g.yon 'khor bas sha khrag bla tshe gtubs :
rnam shes a yig rgyal ba'i thugs kar 'phos :
tshe bsod nr-i yig ljang gu bdag la thim :
sha khrag bdud rtsi lha tshogs zhal du bstab :
nyi ma bzhi pa'i mthar /
ma hA mAM sa la khA hi :
ma hA rak+ta la khA hi :
ma hA tsit+ta la khA hi :
ma hA go ro tsa na la khA hi :
ma hA ba su ta la khA hi :
ma hA kiM ni ri ti la khA hi :
oM:
mkhyen rab mnga' bdag 'phags pa 'jam dpal dbyangs :
gdul dka'i 'gro rnams bsgral phyir drag po'i sku :
bdud dgra bdud 'dul bcom ldan gshin rje'i gshed :
yab yum sras 'khor bka' sdod bcas pa rnams :
chos kyi dbyings nas gnas 'dir skur bzhengs la :
drag po e yi gdan la bzhugs su gsol :
dgra bgegs sha khrag gtor ma 'di bzhes shig :
sha lnga bdud rtsi'i mchod pa 'di bzhes shig :
dmar chen rak+ta'i btung ba 'di bzhes shig :
sku gsum yongs rdzogs 'gro don mdzad la bstod :
nyams chag 'gal 'khrul thams cad mthol lo bshags :
lha mchog khyed la phrin las bcol ba ni :
bdag cag dpon slob yon mchod 'khor dang bcas :
nad gdon bar chad thams cad zhi ba dang :
tshe bsod 'khor slob thams cad rgyas par mdzod :
lha mi 'gro ba pho mo dbang du sdus :
srung zhing skyob pa'i phrin las myur du mdzod :
byad kha rbod gtong rang gshed rang la phob :
mi kha bra mchu ltas ngan dgra la b+h+yo :
snga dgra lag bdar phyi dgra yid la sems :
da dgra thad du lang ba'i dgra bo dang :
yid la brnag pa'i dgra jag chom rkun rnams :
da lta nyid du myur du sod la shog :
ces phrin las gang dgos gsol nas /
dmod pa'i thal brdeb ni /
na mo /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong rnams kyi bka'\u0f8e
sgrub pa bka' brgyad lha tshogs rnams kyi bka'\u0f8e
dpal mgon ma ning nag po'i bka'\u0f8e
khyad par du 'jam dpal pha rol rgol 'joms kyi lha tshogs 'khor dang bcas pa rnams kyi bka' bden pa dang /
sngags 'chang bdag gi sngags dang phyag rgya ting nge 'dzin gyi bden pa dang /
bden pa chen po'i mthu stobs nus pa la brten nas /
rnal 'byor pa bdag cag dpon slob 'khor dang bcas pa rnams la chag che ba /
nyam nga ba /
rmi lam ngan pa /
mtshan ma ngan pa /
ltas ngan pa /
pha rol gyi rmis ltas /
rbod gtong /
rbad 'dre /
byad kha zor kha /
phur kha gtad kha /
khyad par du zlog pa byed pa'i mthu dang nus pa thams cad zlog mkhan kho rang gi steng du zlogs shig
/rang gshed rang la phob cig
/rang srog rang gis chod cig
/rang sha rang gis zo zhig
/rang khrag rang gis thungs shig
/kho rang gi lha srung thams cad kho rang gi gshed du phob cig
/bdag gi chos skyong thams cad kyang kho'i gshed du phob cig
/mA ra ya zlog zlog
/b+h+yo b+h+yo /
zhes thal mo brdab /
'jam dpal bden pa'i dmod pa yis //
dgra bgegs byad ma thams cad kyi //
lus ngag thal ba'i rdul du rlogs //
rnam shes chos kyi dbyings su sgrol /
khyod kyi rig sngags bzlas pa'i mthus //
gnod byed ma lus zhi ba dang //
ci bsam yid bzhin 'grub pa dang //
bshad sgrub bstan pa rgyas par mdzod //
gsum pa rjes kyi bya ba la bdun gyi dang po tshogs bya ba ni /
raM yaM khaM:
bdag nyid lhar gsal thugs ka'i sa bon las :
raM yaM khaM 'phros mchod rdzas dngos 'dzin sbyangs :
'bru gsum 'od kyis ye shes bdud rtsir bsgyur :
'dod yon mchod sprin nam mkha' gang bar gyur :
oM AHhU~M zhes byin gyis brlabs nas /
spyan 'dren pa ni /
hU~M hU~M hU~M:
bzhengs shig sku gsum rgyal ba rgya mtsho'i tshogs :
'od gsal spros dang bral ba'i ngang nyid las :
bdag cag tshogs gsag sgrib pa sbyang slad du :
ye shes sgyu mar rol bzhin gshegs su gsol :
badzra sa ma ya dza dza :
dang po 'bul ba ni /
oM AHhU~M:
tshogs kyi ngo bo ye shes bdud rtsi'i sprin :
rnam pa 'dod yon lha mos nam mkha' gang :
zag med bde ba chen po'i longs spyod 'dis :
rtsa gsum dkyil 'khor lha tshogs mnyes gyur cig :
ga Na tsakra pU dza ho :
bar pa bshags pa ni /
ho :
thog med bsags pa'i sdig sgrib nyes ltung dang :
khyad par rtsa ba yan lag dam tshig las :
'gal zhing nyams par gyur pa thams cad kun :
'dod yon tshogs kyi mchod pas bskang zhing bshags :
sa ma ya shud+d+he a :
tha ma bsgral ba la dgu las /
dang po ni /
rnga chen rkang gling shugs pa'i brdas bskul te /
hU~M:
'og min chos kyi dbyings kyi pho brang dang :
'jig rten 'jig rten 'das pa'i dur khrod nas :
dkon mchog rtsa ba gsum dang chos skyong sogs :
sde brgyad dregs pa'i dmag dpung dbyings nas bzhengs :
da dus bskal pa snyigs ma'i yang mtha' 'dir :
bstan pa gnyan la sdang ba'i dgra dar na :
le lo btang snyoms g.yel ba ma mdzad par :
bstan dang bstan 'dzin bdag gi grogs la dgongs :
chos kyi dbyings nas sgyu 'phrul drwa ba'i sprin :
rig 'dzin khrag 'thung lha tshogs skur ston pa :
rnal 'byor mos pa'i gdung shugs bzod dka' bas :
thugs dam rgyud bskul mngon spyod phrin las mdzod :
gnyis pa gser skyems gtang ba la /
phud snod skyems kyis bkang la /
raM yaM khaM gis sbyang /
stong pa'i ngang las b+h+rU~M las rin po che'i snod du oM AHhU~M las gser skyems kha dog dri ro nus pa phun sum tshogs par gyur /
hU~M:
dkon mchog rin chen gsum dang rtsa ba gsum :
khyad par 'jam dpal khrag 'thung lha tshogs rnams :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
pho rgyud mo rgyud ma ning dregs pa'i sde :
ma mo mkha' 'gro zhing skyong gnas nyul kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
lo zla zhag dus spar sme tshes kyi bdag :
yul lha gzhi bdag mthu rtsal ldan pa kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
gsum pa gzu dpang ni /
hU~M:
phyogs bcu dus bzhi'i dkon mchog rtsa ba gsum :
rig 'dzin khrag 'thung sgyu 'phrul drwa ba'i lha :
rgyud gsum dregs pa'i dpung dang bcas pa rnams :
ma g.yel ma g.yel gzu dang dpang mdzod cig :
bdag gis byang chub lam la rab zhugs te :
sangs rgyas bstan pa rin chen spel ba dang :
'gro la phan bde bgyid par dam bcas kyang :
dam nyams dgra dang bgegs kyis bar gcod na :
ye shes thugs rje'i spyan gyis mi gzigs sam :
sngon gyi thugs dam gnyan po rjes dgongs la :
zhing bcu tshang ba'i dgra bgegs brlag pa'i phyir :
mngon spyod drag po'i phrin las dus la bab :
bzhi pa hom dang dmigs bya bskyed pa ni /
rang gi mdun du brub khung bang rim dgu pa :
kha khyer dog cing gting zab pa :
'og gzhi gser gyi sa gzhi la thug pa :
mtshon cha sna tshogs kyi char 'beb pa'i phyi rol du srung ma dam can las la rngams pa :
de'i 'og tu nr-i tri las gnod byed gang yin nag la ham pa :
rkang lag lcags sgrog gis bsdams pa :
bu ga thams cad nas khrag 'dzag pa :
kha ngu ba :
mig shi mig :
'o dod lhang lhang 'bod pa zhig tu gyur :
lnga pa bden stobs brjod cing bkug pa ni /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par du bla ma rig 'dzin smra ba'i seng ge drag tu khros pa 'jam dpal pha rol rgol 'joms kyi lha tshogs 'khor dang bcas pa'i bka' bden pa dang /
bden pa chen po'i mthu la brten nas /
bstan dang 'gro ba'i spyi dgra /
khyad par du rig pa 'dzin pa bdag cag yon mchod 'khor dang bcas pa rnams la snga dgra lag gis bdar pa /
phyi dgra yid la sems pa /
da dgra thad du 'dzug pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/nyi ma bzhi pa'i mthar /
dgra bgegs A kar+ShA ya dzaH
dzaHhU~M baM hoH
zhes dgug gzhug byas la /
drug pa bskul zhing gdab pa'i kha tshar drug ni /
hU~M:
'jam dpal bdud dgra bdud 'dul ba :
khrag 'thung sgyu 'phrul drwa ba'i lha :
sprul pa yang sprul bka' sdod bcas :
'od gsal dbyings kyi ngang nyid las :
ye shes gar dgu'i phyag rgyar bzhengs :
rdo rje khros pa'i ting 'dzin gyis :
chos kun sgyu ma lta bu'i ngang :
gnas 'dir mngon spyod las la dgongs :
'bar ba chen po'i rdzu 'phrul las :
sprul pa'i pho nyas stong gsum khengs :
yid la brnag pa'i dgra bgegs rnams :
lcags kyu can gyis snying nas zungs :   mtshon cha so sos brdeg
/zhags pa can gyis ske nas khrid :
lcags sgrog can gyis yan lag sdoms :
dril bus lus sems myos su chugs :
ming byang 'di la myur du phob :   dbab pa'i rgya /
mgon skyabs byed pa'i lha dang phyes :   bya 'ug gi sgros dbye rgya /
mthu dang rdzu 'phrul rtsad nas chod :   thun brdeg
/phob cig drag tu rnam par gzir :
gtad do gnyer ro byad du chugs :
rengs par gyis la smyor chugs shig :
nyi ma bzhi pa'i mthar /
dgra bgegs thams cad badzra aM ku sha dza :
badzra pA sha hU~M:
badzra s+pho Ta baM:
badzra gaN+De ho :
badzra A be sha ya A:
badzra pra be sha ya phaT:
na sha ya b+han+d+ha ya satwam+b+ha ya mo ha ya hU~M phaT:
phyag rgya bzhi /
'ug pa bya rog dong ru /
yungs dkar /
byad thag
/dug khrag rnams brdeg cing phyag rgyas bsnun no //
bdun pa gdab pa dngos ni /
nyi ma bzhi pa'i sngags bzlas shing yungs dkar gyis brab /
gu gul bdug
/rak+tas byugs la /
hU~M:
bdag nyid bcom ldan dpal chen po :
khrag 'thung 'jam dpal gshin rje'i gshed :
sangs rgyas kun gyi phrin las rdzogs :
'bar ba chen po'i gar gyis rol :
lta ba blo 'das rdzong la gnas :
sgom pa 'od gsal 'phrang du 'jug :
ye shes snying po'i srog dang ldan :
lag gnyis rigs lnga yab yum sbyor :
mthing nag hU~M las skyes pa yi :
sras mchog yak+sha kro d+ha ni :
sku stod khro bo 'jigs pa la :
sku smad phur pa'i dbal dang ldan :
sku gsung thugs kyi bdag nyid can :
'phyar ba tsam gyis srid gsum 'dar :
bsgril ba tsam gyis khams gsum brlag :
klad la bskor bas bdag 'khor srung :
rked la bskor bas phyir mi ldog :
g.yas su bsgril bas pho rgyud 'dul :
g.yon du bsgril bas mo rgyud 'dul :
btab pas lha yang 'jig 'gyur na :
dgra dang bgegs la smros ci dgos :
rdo rje khros pa'i ting 'dzin gyis :
nyams pa'i snying gi dkyil du btab :
dwangs ma drug po nyams par byas :
tshe bsod slar 'dus bdag la thim :
dgra bgegs dug lnga kun sbyangs te :
rnam shes phur pa'i khong nas brgyud :
bde bar gshegs pa'i sras su gyur :
'od gsal dbyings kyi phyag rgyar rdzogs :
rtsa sngags mthar /
a nr-i su tri pre du nr-i tri sha trUn big+h+nAn mA ra ya phaT:
nr-i b+h+rU~M hU~M dza :
a s+pha ra Na phaT:
brgyad pa rten gzhi bsgral ba ni /
hU~M:
ye shes 'bar ba'i ral gri 'dis :
dam nyams dgra bgegs lnga phung yang :
phye ma dum bur gtubs nas kyang :
sha khrag dmar chen rgya mtshor 'khyil :
sarba sha trUM big+h+nAn mA ra ya ts+tshin+d+ha ts+tshin+d+ha b+hin+d+ha b+hin+d+ha rbad rbad :
ral gris gtub /
hU~M:
rdungs shig rdo rje 'bar ba'i gtun :
khro mo e yi dbyings nyid du :
rdo rje khro bo'i gtun gyis brdung :
dgra bgegs lnga phung rdul du rlogs :
sarba sha trUM big+h+nAn mA ra ya ha na ha na da ha da ha pa tsa pa tsa hU~M hU~M phaT phaT:
dgu pa rngams pa'i zhal du bstab pa ni /
hU~M:
'jam dpal khrag 'thung lha tshogs zhal phyes shig :
dgra bgegs dug lnga bsgral pa'i sha khrag rus :
ye shes bdud rtsir byin gyis brlabs te 'bul :
rngams brjid dgyes pa'i tshul gyis bzhes nas kyang :
rnal 'byor bdag cag 'khor dang bcas pa yi :
byang chub lam gyi bar chad dbyings su sgrol :
bstan pa bshig pa'i dgra bgegs dpung bcas la :
mngon spyod drag po'i phrin las 'grub par mdzod :
sarba sha trUM big+h+nAn mA ra ya ma hA mAM sa rak+ta tsit+ta go ro tsa na ba su ta kiM ni ri ti la kha kha khA hi khA hi :
skabs 'dir zlog pa'i phrin las bcol na 'og nas 'byung ba ltar bya'o //
lhag ma gtang ba ni /
phud lhag bsres la /
oM AHhU~M:
zhal chab bran /
b+h+yo :
dpal gyi bka' nyan pho nya'i tshogs :
lhag ma'i longs spyod 'di gsol la :
sngon tshe g.yar dam bcas pa bzhin :
bar chad kun sol mthun rkyen spel :
ma ma hriM hriM ba liM ta khA hi :
phyi rol du dor ro //
gnyis pa bskul zhing gtor ma skyong ba ni /
bskul zhing /
gong ltar gtor ma la dgug gzhug gsad dmigs sngags kyis bsngos la phrin las bcol ba'i rjes su /
slar yang zlog pa'i phrin las rgyas par bcol ba ni /
hU~M b+h+yo :
mthing nag 'bar ba e yi dbyings :
drag shul chen po'i pho brang nas :
bcom ldan 'jam dpal gshin rje'i gshed :
yab yum sras 'khor dbyings nas bzhengs :
chos nyid ngang las ma g.yos kyang :
'bar ba chen po gar dgu yis :
bar du gcod pa'i sna 'dren pa :
mi kha smra mchu ltas ngan dang :
chag che nyam nga byad phur sogs :
mi mthun 'gal rkyen bar chan kun :
zhing bcu tshang ba'i dgra la zlogs :
log par 'dren pa'i bgegs la sgyur :
zlog sgyur drag po'i phrin las mdzod :
hU~M b+h+yo :
gnam lcags tsakra 'bar ba yi :
steng 'og phyogs mtshams e klong nas :
dpal gyi sprul pa gshed chen rnams :
snying rje khros pa'i dbyings nas bzhengs :
chos nyid ngang las ma g.yos kyang :
'bar ba chen po'i gar dgu yis :
bar du gcod pa'i sna 'dren pa :
mi kha smra mchu ltas ngan dang :
chag che nyam nga byad phur sogs :
mi mthun 'gal rkyen bar chad kun :
zhing bcu tshang ba'i dgra la zlogs :
log par 'dren pa'i bgegs la sgyur :
zlog sgyur drag po'i phrin las mdzod :
hU~M b+h+yo :
gzhan yang ma gshin dregs pa'i tshogs :
drag shul khros pa'i gdug rtsub can :
'jigs pa'i skur ston rngams pa'i gsung :
'jam dpal khro bo'i ye shes can :
'khor dang bcas pa dbyings nas bzhengs :
chos nyid ngang las ma g.yos kyang :
'bar ba chen po'i gar dgu yis :
bar du gcod pa'i sna 'dren pa :
mi kha smra mchu ltas ngan dang :
chag che nyam nga byad phur sogs :
mi mthun 'gal rkyen bar chad kun :
zhing bcu tshang ba'i dgra la zlogs :
log par 'dren pa'i bgegs la sgyur :
zlog sgyur drag po'i phrin las mdzod :
za lam bstan pa ni /
hU~M b+h+yo :
'jam dpal khrag 'thung bka' nyan pa'i :
las gshin dregs pa'i dmag tshogs kun :
la las dmag gi ru dar 'phyar :
la las gsod pa'i mtshon rnon thogs :
la las nad kyi rkyal pa phye :
la las mtshon gyi gru gu 'dril :
la las bdud kyi zhags pa 'debs :
la las shwa rdel dkar nag 'phen :
la las seng ge glang chen zhon :
la las 'brug dang glog la zhon :
la las 'brong chen dar ma zhon :
la las stag gzig dom dred zhon :
la las bya rgyal khyung la zhon :
la la nam mkha'i khams nas 'phyo :
la la sa gzhi khyab par nyul :
la la chu bo'i gzhung nas rgyug :
la la ri bo'i rtse nas 'grim :
la las dung chen ngar skad sgrog :
la las ku co bshug glu len :
la las rkan sgra drag po gtog :
la las rlung nag 'tshubs ma 'dren :
la las 'brug sgra drag po ldir :
la las thog dang ser chen 'beb :
shin tu 'jigs shing gtum pa'i gzugs :
dpal chen 'khor tshogs khyed rnams kyis :
za lam dgra dang bgegs la phyes :
sha khrag mchod gtor 'di bzhes la :
chag che nyam nga byad phur dang :
mi mthun phyogs kun dgra la zlogs :
de nas b+h+yos gdab pa ni /
b+h+yo b+h+yo :
da ni 'khor 'das kun gyis b+h+yo yis thobs :
chag che nyam nga thams cad dgra la b+h+yo :
lo skag zla skag thams cad dgra la b+h+yo :
za ma'i bdun zur thams cad dgra\u0f8e
rbod gtong rbad 'dre thams cad dgra\u0f8e
'byung ba'i gtsug lag rtsub pa dgra\u0f8e
rtags dang rten 'brel ngan pa dgra\u0f8e
rmis ltas mtshan ngan thams cad dgra\u0f8e
yas kyi bdud du g.yos pa dgra\u0f8e
mas kyi sri ru langs pa dgra\u0f8e
bar gyi btsan thabs 'khrug pa dgra\u0f8e
pha tshan rgyab 'dre langs pa dgra\u0f8e
dar tshan stong 'dre langs pa dgra\u0f8e
ma bu'i byur 'dre 'khor ba dgra\u0f8e
phu nu'i rus 'dre gzing ba dgra\u0f8e
ltag pa'i bdud du babs pa dgra\u0f8e
dpral ba'i gshed du 'khor ba dgra\u0f8e
rgyal po'i bka' chad 'beb pa dgra\u0f8e
yul gyi kha mchu gleng ba dgra\u0f8e
sngags pa'i phur zor sgril ba dgra\u0f8e
bon pos btso zor 'phen pa dgra\u0f8e
phyi pa'i ngan sngags thams cad dgra\u0f8e
nang pa'i bden tshig thams cad dgra\u0f8e
mtha' mi'i 'phrul 'khor thams cad dgra\u0f8e
drang srong dmod pa'i mtshon cha dgra\u0f8e
rang gshed rang la chags pa dgra\u0f8e
lha srung bdud du babs pa dgra\u0f8e
ma mo'i dal yams ngan pa dgra\u0f8e
lus kyi na tsha thams cad dgra\u0f8e
sems kyi sdug bsngal zug rngu dgra\u0f8e
rta phyugs god kha ldang ba dgra\u0f8e
zhing la btsa' sad ser gsum dgra\u0f8e
byur dang phung bshig ngan pa dgra\u0f8e
dus 'khrug g.yul bsham ngan pa dgra\u0f8e
mtha' yi dmag dpung g.yo ba dgra\u0f8e
pho bdud dal kha thams cad g.yas su b+h+yo :
mo bdud dal kha thams cad g.yon du b+h+yo :
spyi bdud mi mthun phyogs kun mkha' la b+h+yo :
zlog go dmar chen gtor ma 'di yis zlogs :
sgyur ro ltas ngan thams cad dgra la sgyur :
zlog sgyur bcol pa'i phrin las 'grub par mdzod :
nyi ma bzhi pa'i sngags mthar /
byad kha rbod gtong dgra gyod mi kha smra mchu ngan pa thams cad ma hA sha rI b+h+yo b+h+yo zlog zlog :
mA ra ya phaT:
ces bzlas la gong bzhin thal rdeb bya /
skabs 'dir las gshin gyi bskul dang ma hA ba la mgo gsum gyi mi kha zlog pa'i rim pa 'grub na bya /
chad mdo bsgrag pa ni /
hU~M:
sngon gyi bskal pa dang po la :
brgyud gsum bla ma rig 'dzin gyis :
dam la btags pa'i lha 'dre rnams :
chos nyid bden pa'i bka' la nyon :
bcom ldan 'jam dpal gshin rje'i gshed :
gsang bdag dpa' bo skar mda' gdong :
rgyal po dza gsum pad+ma 'byung :
'jam dpal bshes gnyen rom+bu gu :
shAn+tiM gar+b+ha kha thun nag :
gtsug lag dpal dge du ha ra :
bud+d+ha gu h+ya bA su d+hA:
gnubs chen sangs rgyas ye shes sogs :
sras dang slob mar bcas pa yis :
ma gshin dregs pa dam la btags :
bdag ni rig 'dzin de yi gdung :
khyed rnams lha 'dre de yi rigs :
sngon tshe slob dpon bka' ma bcag :
da lta rnal 'byor dam ma 'dral :
rgyan gyi gtor ma 'di bzhes la :
bcol pa'i phrin las 'grub par mdzod :
de nas zor bskul ni /
b+h+yo :
drag po zor gyi dpung tshogs dbyings nas bzhengs :
rig 'dzin rtsa brgyud bla mas rgyab rten mdzod :
yi dam lha tshogs mngon spyod las la dgongs :
bka' srung dregs pa'i tshogs rnams dmag la chos :
sangs rgyas bstan la sdang ba'i dgra dar na :
ma g.yel ma g.yel zor gyi dpung la gshegs :
hU~M b+h+yo :
nga ni 'jam dpal gshin rje'i gshed :
dus gsum rgyal ba'i phrin las rdzogs :
dpal chen po dang gnyis su med :
de ring gdug pa'i zor 'phen gyis :
lha gshegs gangs dkar rtse la gshegs :
klu gshegs rgya mtsho'i gting la gshegs :
btsan gshegs brag dmar logs la gshegs :
gdong du su yang ma sdod cig :
de ring thams cad las la chos :
bya khyung rgyal pos dmag sna drongs :
rgyal chen bzhi yis shul mtshon te :
mgon po'i tshogs kyis dmag dpon gyis :
snang srid lha 'dre dmag la 'ur :
phyogs skyong bcu yis ru mtshon phyor :
sde dpon sum cu jag par rgyugs :
brtan ma rnams kyis so kha srungs :
rA hu la yis dkyil nas 'khyugs :
dbang phyug rnams kyis mtha' nas sdus :
khro bo'i tshogs kyis rting mnan te :
pha rol bdud dang dgra bgegs la :
mngon spyod las kyi g.yul ngo sprod :
bdud kyi ru dar bsnyil bar gyis :
dgra dpung bdun rgyud rtsad nas chod :
bgegs dpung thal ba'i rdul bzhin rlogs :
gtor ma phyir dpag la /
hU~M b+h+yo :
zor gyi dpung tshogs chas pa ni :
srin po chas pa'i cho 'dra ste :
srin zhal dmar po ya la la :
'brong dar chas pa'i cho 'dra ste :
rtsang rnon ru thur zangs se zang :
bdud rgyal chas pa'i cho 'dra ste :
dar mdung dmar po phya ra ra :
ma mo chas pa'i cho 'dra ste :
dug mtsho mang po nyi li li :
ku bso cha sgra di ri ri :
spyi sgos chag che gtor mas zlogs :
zor gyi dmag dpung mkha' la gshegs :
mi mthun thams cad zlog pa dang :
dgra bgegs sgrol ba'i phrin las mdzod :
gtor ma phyi sgor bzhag nas gser skyems btang la /
zlog pa dang za lam dgra la bstan pa rnams byas la /
gza' rgod drag po dgra phyogs su thebs par bstun nas zor rnams khyer /
'phang ba'i sar phyin nas gser skyems mchod la /
dpang gsol nas /
hU~M b+h+yo :
dpal chen khrag 'thung bka' nyan pa'i :
lha srin sde brgyad dgra la b+h+yo :
stong gsum gangs ris bskor ba nas :
gnod sbyin thams cad dgra la b+h+yo :
stong gsum zangs ris bskor ba nas :
btsan dmag thams cad dgra la b+h+yo :
stong gsum lcags ris bskor ba nas :
bdud dmag thams cad dgra la b+h+yo :
stong gsum brag ris bskor ba nas :
srin po thams cad dgra la b+h+yo :
stong gsum g.yu ris bskor ba nas :
sman mo thams cad dgra la b+h+yo :
stong gsum gser ris bskor ba nas :
gshin rje thams cad dgra la b+h+yo :
stong gsum dug mtsho 'khyil ba nas :
klu bdud thams cad dgra la b+h+yo :
stong gsum khrag mtsho 'khrugs pa nas :
ma mo thams cad dgra la b+h+yo :
stong gsum 'di na che ba yi :
rgyal chen phyogs skyong dgra la b+h+yo :
zor rnams thogs la /
hU~M b+h+yo :
nyams pa'i dgra bgegs dpung bcas la :
rgyal chen bzhi yis nyungs zor rgyobs :
gnod sbyin rnams kyis rdo zor rgyobs :
btsan dmag rnams kyis mda' zor\u0f8e
bdud rgyal rnams kyis kong zor\u0f8e
srin po rnams kyis thod zor\u0f8e
sman mo rnams kyis mtshe zor\u0f8e
gshin rje rnams kyis khram zor\u0f8e
klu bdud rnams kyis dug zor\u0f8e
ma mo rnams kyis khrag zor rgyobs :
lus ngag thal ba'i rdul bzhin rlogs :
ming tsam med par tshar chod cig :
ces drag sngags bzla zhing zor rnams bsgril lo //
gtor chen bteg la /
ho :
dgongs su gsol lo rgyal ba rnams :
mchog gsum thugs dam ma g.yel cig :
rig 'dzin byin rlabs dpung skyed cig :
yi dam lha tshogs mthu ma chung :
mkha' 'gro'i tshogs rnams rtsal ma zhan :
chos skyong srung ma bang ma bul :
dregs pa sde brgyad las la 'dus :
gum gum chum chum dus la bab :
hU~M:
nga ni dus gsum rgyal ba yi :
mthu stobs nus pa'i ye shes sku :
dpal chen 'jam dpal gshin rje yin :
de ring gdug pa'i gtor zor 'di :
phas rgol dmag tshogs 'joms phyir 'phen :
sangs rgyas bstan bshig steng du 'phen :
bla ma'i sku dgra rtsom la 'phen :
dge 'dun 'du sgo 'phrog la 'phen :
sems can sdug tu gtad la 'phen :
zhing bcu tshang ba'i dgra bo yi :
gnam gyi 'ju thag gcod phyir 'phen :
sa yi rten phur phud phyir 'phen :
bar gyi dgra bgegs 'khor bcas kyi :
bdun rgyud rtsad nas brlag phyir 'phen :
mi mthun 'gal rkyen bar chad kun :
sdang dgra gnod byed bgegs la zlogs :
ming tsam med par phung du chugs :
thal ba'i rdul bzhin brlag par gyis :
zhes drag sngags bzla zhing gtor ma 'phang ngo //
srung 'khor bsgoms nas tshur log nas /
gsum pa brtan ma mchod pa ni /
bshal chu gtor mar blugs nas /
hU~M:
rgya gar yul gyi tshu rol dang :
bal po'i yul gyi pha rol mtha':
a su ra yi brag phug tu :
rig 'dzin rdo rje drag po dang :
slob dpon bA su d+hA ra yis :
zhing chen brdal ba'i khri steng du :
tshogs kyi gral du bcug nas kyang :
dam tshig bdud rtsi byin pa yi :
brtan ma chen mo bcu gnyis rnams :
tha tshig dam bca' ji bzhin du :
mchod gtor bdud rtsi 'di bzhes la :
rnal 'byor bcol ba'i phrin las sgrubs :
oM ma mA:
la lA:
le lai :
taM taM:
te tai :
kha rak+ma :
ma ma sring 'gro ma hU~M b+h+yo hU~M:
bzhi pa bro brdung ba ni /
hU~M:
nga ni 'jam dpal he ru ka :
dus gsum rgyal ba'i phrin las rdzogs :
sa yi dkyil 'khor bzhi yi khyon :
rkang pa ya gcig mthil gyis gnon :
rkang mtheb sen mo'i khyon gyis kyang :
tshangs pa'i yul sa rtse nas gnon :
de ring drag tu khros pa yi :
rdo rje gar gyi bro brdungs pas :
mi kha bya ba'i gtam ngan dang :
smra mchu gleng gzhi ngan pa kun :
gang gis rtsom pa'i dgra bgegs bcas :
thar med e yi klong du non :
ri rab chen po'i phyag rgyas btab :
ye shes me chus mtshams kyang bcad :
nam yang ma ldang sa ma ya :
sngags mthar /
satwaM b+ha ya nan :
lnga pa dkyil 'khor bsdu ba la /
mchod pa ni /
oM AHhU~M:
phyi mchod 'dod yon rgya mtsho sprin ltar gtibs :
nang mchod sman raka gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas mchog thun dngos grub stsol :
oM badzra ar+g+haM sogs nas /
shab+da sarba pany+tsa rak+ta ba liM ta ma hA pU dza ho :
bstod pa ni /
hU~M hrI:
ngo bo 'od gsal chos sku'i ngang nyid las :
rang bzhin bde stong longs spyod rdzogs skur shar :
thugs rje gang 'dul sprul skus 'gro don mdzad :
dkyil 'khor lha tshogs rnams la phyag 'tshal bstod :
yig brgyas nongs pa bshags /
hU~M hrI:
snying po byang chub sems kyi dkyil 'khor du :
ye shes sgyu mar rol pa'i lha tshogs rnams :
mi 'da' rdo rje'i dam tshig rjes dgongs la :
byin rlabs dbang dang dngos grub bstsal du gsol :
gu ru d+he ba DA ki nI kA ya bA ka tsit+ta dz+nyA na karma sarba sid+d+hi pha la hU~M:
rten yod na /
oM/
'dir ni gzugs dang lhan cig sogs /
hU~M hU~M hU~M/
snod bcud lhar gsal ba thams cad rang la thim /
rang yang thugs ka'i sa bon la thim /
de yang mi dmigs pa 'od gsal gyi ngang du bzhag
/drug pa rgyun spyod ni /
slar yang thun mtshams lha yi sku :
rang lus 'jam dpal khro bo la :
ngag ni gzhom med yaHmthing nag :
rlung sems dbyer med ngo bo nyid :
thabs shes nyi zla'i gwa 'u ru :
rgyas btab ka dag dbyings su gzhag :
bdun pa bsngo ba dang smon shis ni /
ho :
rig 'dzin smra seng zhi drag bsgrubs pa'i mthus :
bdag dang mtha' yas sems can ma lus kun :
phrin las rnam bzhi lhun gyis grub pa dang :
'od gsal chos sku'i dbyings su grol bar shog :
rtsa brgyud bla ma'i byin rlabs snying la zhugs :
yi dam mkha' 'gro lus dang grib bzhin 'grogs :
chos skyong srung mas bar chad kun bsal nas :
mchog thun dngos grub 'grub pa'i bkra shis shog :
ces bkra shis kyi snang bas khyab par bya'o //
bzhi pa 'phros don ni /
gtor zlog dang mi 'brel skabs tshogs tha ma dgra bgegs su dmigs te zhal bstab kho na las gdab las mi dgos /
zor gtor chung ngu zhig la dgug bsgral phrin bcol b+h+yo gdab bcas kyis 'phang ba las gzhan dor ba'o //
zhag sbrel du sgrub na chad mdo'i rjes su zor tshab sngar ltar 'phangs nas brtan skyong sogs rjes rim dkyus ltar bya ba dang /
dngos grub len pa nyin tha ma'i dus su bya'o //
rtsa ba rdo rje pha lam lte ba la //
las sbyor mtshon cha'i rtsibs la dug shing dbal //
ma rungs drag po'i 'khor lo rab bskor bas //
bdud dang bdud kyi g.yul las rgyal byed shog
/ces pa gter gzhung las khol du phyung ste mchog gyur gling pas gsang sngags pho brang du bris pa'o ///
/
