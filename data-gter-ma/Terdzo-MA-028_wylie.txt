rdzogs pa chen po bka' 'dus kyi :
rtsa sgrub snying po don 'dus las :
dkyil 'khor 'jug pa'i snying po bzhugs :
bka' 'dus rtsa ba'i snying tig go[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]bla ma he ru ka la bdud :
rdzogs pa chen po bka' 'dus kyi :
rtsa sgrub snying po 'dus pa las :
dkyil 'khor 'jug pa'i snying po bstan :
yo byad thams cad 'du byas la :
slob ma khrus bya bgegs bskrad nas :
yon 'bul gsol ba 'di skad gdab :
ho :
'khor ba'i rgya mtsho chen po la :
bying ba skyabs med rnams la skyobs :
dngos grub rnam gnyis bdag 'dod pas :
sta gon la ni gnas par zhu :
de la bla mas bka' bstsal ba :
ho :
ma rig srid pa'i 'khrul 'khor 'dir :
'khor ba'i sems can snying re rje :
thar pa myur du thob pa'i thabs :
dngos grub sna tshogs 'thob 'gyur ba'i :
gsang sngags bla med 'di la ni :
skal pa med pa mi rung bas :
dngos grub skal pa brtag par bya :
nges 'byung skyabs 'gro sems bskyed ldan :
slob dpon thugs ka'i 'od zer gyis :
slob ma'i lus ngag yid gsum sbyangs :
hU~M las rdo rje sems dpa'i sku :
dkar gsal rdo rje dril bu 'dzin :
rgyan rdzogs pad zla'i gdan bzhugs pa'i :
gnas gsum oM AHhU~M gis mtshan :
so shing tshad ldan bzung du gzhug :
ye shes lnga ldan maN+Dal du :
ha sa hA yis dor bar bya :
rtsa ba rang la bstan pa ngan :
sgrib sbyong 'bad la slar yang bskyar :
bi shud+d+he yis khyor chu sbyin :
rmi lam gsal phyir 'thung zhing bkru :
bsrung phyir khro bo'i las sngags kyis :
srung skud rdo rje'i mdud pa can :
pho g.yas mo yi g.yon du gdags :
d+hI dang khaM las skyes pa yi :
ku shas sngas dang stan du bya :
rmi lam bzang ngan brtag pa la :
ngan na sdig sgrib sbyong la 'bad :
mi ldog phyir du chos bshad do :
skal pa ldan pa'i slob ma rnams :
rin chen maN+Dal yon du dbul :
ho :
ye shes 'bar ba'i dkyil 'khor du :
bdag nyid bcug par mdzad nas kyang :
thugs rjes lha zhal bstan pa dang :
thar pa'i gnas la 'god du gsol :
de la bla mas lan sbyin pa :
hU~M:
gsang ba bla med dkyil 'khor du :
skal pa ldan pa khyod gzhug pas :
bde ba bla na med pa thob :
dam tshig thams cad thub par gyis :
slob mas dam tshig bzung ba ni :
hU~M:
rdo rje slob dpon dgongs su gsol :
dkyil 'khor lha tshogs dpang por bzhugs :
sku gsung thugs kyi dam tshig rnams :
srog gi phyir yang mi gtang ngo :
bdud rtsi hU~M du dmigs nas kyang :
hU~M:
'di ni dam tshig rdo rje'i chu :
bu khyod la ni sbyin par bya :
dam tshig bsrungs na dngos grub thob :
nyams na dmyal ba chen por ltung :
rdo rje bdud rtsi'i chu 'thungs shig :
dam tshig thams cad thub par gyis :
de nas slob mas bro bor ba :
sa ma ya i dan na ra kan :
de nas slob ma lhar bskyed la :
gnas gsum oM AHhU~M du gsal :
dkyil 'khor pa yi thugs ka nas :
sku gsung thugs kyi phyag rgya rnams :
char ltar babs nas lus nang khengs :
gnas gsum yig 'brur thim par bsam :
oM AHhU~M gu ru de ba DA ki nI dz+nyA na A be sha ya a AH
phyag mtshan rdo rje me tog bcas :
spyi bor bzhag nas brtan par bya :
tiSh+Tha badzra :
'brel pa brtag pa'i me tog 'bul :
hU~M:
bskal pa gong nas 'brel pa yi :
bdag gi lha mchog gang yin la :
me tog bzang po 'di 'bul gyis :
thugs rje'i brtse bas bzhes su gsol :
puSh+pe pra tits+tsha ho :
gang la bab pa'i gsang mtshan gdags :
me tog slar yang spyi bor bkod :
puSh+pe gr-ih+Na i maM satwa ma hA ba la tiSh+Tha :
ye shes thur mas mig dbye la :
ho :
ltos shig skal ldan rigs kyi bu :
da ni dad pa rab tu skyed :
ye shes dkyil 'khor lha tshogs mthong :
bskal par bsags pa'i sdig sgrib 'dag :
dngos grub bzang po thob nas kyang :
myur du rgyal ba'i sras su 'gyur :
tsak+Shu pra we sha ya phaT:
mthong ba legs par brtan pa yis :
dbang rnams bskur ba'i snod du rung :
dad pa can gyi 'jug sgo 'o :
sa ma ya rgya rgya :
sprul pa'i gter chen o rgyan mchog gyur bde chen gling pas mdo khams nam mkha' mdzod kyi lho phyogs g.yu 'bar brag nas spyan drangs pa'i shog ser glegs bam gyi ngos las /
phrin las 'gro 'dul dbang gi gnas mchog ri bo dbang zhu'i snyi+ing po zla gam dbang chen phug par gtan la phab pa'i yi ge pa ni pad+ma gar dbang blo gros mtha' yas kyis bgyis pa dge legs 'phel ///
/
