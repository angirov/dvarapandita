@#//
byad 'grol gser gyi lde mig gi rgyun khyer zab don snying po bzhugs so //
na mo gu ru badzroSh+NI Sha ya /
skyabs sems ni /
bla ma mchog gsum yi dam lhar //
gus pas skyabs mchi mkha' mnyam 'gro
/bla med byang chub mchog thob phyir //
rdo rje gtsug tor bsgom par bgyi //
lan gsum /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtog par shog
/ces tshad med bzhi bsgom /
dngos gzhi ni /
stong pa'i ngang las skad cig gis rang nyid khro bo'i rgyal po rdo rje gtsug tor dbu stong dang ldan pa /
spyan bye ba brgya phrag 'bum gyis mtshan pa /
phyag stong gis gcod byed kyi ral gri 'bar ba bsnams pa /
me dpung 'bar ba'i dkyil na brkyang bskum gyad kyi rol pas bzhugs pa /
khro bo'i rgyan thams cad kyis brgyan cing srid gsum zil gyis non pa'i bdag nyid du gsal ba'i spyi bor oM dkar po las rnam par snang mdzad /
mgrin par AHdmar po las snang ba mtha' yas /
thugs kar hU~M sngon po las rdo rje sems dpa'/
ya so hU~M las khro bo bcu /
ma so hrIHlas khro mo bcu /
lce ral gri ngar ma /
sma ra me phung 'bar ba /
mgrin par nyi ma dang zla bas mtshan pa /
sngags bzlas pa tsam gyis sku'i cha thams cad las me phung 'bar zhing 'khrugs pas lus ngag yid gsum la gnod pa'i rigs thams cad bya sgro mes bsreg pa bzhin thal ba bun bun du song bar gyur /
spro zhing nus na gzungs ring thung dang /
gang ltar yang /
tad+ya thA:
oM a na le a na le :
b+hi Sha d+he b+hi Sha d+he :   dpe gcig la shud+d+he snang /
b+hai ra b+hai ra :
badzra d+hA ra Ni :
b+han+d+ha b+han+d+ha ni :
badzra pA Ni phaT:
hU~M hU~M phaT phaT swA hA:
hU~M drUM b+han+d+ha b+han+d+ha phaT swA hA:
bdag cag 'khor dang bcas pa la rak+Sha rak+Sha swA hA:
lus ngag yid gsum bcings pa phye phye khrol khrol :
zhes rtsa sngags ci nus dang /
mthar /
oM badzra kA ya gling zlog :
lus bcings pa phye phye khrol khrol :
oM badzra hi baM gar+b+ha ya zlog :
ngag bcings pa phye phye khrol khrol :
oM badzra hi ka nan zlog :
yid bcings pa phye phye khrol khrol :
lus ngag yid gsum bcings pa thams cad sarba a pa na ye swA hA:
zhes sku gsung thugs kyi snying po'i byad 'grol dang /
oM AHhU~M kA ya wAk+tsit+ta k+sha ya badzra :
tshin+d+ha tsa hA:
shAn+tiM shAn+tiM:
shag byer :
yar yar satwaM b+ha ya byer :
dzaM b+ha ya byer :
mo ha ya byer :
ya zlog b+h+yo :
zhes byad 'grol yang snying rnams kyang bzlas mthar /
ban bon sngags pa'i bsam sbyor ngan pas mnan pa dang :
bcings pa dang :
bsdams pa dang :
gzir pa dang :
byad du bcug pa thams cad phye phye khrol khrol swA hA:
gnod pa'i rigs thams cad zhi ba shAn+tiM ku ru ye swA hA:
phye phye khrol khrol :
mi mthun pa'i phyogs thams cad sarba a pa na ye swA hA:
zhes sham 'dogs dang bcas pa'ang cung zad bzlas la /
tshul bzhin bsgrubs pa'i bum chu yod na rang gzhan la khrus bya /
rjes bsdu rim ni /
rang gi thugs ka nas 'od zer 'phros pas snang cha'i lha sku 'od gsal phyag rgya chen po'i dbyings su thim par bsam la gnas lugs kyi ngang du mnyam par bzhag
/thun mtshams la 'jug pa'i tshe /
slar yang rang skad cig gis khro rgyal rdo rje gtsug tor gyi skur gyur /
dge ba 'di yis myur du bdag
/rdo rje gtsug tor 'grub gyur nas //
sogs bsngo smon shis brjod ji ltar rigs pa bya'o //
zhes pa'ang gter gzhung rtsa ba'i dgongs pa brgyud ldan bla ma'i zhal lung ltar   ('jam dbyangs mkhyen brtse'i dbang po /)snying por dril pa dge
/mang+ga laM///
/
