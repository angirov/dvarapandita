\u0f88
dpal mgon ma ning nag po'i las byang rat+na gling pa'i bka' srung thugs sgrub bka' yi srung ma'o :
\u0f88\u0f88\u0f88\u0f88\u0f88\u0f88\u0f88
dpal chen he ru ka la phyag 'tshal lo :
phrin las kun gyi bdag nyid can :
mthu dang rdzu 'phrul bsam mi khyab :
dpal mgon nag po'i sku la 'dud :
de yi bskang mchod rim pa ni :
dang po mchod pa'i rdzas gsag pa :
rin chen snod dam b+han+d+ha ru :
bshos nag 'bar ba khru gang la :
bshos bu dgu 'am gsum gyis bskor :
snying dang g.yag lug sha dang khrag :
bdud rtsi sman gtor rak+tas brgyan :
spos dang gsur chen dud pa dang :
'byor ldan tshogs kyi 'khor lo bsham :
rang nyid che mchog lhar gsal bas :
mchod rdzas bsang zhing byin gyis brlab :
rang mdun pad nyi mi ro'i steng :
bdag las rgyu yi hU~M spros pas :
lha chen mthing nag rab 'jigs pa :
zhal gcig phyag gnyis ber nag gsol :
ru mtshon snying dang zhags pa bsnams :
thod skam lnga dang sbrul nag ral :
sbrul nag mgo phreng snying gis spras :
gser ska mi lpags bing chen btsugs :
spyan gsum khrag 'dra gyen thur bsgrad :
gyad kyi 'dor thabs tshul gyis bzhugs :
g.yas su srog bdud rta nag zhon :
kha T+wAM gri gug lcags par thog :
bdud mda' phyir bkang gling bzhir rgyug :
g.yon du dpal 'bar sku mdog dmar :
ral gri phyar zhing thod khrag stob :
g.yang gzhi stag sham nyi zlas brgyan :
phyi rol yang 'khor brgyad po ni :
lha dang gnod sbyin gshin rje klu :
gza' dang ma mo bdud btsan sogs :
'khor gyi dmag tshogs khrom ltar bskyed :
thugs srog hU~M las 'od 'phros pas :
rang bzhin gnas nas spyan drangs te :
hU~M:
dad pa dang ni dam tshig gis :
tshur gshegs dam can lha chen po :
ma hA kA la mthu bo che :
gsang bdag khro rgyal stobs kyi bdag :
ma ning nag po kun gyi rje :
'og min gnas mchog dam pa nas :
gsang chen lhun grub dur khrod du :
mchod phyir bsgrub phyir gshegs su gsol :
ma hA kA la mthu bo che :
lha chen dpal 'bar gshegs su gsol :
legs ldan nag po gshegs su gsol :
bdud rgyal thod phreng gshegs\u0f8e
gnam lcags spu gri gshegs\u0f8e
tshogs bdag chen po gshegs\u0f8e
dzaM lha nag po gshegs\u0f8e
nag po tshe bdag gshegs\u0f8e
bya rgod thang nag gshegs\u0f8e
nag po thod phreng gshegs\u0f8e
mkha' lding nag po gshegs\u0f8e
tA ki nag po gshegs\u0f8e
klu bdud nag po gshegs\u0f8e
gza' bdud chen po gshegs\u0f8e
shel ging nag po gshegs\u0f8e
dgra bgegs gnyen po gshegs\u0f8e
chos skyong chen po gshegs\u0f8e
bdud 'dul lha tshogs gshegs su gsol :
ye shes mgon po 'khor dang bcas :
bstan pa bsrung phyir gshegs su gsol :
oM shrI ma hA kA la sa ma ya :
dzaHhU~M baM ho :
de nas bzhugs su gsol ba ni :
hU~M:
dur khrod gnas mchog dam pa 'dir :
mthing nag ru tra'i gdan steng du :
sangs rgyas bstan pa gnas bar du :
srung skyob mdzad phyir bzhugs su gsol :
oM shrI ma hA kA la sa ma ya tiSh+Tha lhan :
de nas phyag gi mchod pa ni :
ho :
chos dbyings skye ba med pa'i pho brang nas :
skye ba'i cho 'phrul khro rgyal ma ning sku :
mnyam nyid thugs mnga' gtum chen me rlung 'bar :
ru tra 'dul mdzad bdud dpung thal bar brlag :
mthar byed gzhon nu 'jigs pa'i gad rgyangs can :
ma hA kA la'i sku la phyag 'tshal lo :
ye shes khro bo sngon po'i mdog gyur pa :
sku mdog sngon po dbyar gyi char sprin bzhin :
gdug pa'i ru tra thams cad 'joms mdzad pa :
nag po chen po khyod la phyag 'tshal lo :
dug gsum rtsad gcod sku gsum lhun gyis grub :
dus gsum sangs rgyas bstan pa bsrung mdzad cing :
phyi nang bar gsum dgra bgegs thal bar brlag :
gtsug lag khang srung rnal 'byor yongs kyi mgon :
dpal mgon 'khor dang bcas la phyag 'tshal lo :
oM shrI ma hA kA la a ti pU ho :
pra ti dza ho :
de nas phyi nang gi mchod tshogs 'bul :
hU~M:
ma hA kA la thugs dam can :
khyod la mchod tshogs 'bul ba ni :
ut+pal me tog sna tshogs dang :
rgya shug dzA ti a ga ru :
gla rtsi ga pur la sogs dri :
zhun chen snang gsal khrag sna'i chab :
nas nag bra 'o sbyar ba'i bshos :
rkang gling rnga dung mkhar rnga'i sgra :
mthun pa'i dam rdzas dpag med pa :
lha chen dpal 'bar 'khor bcas la :
phrin las bsgrub phyir mchod par 'bul :
gzhan yang khyed la mchod pa'i rdzas :
dza gad gser skyems brengs se breng :
zhal zas longs spyod lhubs se lhub :
sman gtor rak+ta chi li li :
dgra bo'i sha khrag glo snying dang :
khrag rul nya sogs mthun pa'i rdzas :
'dod yon mchod pa dpag med 'dis :
ma ning nag po 'khor dang bcas :
dam can rgya mtsho'i thugs dam bskang :
hU~M:
dpal mgon nag po 'khor bcas la :
gzhan yang mthun pa'i dam rdzas ni :
rtsa brgyad stong la sbyar ba yi :
rang byung bdud rtsi a mr-ita :
dug lnga sel ba'i bdud rtsi sman :
rin chen snod dam b+han+d+ha ru :
bshos nag 'bar ba khrag gis byugs :
tsit+ta snying gi rgyal mtshan dang :
g.yag lug nag po khyi nag mtshan :
dgra bo'i sha rus thod tshil spungs :
rak+ta dmar gyi zham chu 'bab :
dam rdzas gtor chen 'bar ba 'dis :
dpal mgon nag po'i thugs dam bskang :
gzhan yang thugs dam bskang ba ni :
bdud rtsi sman gtor rak+ta dang :
sha sna snying sna khrag sna dang :
chibs rta 'gel g.yag rten lug dang :
bing dang ru mtshon gsang ba'i rdzas :
mthun rdzas du mas thugs dam bskang :
ma ning nag po 'khor bcas kyi :
thugs dam gnyan po bskang gyur cig :
de nas sbyor sgrol lta ba'i mchod pa ni :
hU~M:
snang srid thabs shes yab yum du :
gnyis su med par mnyam sbyor ba'i :
dbyer med bde ba'i mchod sprin 'di :
byang chub sems kyi 'phro 'dur gsal :
gA Na'i mchod pa chen po 'di :
dpal mgon 'khor dang bcas la 'bul :
ma hA kA la pad+ma yo gi nI a ho pU tsa ho :
hU~M:
kun khyab byang chub sems nyid 'di :
dbyings las ma g.yos dbyer med kyang :
rtogs na kun bzang he ru ka :
ma rig bdag 'dzin ru tra'i rgyu :
gnyis med ma ning dgongs pa yis :
nga bdag gzung 'dzin dbyings su bsgral :
ma hA kA la ma traM ru tra pra ban tsakra e s+pha ra na phaT:
oM shrI ma hA kA la g+ha na gu h+ya raM sid+d+hi hU~M phaT:
oM badzra puSh+pe d+hU pe sogs /
shab+da pU dza ho :
sarba pany+tsa a mr-ita khA hi :
ma hA ba ling+ta khA hi :
ma hA rak+ta la khA hi :
ma hA mAM sa la khA hi :
ma hA keM ni ri ti la khA hi :
ma hA go ro tsa na la khA hi :
ma hA tsit+ta la khA hi khA hi :
de nas phud skong 'di yis bskang :
ho :
dgongs su gsol :
gsan du gsol :
spros pa med pa'i dbyings :
yangs pa chen po'i gnas :
dur khrod me rlung 'bar ba'i klong :
rang bzhin gyi rnam par dag pa'i gnas nas :
dpal ye shes kyi mgon po :
bdud rgyal thod pa'i phreng ba :
gnam lcags dug gi spu gri :
sangs rgyas bstan pa'i srog shing :
chos skyong yongs kyi ded dpon :
rin chen gter gyi srung ma :
dam nyams dgra bo'i gshed ma :
'khor du shan pa pho mo :
las mgon srog bdud nag po :
yum mchog lha mo dpal 'bar ma :
pho nya yang 'khor sde brgyad :
shar na dregs pa lha brgyad :
lho na gshin rje rngams brgyad :
nub na gdug pa'i klu brgyad :
byang na gnod sbyin 'jigs brgyad :
gzhan yang shan pa gri thogs :
bdud po zor thogs :
ma mo khrom thogs :
bdud dmag bye ba dung phyur dang bcas pa :
'khor nag po stong dang bcas pa khyed rnams la mnga' gsol skyems su 'bul ba ni :
sman gtor rak+ta'i mchod pa dang :
dam rdzas mthun rdzas 'di dag 'bul bas :
bdag gi bla ma dang slob dpon bdag cag 'khor dang bcas pa sku tshe ring ba dang :
thugs dam 'phel zhing phrin las dar zhing rgyas par mdzad du gsol :
spyir sangs rgyas kyi bstan pa dar zhing rgyas pa dang :
khyad par du bdag cag gi chos bsgrub pa'i 'gal rkyen bar chad thams cad phyir zlog tu gsol :
mthun pa'i bsam pa thams cad yid bzhin du 'grub par mdzad du gsol :
khyed rnams kyi thugs dang 'gal ba thams cad mthol lo bshags so :
khyed rnams la rnal 'byor pa bdag gis phrin las su bcol ba ni :
sngon tshe dpal chen po'i spyan snga dang :
bar du o rgyan chen po :
mtha' mar sprul sku rat+na gling pa'i spyan sngar ci ltar khas blangs zhal gyis bzhes pa bzhin du :
sgrub pa po bdag cag rnams la brtse bar dgongs la :
zhi rgyas dbang drag gi phrin las thams cad yid bzhin du 'grub par mdzad du gsol :
zhes skabs 'dir rol mo thams cad kyis byin dbab bo :
de nas rnga brdung rol mo thams cad bsgrag :
'cham stabs bya zhing bstod pa 'di nyid do :
hU~M:
'jig rten 'das pa'i dus nas sngon byung ba :
che mchog he ru ka dpal sku gsum rdzogs :
srid rtsa'i bdag 'dzin ru tra sde gsum bsgral :
rtsal chen phrin las rdzogs la phyag 'tshal bstod :
dpal chen dngos sprul nag po chen po'i sku :
'chol ba'i khro rgyal ma ning dgra bgegs gshed :
lha chen dpal 'bar chos skyong yongs kyi rje :
dmag dpon chen po'i sku la phyag 'tshal bstod :
dur khrod thod mkhar me rlung 'tshubs dkyil na :
rnal 'byor dpal mgon khyod kyi cha lugs ni :
sku mdog mthing nag zhal gcig phyag gnyis pa :
sku gsum ldan phyir spyan gsum gyen thur gzigs :
rab 'jigs khro gnyer gsum ldan gtum la rngams :
rin chen thod skam lnga yis dbu la brgyan :
sbrul nag ral pa nag pos sa gzhi khyab :
g.yas pas ru mtshon g.yon pas snying zhags bsnams :
tsan dan bing chen rked btsug lha dmag 'gyed :
thod pa skam rlon snying phreng sbrul chun spras :
dar nag ber gsol gser ska mi lpags gsol :
gter bdag chen po'i sku la phyag 'tshal bstod :
hU~M:
bdud 'dul ma hA kA la mthu bo che :
rab 'jigs srin po'i gzugs can rngam pa'i sku :
zhal gdangs mche gtsigs ljags 'dril glog ltar 'khyug :
hU~M hU~M phaT ces sgra yi stong gsum g.yo :
khams gsum g.yul rgyal stag gi sham thabs can :
dbu skra gyen brdzes bskal pa'i me dpung 'bar :
bdud las rnam rgyal 'jigs byed chen po'i sku :
bam chen gdan bzhugs zhabs gnyis 'dor thabs bsgrad :
chos skyong mgon po'i tshogs kyis dbus na 'gying :
snang srid pho rgyud mo rgyud las la 'gyed :
sgrub mchog bu bzhin skyong ba'i lha chen po :
byin rlabs dpal 'bar khyod la phyag 'tshal bstod :
ma hA kA la'i sku la phyag 'tshal bstod :
hU~M:
las la chas tshe srog bdud cha lugs ni :
sku mchog mthing nag zhal gcig phyag gnyis pa :
srid gsum gzigs phyir spyan gsum brang la shar :
dmag dpon bzhi 'gyed spyan bzhis lhu tshigs brgyan :
stag ral gzig shubs btags nas rta nag zhon :
bdud mdas dgra snying gzir 'debs gling bzhir rgyug :
spyan nas khrag 'dzag me yi kha rlangs 'phro :
kha T+wAM gri gug lcags par thogs nas su :
snang srid pho rgyud thams cad pho nyar 'gyed :
ci bcol las rnams skad cig nyid la sgrub :
rtag tu grogs mdzad mgon po nag po che :
ma bskul par yang brnags pa'i dgra bgegs sgrol :
gar bskul sa ru mi ro tshar mar brtsegs :
bzlogs pas mi bzlog sngags zlog mkhan gyi gshed :
ltag na spyan gcig ma tshogs dbang du sdud :
sde brgyad bran khol stag sham mi lpags brgyan :
gtsug lag khang srung dkor rkun rtsad nas gcod :
dregs pa kun 'dul khyed la phyag 'tshal bstod :
gter bdag chen po'i sku la phyag 'tshal bstod :
lha chen dpal 'bar sku la phyag 'tshal bstod :
ma ning nag po khyod la phyag 'tshal bstod :
bdag gi grogs mdzad khyod la phyag 'tshal bstod :
dam rdzas brgyan pa'i gtor ma 'di bzhes la :
rnal 'byor bcol ba'i phrin las 'grub par mdzod :
b+h+yo :
mgon po'i lcam gcig lha mo dpal 'bar ma :
sku mdog dkar dmar zhal gcig phyag gnyis ma :
mi lpags g.yang gzhi stag lpags shams thabs gsol :
rnal 'byor dbang phyug khyod la phyag 'tshal bstod :
phyag na ral gri b+han+d+ha khrag bkang bsnams :
byang shar mtshams kyi dpal ldan re ma ti :
sprul pa sna tshogs rdzu 'phrul cir yang ston :
ma gcig dpal 'bar ma la phyag 'tshal bstod :
de nas nag po las la bskul :
gos nag gon zhing ral thod gdengs :
hU~M:
phyogs phyogs de ni pha ki na :
nyi ma byang shar mtshams dang ni :
bsil ba tshal gyi dur khrod nas :
u tsa la yi gnas mchog gi :
me rlung 'bar ba'i dkyil 'khor na :
thod pa skam rlon brtsegs pa yi :
zhe sdang bdud kyi sku mkhar de :
shar phyogs mi yi thod pas brtsegs :
mi mgo'i gad mo ya la la :
lho phyogs rta yi thod pas brtsegs :
gyi ling rta skad tse re re :
nub phyogs spre 'u'i thod pa brtsegs :
'du mo'i bzhad bgad lhangs se lhang :
byang phyogs lug gi thod pa brtsegs :
g.yang mo 'ba' sgra ti ri ri :
zur bzhi rin chen zangs la bgyis :
rin chen shel gyi sgo mo la :
gser gyi re bzhi mdzes par gsal :
mu men 'phrul gyi yag shing la :
dkar po dung gi 'dan bus gdab :
kha bad sngon po g.yu las byas :
brtan po lcags kyi rming rdo btsug :
nang ni dmar nag gru gsum la :
phyi nang thod mkhar me rlung 'tshubs :
sku mkhar de yi rtse mo na :
nad kyi na bun thu lu lu :
bya nag sha zan 'thibs se thib :
sku mkhar de yi zur bzhi la :
dug sbrul chun po nyi li li :
sku mkhar de yi logs bzhi la :
mi khrag rta khrag zhams se zham :
sku mkhar de yi rming gzhi la :
chu glang lcags skad thangs se thang :
sku mkhar de yi phyogs bzhi la :
kang ka lce spyang khyi nag dang :
rta nag mang po tse re re :
g.yag nag mang po ngur ru ru :
lcags spyang gcan spyang 'du ru ru :
thod mkhar de yi nang shed na :
me rlung 'tshubs ma 'u ru ru :
mi ro rta ro gcal du bkram :
mi khrag rta khrag mtsho ltar bskyil :
mi lpags rta lpags yol du bres :
mi mgo rta mgo hri li li :
mi rta'i gsur dud thu lu lu :
mi rkang gling bu cangs se cang :
sku mkhar de yi nang shed na :
bdud rgyal thod pa'i phreng ba can :
ma ning nag po bzhugs pa ni :
srog bdud nag po mi bzad pa :
rU tra pho mo bsnol ba'i steng :
le brgan 'bar ba'i gdan steng du :
dpal 'bar yum dang gnyis su med :
tshur byon nag po lha chen po :
legs ldan nag po tshogs kyi bdag :
'dod pa khams kyi dbang phyug che :
ri rab byang shar mtshams nas ni :
gling bzhi bar snang rgyug byed cing :
snang srid bran khol bdud dpung 'joms :
bstan pa srung zhing rnal 'byor skyong :
he ru ka yi dngos sprul te :
zhing bcu bsgral ba'i las la brtson :
dar nag ber chen rab brjid pa'i :
mun pa'i g.yung drung sku la gsol :
dar nag phyar zhing ru mtshon g.yab :
snying zhags 'debs shing bdud mda' 'phen :
skye 'gro'i srog la dbang byed cing :
dgra bo bdun rgyud rtsad nas gcod :
srog bdud nag po rta nag can :
mchog dkar gzhu mo gru khug la :
bdud mda' stong dmar dgra la rgyob :
sangs rgyas bstan pa bshig pa dang :
bla ma'i sku la bsdo ba dang :
dben gnas gnyan po 'joms pa dang :
dge 'dun sde yi dbyen byed dang :
sems can yongs la 'tshe ba dang :
gsang sngags chos la smad pa dang :
sde dgon yo byad rku ba dang :
bsam gtan pa yi sems dkrug dang :
skye bo sdig la dga' ba dang :
dge las sdig par sgyur byed pa'i :
bsgral ba'i zhing bcu tshang ba 'di :
lo zlar gzhag pa'i gnas med pas :
da lta nyid du sgrol la shog :
srog bdud nag mo mthu rtsal can :
dus la bab po sa ma ya :
do nub nam gyi gung thun la :
dam nyams dgra bo gnyid log gis :
bla tshe 'khyams po khrid la shog :
bcol pa'i phrin las 'grub par mdzod :
ces bskul na las la thogs pa med do :
sa ma ya :
rgya rgya rgya :
bdag 'dra pad+ma byung gnas kyis :
gsang gter gnyan gyi bka' srung phyir :
dge ri'i brag la sbas te bzhag :
ma 'ongs dus kyi tha ma la :
thugs kyi sras dang 'phrad par shog :[ \u0f88\u0f88\u0f88\u0f88\u0f88\u0f88\u0f88\u0f88 ]gter rgya :
sbas rgya :
zab rgya :
gsang rgya :
gtad rgya :[ \u0f80]atsha :
kha thaM:[ \u0f88\u0f88\u0f88 ]sprul sku rat+na gling pas dmyal smad dge ri'i brag nas gdan drangs pa'o ///
/
