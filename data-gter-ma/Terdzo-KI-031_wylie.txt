phur pa rdzas kyi dkyil 'khor sras mchog byin gyis brlab cing bskyed pa ni /
sras phur gu gul gyis bdug la /
oM badzra kI li kI la ya su ru su ru pra su ru a d+hiSh+Tha mug mug ha la ha la dgra bgegs 'byung po'i tsit+ta myags mA ra ya hU~M phaT/
yungs dkar gyis brab cing /
oM badzra kI li kI la ya ma gu ta la ma gu ta la pra ta la pra ta la sha ta rA tsa hU~M dgra bgegs 'byung po mA ra ya hU~M phaT/
rak+ta byug cing /
oM badzra kI li kI la ya rak+ta dz+wa la maN+Da la maN+Da la rak+sha rak+sha dgra bgegs wa shaM ku ru mA ra ya hU~M phaT/
gdug pa can rnams la thugs 'khrugs shing khams gsum gyi 'gro ba la rjes su chags par gyur par bsam la phur stegs su bzhag
/bdag nyid dpal chen por gsal ba'i lag pa g.yas par zla ba'i dkyil 'khor gyi steng du a dkar po g.yon par nyi ma'i dkyil 'khor gyi dbus su mUM dmar po /
g.yas kyi sor mo lnga la zla ba'i dkyil 'khor sran ma bkas pa tsam lnga'i steng du oM hU~M swA AMHhA/
g.yon gyi sor mo lnga la nyi ma'i dkyil 'khor sran ma bkas pa tsam lnga'i steng du mUM lAM mAM pAM tAM/
yig 'bru rnams 'od du zhu ba las phyag mtshan lngar gyur /
de las rigs lnga yab yum bcur lam gyis gsal bar gyur /
oM ma hA shUn+ya tA sogs kyis phur bu stong par sbyang /
sa ma ya hoHzhes yab rnams kyis bskul /
sa ma ya satwaM zhes yum rnams kyis bskul /
thal mo ka pu tas phur bu bzung /
badzra any+dza li /
yab yum snyoms par zhugs pa'i byang chub sems kyi 'od zer gyis phur pa dkar ltem gyis zhu nas yi ge hU~M mthing gar gyur /
oM badzra kI li kI la ya hU~M dzaH
hU~M yig yongs su gyur pa las khro bo mthing nag zhal gcig phyag gnyis spyan gsum pa /
phyag g.yas phur bu dang g.yon lcags kyu bsnams pa /
sku smad gnam lcags kyi phur pa zur gsum rno dbal ngar dang ldan pa /
mgar gyi sol me nas bton pa lta bu me yi tshwa tshwa 'phro ba /
de'i rgya mdud gong ma la hU~M kA ra /
bcum gzhog brgyad la khro bo brgyad /
rgya mdud 'og ma la stobs po che ste khro bcu yab yum khra thabs dang bcas pa /
rgya mdud 'og ma'i logs bzhi la sgo ma bzhi /
chu srin gyi 'og tu skyes bu ging bzhi /
dbal gsum la phur srung bcu gnyis rnams gsal bar gyur /
bdag dang sras mchog gi ba spu'i bu ga thams cad kyang khro chung mthing nag nas tsam pa zhal gcig phyag gnyis mtshon cha sna tshogs thogs shing zhal gdangs mche ba gtsigs pa /
kI la ya yi sgra di ri ri sgrog pas bar mtshams med par gtams par gyur /
tshul 'di phur pa'i zab gnad thun min du song gshis phur pa'i las byang phal mo cher dkyus su ma bstan par gud du sbas pa'i dbang gis /
dus zhabs kyi mthong gyer mkhan po 'ga' yis 'di sbyor dgos pa tsam yang rna bas ma thos par snang bas pra khrid las khol du phyung pa yin pas /
phur pa'i rnal 'byor du rloms pa dag gis rtsa ba'i don 'di dor bar ma byed cig
/ces pa'ang man ngag zur 'debs 'jam mgon rdo rje 'chang gi gsungs las so //
