@#:
bcud len gyi cho ga mchog tu zab pa'i gdams pa bzhugs so :
gu ru chos dbang gi gter kha bdun pa'o //
bcud len khyad 'phags   rgya dkar nag gnyis na med pa zab pa'i /them byang bshad par bya :
shing   gi /bcud rtsa ba drug gi bcud la brten te blang ba   tshe bsring ba /dang gcig :
sman bcud 'bras bu gsum la brten te blang ba   dbang po gsal /dang gnyis :
sman bcud a ru ra la brten te blang ba   dug zhi /dang gsum :
rdo bcud cong zhi la brten te blang ba   pho ba bzang /dang bzhi :
sa bcud mu zi la brten te blang ba   sha lus rgyas bkrag mdangs skyed /dang lnga :
rang byung bdud rtsi la brten te bcud blang ba   byin rlabs che /dang drug :
sman mar rtsa mig tu 'dren pa 'bru la brten nas bcud blang ba   'byung ba lnga'i lus rgyas /dang bdun :
rtsi bcud 'o ma la brten te bcud blang ba   sha gzhon nur ldan pa /dang brgyad :
skom sel chu la brten te bcud blang ba   ting 'dzin gsal ba /dang dgu :
rlung dang rig pa la brten te bcud blang ba   nus pa che /dang bcu :
sngo bcud rtag tu ngu la brten te bcud blang ba   lus ngag yid gsum la yon tan skye /dang bcu gcig :
shes rab sgrub pa   'jam dpal /dang bcu gnyis :
mig sman sgrub pa   spyan ras gzigs /dang bcu gsum :
rkang mgyogs bsgrub pa   phyag rdor /dang bcu bzhi bzhugs so :
o rgyan pad+ma bdag gi bka':
rtsa ba drug gi bcud len 'di :
skal ba can gyis nyams su longs :
rtsa ba drug gang zhe na :
ra mo shag   cha che /dang :
nye shing dang :   cha 'bring /
lca ba dang :   rgod g.yung gnyis yod gsungs /
a sho gan+d+ha :   ba spru /
gze ma :   cha che /
dbang po lag pa :   rtsa ba lnga yi phabs dang 'dra /
grogs kyi sman la :
bcud che /   'bras bu gsum :   a ru ra brgyad /
ba ru ra bzhi /
skyu ru ra tshom gcig
/bdud rtsi bzhi'o :   mtshe 'om bu shug pa ba lu /
stobs kyi ngar skyed pa la :
a 'bras :
sra 'bras :
'jam 'bras :
cong zhi :
bu ram :   bslad med /
bcud kyi ngar bskyed pa la ro 'dra ba'i sman   mchil ba'i sha 'o mar btsos pa'i khu ba /
da byid 'khrul med /   rnams so :
rtsa ba drug gi nus pa gso ba la :
mkhal ma gso ba'i sman   sug smel bre ga mkhal ma zho sha /rnams so :
sman gta' ni bu ram :
sbrang :
mar :
'o ma rnams so :
rtsa ba drug brko ba'i dus ni nam zla dpyid ka nye bar   ston yang btub /grib skams    ma rul bar bskams pas /sad kyis ma khyer ba :
mang nyung ni   rtsa ba drug sna re re la /gzhi phul do do :
sbyar bas na phul bcu gnyis so :   brtsigs ma yang bza' btub /
khram khrum brdungs la chu'i nang du zhag 'ga' sbangs la khu ba yang yang gdon de   btsir gdur bya /rdza snod gtsang mar   zangs su byas na dug 'gyur /btsags la :
'og nas me btang la dkrug cing   g.ya' med par /gdu 'o :
de'i dbus su nang du mtshe :   lo ma /
'om bu :   ngar ba /
ba lu :   lo ma /
shug pa   bya sder can /rnams chag pa re re tsam brdung nas lab leb /   btsir me la gdus la gdon /   pa'i khu ba phul gang lhag tsam zhig gdab :
lhog lhog   khaN+Da ltar   bskol la ska bar gyur pa   phul bcu gsum tsam /la :
'o ma bre gsum blugs la   mang na bzang /gdu :
chu skams 'o ma bre do'i tshad du song ba   de las skams na 'tshig /dang :
mar zhun   srang bcu tsam /la 'o ma bstim :
de'i dus su 'bras bu gsum thun tshad dang ldan pa zhib par btang la gdab :
ngar sman gsum tshan   stobs ngar dang bcud ngar /rnams kyang kha tshar gdab :
'o ma skams pa'i tshad ni khol dus skad krog krog zer na grang du gzhug :
ngad   yal la /bu ram   cha che /dang sbrang   en chung /btab la dkrug cing bgrang ste :
chu'i bcud len sngon du song nas /   lto stong la thur ma bzang po gsum re zos na sbrul lpags pa brjes pa ltar   nus pa myur du 'byin no /gzhon nur 'gyur :
rgan pos 'tshal na dar mar 'gyur :
dar mas 'tshal na mis mi thub pa'i gyad du 'gyur :
byis pas zos na dar mar 'gyur :
lus zungs 'phel khu ba rgyas :
mkhal nad grang rlung yul nas 'don :
rgas sra tshe ring mthar skyol nges :
mi 'dzad bdud rtsi bum pa'i bcud :
snang ba mtha' yas   tshe dpag med /phyag la gtam :
thugs rje chen po'i sprul pa /   'gro ba bu bzhin skyong mdzad pa'i :
skal ldan gcig dang 'di 'phrad shog :
o rgyan pad+ma'i bka' 'o gu h+ya :
!
o rgyan pad+ma bdag gi bka':
'bras bu gsum gyi bcud len 'di :
skal ldan rnams kyis nyams su longs :
'bras bu gsum gang zhe na :
a ru ra brgyad cu :
ba ru ra nyi shu :
skyu ru ra tshom tsam bcu'o :
de rnams khram khrum brdungs la ngar blud pa ni :
lcags phye dang cong zhi chu la gdu :
des 'bras bu gsum gdu :
de 'o mar gdus pa'i khu ba la :
rtsa ba drug   lca ba /
ra mnye /
nye shing /
ba spru /
gze ma /
dbang lag /gi khaN+Da yang gdab :
bdud rtsi bzhi   shug pa ba lu mkhan pa mtshe /po'i khaN+Da yang blugs te 'o ma'i tshad du gdu 'o :
'o ma mar la bstims :
mar khus skad krog krog zer ba byung na phog la :
ngad yal ba la sbrang bur kha tshar gdab :
sngon du chu'i bcud blangs pa'i rjes la sman 'di btang bas tshe ring :
ro tsa :
bcud len 'grub :
'du ba'i nad sel :
dbang po mig gsal :
lus bde :
yid gzhungs :
rgan po gzhon nur 'gyur ro :
sman gyi khyad par bcud len 'di :
'od dpag med kyi phyag la gtam :
thugs rje chen po'i sprul pa dang :
o rgyan bka' 'di 'phrad par shog :[ \u0f80]atsha gu h+ya :
!
o rgyan pad+ma bdag gi bka':
a ru ra yi bcud len 'di :
skal ldan rnams kyis nyams su longs :
a ru ra gang zhe na :
a ru ra gser mdog kho na la :
sha pags pa   bcud /khrag :
snying po /   rus pa gso zhing stobs bcu bzhi tshang bas sman gyi mchog yin :
gser mdog   bzang po /sum cu   ma rul pa /tham pa la :
mtshe dang 'om bu'i khaN+Da   'phrod pa yin /mang du bstim :
de la'ang ngar sman gnyis kyi khu ba bstim par bya ste :
cong zhi'i chu dang :
lcags phye a ru ra rang gis btul pa'i khu ba bstim :   ma 'byor 'om bu'i khu ba byed /
de nas 'o ma a ru ra la bstim mo :
lar a ru ra rang la khu ba thams cad rang thim du bstim mo :
de nas lto stong du zla ba gcig tu a ru ra re mur na :
phan yon bdud rtsi drug gi skabs dang mthun par thob bo :
khyad par du khams bde :
shes pa gsal :
sha bkrag dwangs :
rlung mkhris bad kan 'du ba'i nad rnams sel bar 'gyur ro :
sman mchog a ru'i bcud len mchog :
tshe dpag med kyi phyag la gtams :
skal ldan gcig dang 'phrad par shog :
pad ma'i bka' 'di btsan par nges :[ \u0f80]atsha :
!
o rgyan pad+ma bdag gi bka':
rdo bcud cong zhi'i bcud len 'di :
skal ba can dang 'phrad par shog :
cong zhi gang zhe na :
pho la phan pa mo cong ni :
dkar la 'tsher ba shel lam dung 'dra ba de'o :
mo la phan pa pho cong ste :
kham   rgyab /sbal rgyab 'dra ba 'thug pa de'o :
gnyis ka la phan pa   ma ning ste /brag cong bzang po de'o :
gang la /   gang 'phrod bzang po bre gsum zhib par btags la :
dang po dpal skyed pa ni :
gangs thig dang :
sbal rgyab la sogs rdo sman bzang po btab la dpal skyed :
de nas ngar blud pa ni :
a ru ra dang :
lcags khu bstim :
de nas btul te 'o ma la bstim mo :
de nas a 'bras la sogs pa ro tsa ba'i sman gyi ngar gso :
de nas grogs gtong ba la 'bras bu gsum ci rigs shig dang :
rtsa ba drug gi khaN+Da gdab :
sbyar thabs   khu bar 'o ma mar kha tshar /gong ma rnams ltar bya :
de ltar bsten na yon tan gong dang mtshungs :
khyad par du mdog dkar :
stobs che :
rus pa mkhregs :
skra dkar mi yong :
se'u skye :
tshe ring ngo :
rdo bcud cong zhi'i bcud len 'di :
tshe dpag med kyi phyag tu gtams :
snying gi bu dang 'phrad par shog :
pad+ma'i bka' yin slu mi srid :[ \u0f80]atsha :
!
o rgyan pad+ma bdag gi bka':
sa bcud mu zi'i bcud len 'di :
skal pa can gyis nyams su longs :
mu zi gang zhe na :
'bri tshil 'dra ba bre gang la :
ba chu bre gang   gnyen po yin /du bsdu zhing bstim :
de nas seng ldeng   bkrag skyed /spyi zhur   rus pa mkhregs /grang bsengs kyi khu ba bstim :
de nas nye shing ra mye'i khu ba bstim :
chu ser che'am mdze 'phro yod srid na :
so ma rA dza thal kar rdo rje :
gu gul dkar nag kha tshar gdab :
med na mi dgos :
de nas 'o ma la bstim :
'o ma 'bri mar la bstim :
bu ram dang sbrang rtsi btab ste legs par sbyar ba de :
chu bcud blangs rjes la bsten na :
bcud lus la rgyas par 'gyur :
khyad par du tshe ring zhing :
mdze rigs bco brgyad gang yang 'joms :
chu ser las gyur nad kun sel :
gdon gyis mi tshugs :
lus la srog chags mi skye'o :
sa bcud mu zi'i bcud len 'di :
tshe dpag med kyi phyag la gtams :
las 'phro skal pa can dang 'phrad par shog :[ \u0f80]atsha :
!
o rgyan pad+ma bdag gi bka':
rang byung gdod nas rnam dag rdzas :
skal pa can gyis nyams su longs :
rang byung bdud rtsi gang zhe na :
nas bzang po   brus ma /mgo ser tsam brngos pa'i zan :
lo tshod sngo ngad tsha spangs te :
bza' ran par zos te :
zas gzhan spangs pa'i dri chen tho rangs kha g.yam leb gtsang ma'i thog tu btang la :
rtsa ba dang rtse mo gnyis bor la :
de nyid ma rul ma sums par bskams pa'i phye ma bre gsum bzhi tsam btags te :
de dus kyi dri chu    dri chen dang dri chu gnyis sngon ma thor gcig pho /
phyi ma dbyung ba'i bar pa de la bya'o /bar pas gdu zhing bstim :
sha lnga bdud rtsi lnga'i 'phrod dang a mr-ita bzang po'i 'phrod gtong la ngar blud :
mar gyi 'ol skom phol le ba byas la :
mngar gyis bran la ka pA la mtshan ldan lngar blugs la :
dar sna lngas kha bcad la dkyil 'khor dbus dang phyogs bzhir bkod la :
bdud rtsi byin gyis brlab pa ltar bya ba'am :
'on te dam rdzas rnams rgyal ba rigs lnga yab yum du bskyed pa'i sbyor mtshams nas :
byang chub sems kyi bdud rtsi mu tig lta bus thod pa gang bar bsam la :
rigs lnga 'dus pa'i snying po 'di bzlas so :
oM hU~M trAM hrIHA:
oM AHhU~M:
sarba pany+tsa a mr-ita hU~M hrIHThA:   dam rdzas bdud rtsir bsgyur ba'i sngags so //
ces 'bum bzlas shing byin gyis brlabs :
bla ma yi dam mkha' 'gro rnams mchod :
tshe'i dngos grub stsol bar gsol ba yang yang gdab la :
sems kyi 'khu 'khrig   rnam rtog dug yin pas /spangs te zos nas :
zad pa dang bskyar zhing sgrub na lo gsum gyis tshe'i rig 'dzin 'grub par 'gyur ro :
dus gsum rgyal bas byin gyis rlobs shig :
ma mo mkha' 'gros stongs grogs byed :
rtogs pa khyad par can 'char :
mdze 'ur 'don la 'gro :
lus shun sbrul lpags brjes pa ltar gzhon nur 'gyur ro :
phyi ma la rgyal ba'i sras su 'gyur bar nges so :
de la the tshom yod re kan :
rjes la 'ba' sam zos pas mchog :
e ma ho :
rang byung bdud rtsi'i bcud len 'di :
lho brag mkho mthing lha khang nang :
tshe dpag med kyi phyag tu gtad :
skal ldan thugs rje chen po yi :
rig 'dzin gcig dang 'di 'phrad shog :
o rgyan bka' btsan 'phrad par nges :[ \u0f80]atsha :
!
o rgyan pad+ma bdag gi bka':
bdud rtsi 'bru yi bcud len 'di :   'di bcud len thams cad kyi dang gnas yin /
skal ldan rnams kyis nyams su longs :
bcud len thams cad rtsa mig tu 'dren pa 'bru'i bcud len gang zhe na :
nas dkar mo zho gcig bsal btus la :
nas /   zho gsum bzhi lnga drug bcud yang yang du bton pa'i khu ba chang du btso zhing rang sar bstim :
tshos par bya :
mar dang phabs   bu ram dang sbrang sbyar /mang du gdab :
glum de longs pa dang   skyur mor mi 'gro bar /grang du bcug la :
dro can tsam bsros /   chang ngam chus bsings la :
gong 'og gi bcud len gang za yang :
zos rjes la chang 'khyor re 'thungs na :
de'i nus pas bcud rnams rtsa mig tu 'dren nus so :
bcud len gang byas kyang nus pa myur du 'byin no :
de las mang na dug tu 'gyur srid do :
gang zhig sha skye bar 'dod pas :
a ru ra :
mu zi ser po :
brag zhun de gsum sbrul gyi sha dang mchil pa'i sha btsos pa'i khu ba la bstim :
sha khu 'o ma la bstim :
'o ma mar la bstim :
mar la sbrang bur btabs la :
khyem bu re re bza':
rjes la chang khyor ba re btung :
sbrul sha 'o ma la btsos pa'i tshod ma dum re btang :
des ni sha skye rtag tu nyams dang ldan no :
mi nyams po ches byar mi btub :
sha skem po la mchog tu phan :
ha cang   sha skye ba /ches na chu'i bcud len bya :
de rjes mu zi'i bcud len bya :
bdud rtsi 'bru yi bcud len 'di :
'od dpag med pa'i phyag tu gtad :
skyes mchog gcig dang 'phrad par shog :[ \u0f80]atsha :
!
o rgyan pad+ma bdag gi bka':
bdud rtsi 'o ma'i bcud len 'di :
skal pa can gyis nyams su longs :
mchog tu zab pa'i don 'o ma'i bcud len gang zhe na :
de'ang rgyu ni ba dmar mo yar ma gcig la bsten la bcud blang :
dbyar yin na yar ma 'ga' la bsten la bcud blang :
blang thabs ni rtsa ba drug phul re :
a ru ra nyi shu rtsa gcig :
ba ru ra bcu :
skyu ru ra tshom tsam lnga :
bdud rtsi bzhi po   shug pa ba lu mtshe mkhan pa /khyem bu re re tsam :
mchil pa bubs gcig :
sbrul sha bubs gcig :
a 'bras :
'jam 'bras :
sra 'bras rdog gsum gsum ste dgu dang :
sbyar thabs   rtsa ba /drug   bdud rtsi /bzhi phul gang re khu ba phyungs la gdu :
de 'o ma la gdu :
de mar la bstim :
bcud 'bras bu gsum   a ru ba ru skyu ru /zungs skyed sman yin pas btab pas chog :
chu chod ma lus pa la sbrang bur gdab sman mar khyem bu re chu dang 'o ma 'dres pas phul nas 'thungs na :
zas gzhan rgyun bcad kyang lus zungs 'phel bar 'gyur ro :
kha zas ran par zos te rtag par 'di bsten na :
bcud len kun gyi yon tan 'byung :
lus yang :
mdangs che :
sa bon 'phel :
bu chung zho 'thung gi mdog lta bu 'byung ngo :
bdud rtsi 'o bcud mtha' yas phyag tu gtad :
'phags pa'i sprul pa gcig dang 'di 'phrad shog :[ \u0f80]atsha :
!
bdag 'dra o rgyan pad+ma'i bka':
chu'i bcud len bdud rtsi'i mchog :
skal ldan rnams kyis nyams su longs :
chu'i bcud len gang zhe na :
chu skol 'ba' zhig 'thungs nas rtsa sbubs stong pa la bcud len byed pa yin te :
'di med na bcud len gzhan rnams bul phyir 'di'i nyams len ni :
dang po lto bar gang 'thad 'grangs par za :
de nas rtsam pa rgyun bcad la :
chu skol gsum yar du btung :
de'i tshe mgo 'khor khams log na 'o ma bskol la btung :
yang na sre long pa dang lug gi gzhug rus gdus khu btang :
rlung langs na 'bras bu'i sman mar ram bcud chen dam dum btang :
srin langs na ma ru tse :
byi tang ka :
lang thang rtse :
shing kun rnams btang :
phyi sa ma thon na mar dkar kham gsum de kha tsugs kyang sar par bza':
ltogs na snam bu sked pa la bcings la bsgom bya :
sgom ni 'jam rlung shes par byas la :
rlung gis gsus pa ther re byas la :
ting nge 'dzin la rang gang 'thad kyi zas zhim mgrin pa nas mar byi li li khong pa khengs par bsam zhing rlung yid tsam drangs te :
mar khu 'thungs pa ltar skyugs log ge khams me re yod par bsam la :
de'i rjes chos nyid don la ltem rtser bzhag :
rtsam pa'i dri mi bsten :
zho dang chang bsings :
mar sogs ma bkag :
nyung ma sngo rigs spang :
ja btung :   'bring /
'o ma bskol la btung :   rab /
rtsam pa tshwa dang gung gnyid :   nad bslang /
'gram pa'i drag las spang :    gal che /
ltogs dus chu skol btung zhing bsam gtan zas gong bzhin bza':
nam ltogs dus su de ltar bsgom :
gtan du skye med bsgom pa gces :
srin thag zhag bcu bzhi na chod pa yin :
de nas sman mar   en tsam /za na btang :
mi za na nas rtsi bshus pa'i khrus ma kham re tsam zos kyang mi 'gal :
med na mi gdung yi dwags rgyu :
yod na chags med tshogs 'khor bya :
bdud rtsi en tsam zos na byin rlabs che :
de ltar nyams longs tshe 'dir 'khrul snang 'jig :
'khrul pa zhig na sangs rgyas de nyid yin :
de ltar nyams su blangs pas zhag bcu bzhi man chad lus shed chung du 'gro nyen yod de bred mi dgos   ting 'dzin gsal /zhag bcu drug yan chod shed snyams khad kyis skye :
'ol skom bag re btang :
yang na bcud can bag re tsam btang :
srin langs pa la bred mi dgos :
zhag nyer gcig gis gegs las grol :
chu gcod klong du gyur nas sman mar kun zos na nus pa bcu log gis skye :
chags zhen 'jig go :
chu'i bcud len bdud rtsi rgyun gcod 'di :   ri khrod 'grim pa'i rgyags phye legs /
lho brag mkho mthing lha khang du :
tshe dpag med kyi phyag tu gtad :
sprul sku byams sems can dang 'phrad par shog :
rgya rgya rgya :[ \u0f80]atsha :
sa ma ya :
!
o rgyan pad+ma bdag gi bka':
rlung dang rig pa'i bcud len 'di :
skal pa can gyis nyams su longs :
rlung rig bcud len gang zhe na :
lus ngag yid gsum gcud la bor te :
thang shing ltar lus drang :
lcags kyu ltar mgrin pa dgug :
seng+ge ltar ro stod bseng :
re mig ltar rkang pa bsnol :
zhags pa ltar lag pa bsdam :
ka ba ltar lce rkan la sbyar :
re kha ltar ya so ma so'i bar rta rnga shong tsam bya :
de nas lta stangs gnas bzhir gtad pa ni :   dang por sna rtser /
bud+d+ha gtsug tor :   gnam la /
bdud 'khyil ba :   smin phrag
/byang chub sems dpa' 'o :   thad kar /
'og rlung   a long /bsdam :
steng rlung mnan :   ma thub tsa na khad kyis btang /
sems chos nyid la gtad :
lto zhim la   'grang na mi bde bas /chung bar bza':
ngal dub kyis 'jigs pas /   bya ba btang la :
bsgom :
'gros drag po la sogs pa'i drag shul mi bya :
'jam rlung khad kyis goms su gzhug :   drag shul byas na rlung ldog
/rlung dro skad gcig thub na tshe ring :   bsam gtan de 'dra /
grub pa sna gcig gnyis thob :
phyi skad gcig thub na tshe lo brgya thub :
rdzu 'phrul ya ma zung 'ga' 'byin nus :
nyin gcig thub na :
'dis kyang rdzu 'phrul 'byin nus :
tshe'i rig 'dzin 'grub bo :
mngon shes 'char :
nam mkha' la 'phur nus :
chu la mi bying ngo :
zhag gcig thub na rdzu 'phrul gyis 'jig rten blta nus so :
lus lhag med du sangs rgyas :
dbang bcu nges par 'thob pas ngo mtshar che :
rlung dang rig pa'i bcud len 'di :
mkho mthing lha khang lha yi gtso :
snang ba mtha' yas tshe yi bdag :
phyag g.yas mtheb chen nang du gtad :
'phags pa'i sprul pa gcig dang 'phrad par shog :[ \u0f80]atsha \u0fb5rgya \u0fa6\u0fb7rgya \u0fb0rgya :
gu h+ya rgya rgya rgya :
!
o rgyan pad+ma bdag gi bka':
'od ldan sngo yi bcud len 'di :
skal pa can gyis nyams su longs :
sngo 'od ldan gang zhe na :
rtag tu ngu zhes kyang bya :
spyir grub thob kyi gnas kun la bag re yod :
khyad par du lho brag mkhar chu'i phu mda' dang :
spa gro dang :
bum thang dang :
tsa ri dang :
ti se la yod :
de yang phra sbom lce tsha ba'i me tog tsam :
me tog par bu lta bu chu 'dzin pa :
sngo gzhan gyi zil pa sangs kyang kho'i mi sang pa gcig yod :
de rtsa lo sdong bur bcas pa   btsas ma'i dus su btu'o /brngas la :
grib skam bya :
zhib tu brdungs la :
sman ji tsam yod pa'i sum cha sbrang   la gta' byas na rab yin /
bu ram bzang po yang rung /btang :
sum gnyis mar chu bcad btang :
mu zi ser po   dri chen dang dbang lag sun tsam btang /thun gsum gyis ngar blud :
de rnams   phye thug dang zas bcud can brten /sbyar ba'i ril bu lug ril tsam grib skam byas nas sum yar mid pa dang :
chu skol la btab nas btung ba gang bder bya'o :
rtsam pa bcad la ril bu gsum drug dgu la sogs pa rigs pas dpag ste 'ju stobs dang sbyar ro :
de ltar zla ba drug zos na :
rdo rje'i lus thob :
lo drug bar du zos na :
lo bdun stong thub bo :
'di'i yon tan :
nad gdon rnam rtog 'joms :
tshe nyi zla dang mnyam :
shes rab 'jam dpal dang mnyam :
ting nge 'dzin shugs kyis 'char :
rkang mgyogs bya dang 'dra :
stobs glang chen dang mtshungs :
'dzam bu gling gi sngo sman thams cad zos pa bas 'di yon tan che'o :
sman mchog mdangs ldan bcud len 'di :
snang ba mtha' yas phyag tu gtad :
rigs gsum mgon po'i sprul pa gcig dang 'phrad par shog :[ \u0f80]atsha :
sa ma ya :
rgya rgya rgya :
!
o rgyan pad+ma bdag gi bka':
'jam dpal sgrub pa'i bcud len 'di :
skal pa can gyis nyams su longs :
a ru ra nyer brgyad :
ba ru ra bcu bzhi :
skyu ru ra tshom gcig :
shu dag dkar po bzhi phul do :
dzA ti rdog ma bcu :
snying zho sha bco lnga :
zhib par btags la   ba dmar mo'i /'o mar btso :
de nyid mar la bstim :
bur sbrang btab la sbyar legs bya :
de nas snying bshal btang rjes la :
nangs ma re re thur mgo re re bza':
des ni thos pa 'dzin cing :
shes rab 'bar :
rtag tu snying bde bar 'gyur ro :
las 'phro can dang 'phrad par shog :[ \u0f80]atsha :
sa ma ya :
rgya rgya rgya :
!
o rgyan pad+ma bdag gi bka':
spyan gzigs sgrub pa'i bcud len 'di :
skal pa can gyis nyams su longs :
a ru ra bcu :
ba ru ra lnga :
skyu ru ra tshom gnyis :
a ba :
go snyod phul re re :
lcags tshal med pa sna tshogs brdar la zhib btags 'o mar btab cing btso :
'o ma mar la bstim bur sbrang btab la legs par sbyar :
dro gong   lto stong la /khyem bu re re sbyar la btang :
kha zas ba zho ba mar btang :
phag tshil sbrang rtsir sbyar la rkang mthil byugs :
mig gi nad de gcig pus sel :
lha 'dre mi gsum mthong bar nges so :
las 'phro can dang 'phrad par shog :[ \u0f80]atsha :
gu h+ya rgya rgya rgya :
!
o rgyan pad+ma bdag gi bka':
rdzu 'phrul rkang mgyogs phyag rdor gyis :
sgrub pa'i bcud len 'di lta ste :
rta'i pags pa la 'ug pa'i tshil bu byug pa'i l+h+wam bgo :
gang du 'gro bar byed pa'i tshe :
nyungs dkar mar la sngags 'di bdun stong bsnyen pa byas la :
'gro khar lnga brgya bzlas la rkang mthil gnyis la byug ste :
lte bar yang 'bras bu'i sman mar dang :
'o ma bu ram bskol ba zos te song na :
dpag tshad stong thug bar bgrod cing :
slar khyim du 'khor nus so :
de'i sngags 'di'o :
oM ki na ra go ba ru ru ma Na :
zhes bzlas so :
tshe dpag med kyi phyag tu gtad :
las 'phro can dang 'phrad par shog :[ \u0f80]atsha :
sa ma ya :
rgya rgya rgya :
mnga' bdag gsung sprul gu ru rin po che chos kyi dbang phyug gis gter kha bco brgyad zhal phyes pa las :
gter kha bdun pa lho brag mkho mthing lha khang gi snang ba mtha' yas kyi phyag mtheb nas gnyan ston dzam+b+ha la pho nyar mngags te spyan drangs pa'i bcud len gyi gdams skor zab mo'o //
shu b+haM///
/
