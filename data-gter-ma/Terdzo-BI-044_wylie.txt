@#:
chos bdag bar chad sel ba'i chos ka las :
rnam par 'joms pa'i sgrub thabs kyi rtsa ba bzhugs so :
\u0f88\u0f88\u0f88\u0f88\u0f88\u0f88\u0f88
ma 'ongs bskal pa dus kyi mtha' ma la :
'dod chags zhe sdang gti mug dug gsum gyi :
'bras bu des bskyed nad dang gdon grib sogs :
khyad par slob dpon dam nyams mched lcam mkhon :
dme yug mdze dang ro bag la sogs pa :
rnal 'byor sgo gsum grib kyis thum pa'i ltas :
bying 'thib lus lci shes rab rtsa kha zum :
rtsa gsum mkha' 'gro mi dgyes mtshan ma ni :
ting 'dzin bying rmugs rmi lam lus sems 'khrugs :
mi rung nad dang sdug bsngal sna tshogs bskyed :
gnyen por bsngags pa gsang bdag thugs kyi lha :
rdo rje rnam par 'joms pa'i nyams len dang :
bum chab bkru byab gang 'dod lde kha gtod :
mi gtsang sdig sgrib bar chad thams cad sel :
lha dang mkha' 'gro mi g.yel grib bzhin 'grogs :
des na rjes 'jug snying dang 'dra ba'i bu :
ji bzhin bkod 'di nyams longs snying la rgya :[ \u0f88\u0f88\u0f88 ]dang po gtsang zhing yid 'ong dben pa'i sar :
skyabs sems sngon 'gro bdag nyid rnal 'byor bsgom pa ni :
stong pa'i ngang las rdo rje dkar gsal ni :
shel ltar 'tsher ba rtse lnga rgya gram gyi :
mtha' skor pad dkar dri med phreng ba dang :
rdo rje'i ra ba dkar po me dpung gi :
gur khang dbus su pad zlar rang rig ni :
hU~M dkar ga pur zegs ma rab 'phro bas :
'phags pa mchod cing sems can sdig sgrib sbyangs :
slar 'dus rang nyid rnam par 'joms pa'i sku :
rab dkar zhi ma khro dbyibs spyan gsum 'bar :
rdzi smin dbu skra dkar ser gyen du 'khyil :
rin chen dbu rgyan snyan cha gdu bus mdzes :
phyag g.yas gser gyi rdo rje thugs kar gtod :
g.yon pa dngul gyi dril bu dku la brten :
dri med lha yi na bza' lhab lhub gsol :
rdo rje skyil krung cung zad 'gying tshul gyis :
dpag yas 'od zer 'phro dbus lham mer bzhugs :
gnas gsum 'bru gsum 'od kyi 'phro 'du las :
rang rig ye shes sems dpa' spyan drangs bstim :
dbang gi lha tshogs rnams kyis bdud rtsi'i chus :
khrus gsol rgyu la 'bras bu'i rgyas btab bsgom :
slar yang thugs las sprul pa'i lha mos mchod :
dus gsum sangs rgyas sras bcas thams cad kyi :
sku gsung thugs yon phrin las mthu stobs kun :
mi 'gyur gsang bdag thugs kyi lhar shar ba :
rdo rje rnam par 'joms la phyag 'tshal bstod :
thugs kar zla steng dkar gsal yi ge hU~M:
de mthar gzungs sngags snying pos bskor ba las :
'od 'phros 'phags pa mchod cing mkha' khyab kyi :
'gro ba'i sdig sgrib sdug bsngal thams cad sbyangs :
khyad par rang lus bdud rtsi dkar bsil gyis :
rkang pa'i mtheb sor tshun gang nad gdon bgegs :
sdig sgrib nyes ltung rgyud du 'khrigs pa kun :
dud khu'i rnam par phyir thon rang gi lus :
sgrib med shel gong phyis pa lta bu'i dbus :
tsit+ta'i gur khang ting 'dzin sems dpa'i mthar :
sngags kyi 'od dkar rab tu 'bar bar bsgom :
na maHtsaN+Da badzra kro d+hA ya hu lu hu lu tiSh+Tha tiSh+Tha b+han+d+ha b+han+d+ha ha na ha na a mr-ite hU~M phaT:
bum chog byed na mdun du gzhi dkar por :
bum gdan pad dkar 'dab brgyad lte ba'i dbus :
chu yi gser ram dngul dkar bum pa ru :
rgyun 'bab chu gtsang srog chags med pas bkang :
nor bu yungs dkar dUrba rin po che :
tsan+dan dkar po dri med legs btab pa :
shel dang rdo rje me tog kha rgyan can :
dri med ras dkar kha tshar mgul pa bcing :
bum pa b+h+rU~M las rin chen gzhal med khang :
nang du rdo rje rnam par 'joms pa bskyed :
ye shes spyan drangs bstim zhing rgyas btab bya :
mchod bstod gzungs sngags bzla bas sngags phreng dang :
sku yi cha las ye shes bdud rtsi'i rgyun :
babs pas bum chur gnyis su med thim bsam :
mtha' mar lha yang 'od zhu bum chu dang :
gcig tu gyur pa snod bcud dngos po'i rigs :
gang la 'thor yang mi gtsang drungs 'byin cing :
ye shes dag pa chen por sbyangs par blta :
de nas bkru byab man ngag lde kha ni :
bsgrub bya re ba'i stan la gos nag gyon :
mdun du khrus sder bum chu spyi bor blug :
gzungs sngags sham bu a pa na ya btags :
'thor 'thung khrus bya dkar bsil bdud rtsi'i chus :
spyi bo nas zhugs lus kyi phyi nang khyab :
nad gdon sdig sgrib mi gtsang sangs kyis dag :
slar yang ku sha rma bya'i mdongs kyi dbus :
rdo rje rnam par 'joms pa sngags phreng bcas :
'od zer bzod dka' kun tu 'bar ba yis :
sdig sgrib thams cad khrus chur bstim par bsam :
ku sha rma bya'i mdongs kyis byab tshul bya :
gzung sngags sham bur shAn+tiM ku ru btag :
de nas khrus chus brdzis pa'i ngar glud dang :
changs bu brgya rtsa ting lo gtor zan rnams :
brgya rtsa re bzhin sam+b+ha ras bsngo zhing :
de bzhin gshegs pa bzhi yi mtshan brjod bya :
thog med dus nas gnod cing 'tshe byed pa'i :
'byung po yi dwags sa 'og sa steng dang :
sa blar rgyu ba kun la tshim par bsngo :
bdag nyid rnam par 'joms pa'i nga rgyal gyis :
drag sngags bzlas mthar thun brab spos kyis bdug :
slar yang gdan gos dri med dkar po gyon :
bsgrub bya rnam par 'joms pa'i sku ru bsgom :
lus kyi gnas lnga tshigs chen bzhi dang rgyab :
rdo rje rgya gram tshul bkod rtsa sngags kyi :
sham bur rak+Sha ku ru hU~M brjod pas :
rdo rje dkar pos go mtshams med pa yi :
phyur bur bltams pas mi chod mi shigs pa :
srung ba'i go khrab rab tu 'bar bar bsgom :
'dis ni bdag gzhan sdig sgrib mi gtsang ba :
nad gdon bgegs sogs gnod pa thams cad dang :
mchog la sgrib pa kun las thar bar 'gyur :
ma 'ongs o rgyan gsung sras snying thig tu :
mi 'gyur rin chen snying gar a thaM rgya :
sA mAn :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]chos bdag bar chad sel ba'i chos ka rlung gi 'khor lo byams pa'i snying mdzod nas chos rje gling pas spyan drangs pa'o ///
/
