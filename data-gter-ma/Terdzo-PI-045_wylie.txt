nyang gter brtan mdos nang gi 'gres byang rigs /
dang po /[  ]srid pa'i mdos chen 'di bzhes la :
mi nad phyugs nad dgra la sgyur :
rims nad yams nad dgra la sgyur :
btsa' sad ser gsum dgra la sgyur :
mi kha bra mchu dgra la sgyur :
than ltas ngan pa dgra la sgyur :
yul phyogs lo g.yang 'dir sdus shig :
mi g.yang zas g.yang nor g.yang rnams :
g.yang rdzas 'di la thim par khug :
!
gnyis pa /[  ]btsa' sad ser gsum dgra la sgyur :
mi kha bra mchu dgra la sgyur :
than ltas ngan pa dgra la sgyur :
yul phyogs lo g.yang 'dir sdus shig :
mi g.yang zas g.yang nor g.yang rnams :
g.yang rdzas 'di la thim par khug :

!
gsum pa /[  ]khyed rnams zhal dang gnyis su med :
bdud bzhi las rgyal rgyal mtshan lnga :
khyed rnams sku dang gnyis su med :
rin chen rgyan ldan rgyang bu lnga :
khyed rnams gsung dang gnyis su med :
'khor ba'i g.yul zlog ru mtshon lnga :
khyed rnams thugs dang gnyis su med :
gnyis med don rtogs phyag rgya ches :
khyed rnams thugs dam bskang gyur cig :
thabs mchog stag pa'i pho thang dang :
'phrul gyi mda' bkra sgro sgron mdil gyis mthud :
khyed rnams sku gnyan mthun pa'i rdzas :
skyes pa pho yi glud du 'bul :
shes rab glang ma'i mo thang dang :
'phrul gyi 'phang bkra rin chen brgyan :
de dag khyed rnams dgyes sde dang :
mthun pa'i rdzas su 'bul bar bgyi :
sku glud mthun rdzas 'di dag gis :
khyed rnams thugs dam bskang gyur cig :
mi nad nor nad lo nad zlog :
mi kha ltas ngan gdon rigs zlog :

!
bzhi pa /[  ]yon bdag 'di la gnod byed rnams :
sku glud ngar gyi mi bo che :
khog stod gser la khog smad dngul :
rked pa mchong la lung thang mig :
'gron bu'i so la zho sha'i snying :
sbal zer skra la mtshal gyi khrag :
dung gi rus la spra yi tshil :
gzugs mdzes lha yi bu pho 'dra :
yon bdag sku yi glud du 'bul :
bzung pa thongs la bcings pa khrol :
bsdams pa klod la mnan pa khyogs :
spar kha'i dgra gshed sme ba'i skag :
lo skag sde brgyad gnod pa zlogs :
ma mo mkha' 'gro'i sun ma zlogs :

!
nyang gter brtan mdos gshegs gsol skabs tshig chad byung ba dpe gzhan 'gar bsdur kyang ma rnyed pas chags med gsung khrag mdos sogs las dpyad nas bris pa khungs med gnas skabs kyi yig cha tsam mo //[ <!TCC Tibetan character 4,97 undefined in unicode!> ]gnas mchog de 'dra'i gzhal yas nas //
ma gcig lha mo dud sol dang //
dpal ldan e ka dzA Ti ma //
bod skyong brtan ma bcu gnyis dang //
dbang mo sde brgyad 'khor g.yog 'bum //
gtso 'khor bcas pa da gshegs shig
/da ni rang rang gnas su gshegs //
ri rab chen po'i rtse la gshegs //
yongs 'du'i shing gi rtsa bar gshegs //
mu le mthing mtsho'i nang du gshegs //
ma pham g.yu mtsho'i nang du gshegs //
o rgyan mkha' 'gro'i gnas su gshegs //
dur khrod chen po brgyad du gshegs //
'khor gyi lha srin dregs pa'i tshogs //
lha dang lha mo sogs /
