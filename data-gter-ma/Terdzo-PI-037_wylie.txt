gsur mchod dkar dmar shin tu khyer bde bzhugs so //
na mo gu ru /
snga dro'i char phye gtsang la dkar mngar rin chen sman sna tshogs bsres pa dang /
dgong mor sha chang zas sna bsres pa'i phye 'phur dang /
bar do'i 'gro ba la phan gdags gtsor byed na nam yang myang grol gyi dam rdzas bsre ba gnad du che zhing /
de lta bu'i gsur rdzas me la btab /
chab bran la /
bdag dang mkha' mnyam sems can rnams :
skyabs yul kun 'dus spyan ras gzigs :
mgon po khyod la skyabs su mchi :
khyod ni byang chub thugs bskyed ltar :
mkha' khyab 'gro ba bsgral ba'i phyir :
sangs rgyas myur du 'thob par bya :
sems can ma lus bde dang ldan :
sdug bsngal thams cad kun bral nas :
mchog gi bde las 'bral med pa'i :
nye ring btang snyoms la gnas shog :
ces skyabs sems dang tshad med bsgom /
rang nyid skad cig spyan ras gzigs :
kha s+y+na Ni'i sku ru gyur :
oM AHhU~M:
lan gsum /
bsreg rdzas oM AHhU~M gsum las :
ye shes mchod sprin 'phro bar bsam :
bslu med dkon mchog gsum rnams la :
bsreg rdzas bdud rtsi'i mchod pa 'bul :
bdag dang sems can bskyab tu gsol :
bla ma yi dam mkha' 'gro la :
bsreg rdzas bdud rtsi'i mchod pa 'bul :
bdag dang sems can byin gyis rlobs :
chos skyong yul lha gzhi bdag la :
bsreg rdzas bdud rtsi'i mchod pa 'bul :
bar chad sol la phrin las sgrubs :
pha mas gtsor byas sems can la :
bsreg rdzas bdud rtsi 'di bsngos pas :
sgrib dag tshogs gnyis rdzogs par shog :
bar dor gnas pa'i sems can la :
bsreg rdzas bdud rtsi 'di bsngos pas :
'khrul snang sdug bsngal zhi bar shog :
lan chags dgra bgegs thams cad la :
bsreg rdzas bdud rtsi 'di bsngos pas :
bu lon sha mkhon byang bar shog :
sngon gyi rgyal ba thams cad kyis :
sbyin pas don rnams grub pa bzhin :
chos nyid rnam dag bden pa yis :
smon lam thams cad 'grub par shog :
ces dang sam+b+ha ra bdun /
yig drug
/kaM ka ni sogs brjod /
bdag gi bsam pa'i stobs dag sogs bden brjod dang /
chos rnams thams cad rgyu las byung sogs kyis chos sbyin byas la dge bsngo dang smon lam gang 'os bya'o //
!
//yang rgyun gyi 'chi bslu la zab pa'i dmar gsur ni /
srod dus su phye mar la sha khrag 'bru sman sna tshogs sbyar ba bsreg
/skyabs sems gang rung bya /
rang nyid spyan ras gzigs su gsal :
oM AHhU~M:
gsum /
gsur mchod 'dod yon lnga ldan pa :
mkha' khyab dbang po tshims byed gyur :
sam+b+ha ra'i sngags lan bdun brjod /
oM 
sha khrag 'bru sman sbyar pa yi :
gsur mchod 'dod yon lnga ldan 'di :
bdag cag dpon slob 'khor bcas kyi :
tshe dang srog la bar gcod pa'i :
'chi bdag gshin rje ma mo'i sde :
'byung po sha za gnod sbyin tshogs :
srin po sha za yi dwags tshogs :
ma rungs gdug pa'i sems 'chang ba :
'khor dang bcas pa kun la bsngo :
dgyes shing mnyes nas rab tshims te :
bu lon lan chags byang ba dang :
khros shing 'khrugs pa'i sems kun zhi :
dus min 'chi ba'i 'jigs pa dang :
nad dang gnod pa kun las thar :
phan dang bde ba'i sems skyes nas :
bkra shis phun sum tshogs par shog :
ces dang yig drug brjod /
bsngo smon gang 'os byas pas dus min gyi 'chi ba zlog cing glo bur bar chad zhi bar gsungs so //
snga ma ni gter gsar thugs rje chen po'i chos spyod dang /
phyi ma thugs sgrub bar chad kun sel las byung ba'o //
!
//gsur bsngo sogs kyi mthar smon lam cung zad rgyas par spro na /
ho :
chos dbyings rnam par dag pa yi :
chos can rgyu 'bras bslu ba med :
rten cing 'brel bar 'byung ba yi :
dge tshogs dpag med 'di yi mthus :
rgyal ba'i bstan pa dar gyur cig :
dam chos yun du gnas pa dang :
dge 'dun chos kyis 'tsho bar shog :
bla ma'i sku tshe brtan pa dang :
dgongs bzhed ma lus 'grub par shog :
yi dam bsnyen cing 'grub pa dang :
dngos grub rnam gnyis thob par shog :
ma mo mkha' 'gro'i mkhon pa sbyang :
rtsa ba gsum gyi thugs dam bskang :
srung ma'i bka' chad mi 'byung zhing :
bdag dang mtha' yas sems can gyis :
tshe rabs thog ma med pa nas :
bsags pa'i las ngan sdig sgrib dag :
rkyen ngan bar chad zhi ba dang :
bsod nams ye shes tshogs rdzogs shog :
dmyal ba'i tsha grang sdug bsngal zhi :
yi dwags bkres skom med gyur cig :
dud 'gro 'jigs pa che las thar :
lha rnams chos spyod pham ltung bral :
lha min 'thab rtsod zhi gyur cig :
mi rnams chu bo bzhi las sgrol :
bar do'i sems can rang ngo 'phrod :
mdor na skye dgu thams cad kun :
ngan 'gro'i 'jigs las rab thar nas :
bla med byang chub gnas thob shog :
'dir gnas lus can thams cad kun :
tshe ring nad med mthun rkyen 'byor :
las dang bya ba thams cad kun :
phar phyin drug la sbyar te spyod :
rtag par dge ba 'phel bar shog :
bdag gi bya ba che phra kun :
dge ba'i las la 'jug bzhin du :
rnam dkar shes rab las brtsam pa'i :
gzhan la snying rjes phan bde sbyin :
dge ba der gnas bsam gtan dang :
de yi thabs la 'bad pas brtson :
gang bya'i tshul las mi ldog cing :
drin mi dran 'khu rnams las bzod :
bag yod de ltar spyad bzhin du :
lo brgya dag kyang 'tsho bar shog :
spyan ras gzigs kyi smon lam bzhin :
bdag gi smon lam 'grub par shog :
ces brjod par bya'o //
sarba mang+ga laM///
/
