@#//
gsang thig skor gsum las /
rdor sems phyag rgya gcig pa'i phrin las gnas lung dang bcas pa ye shes bcud thig ces bya ba bzhugs so //
mi phyed stong nyid rdo rje dang //
snying rje'i sems dpas rigs thams cad //
sdom mdzad dngos kun khyab bdag la //
phyag byas phrin las snying po bsdeb //
'di la brten nas phrin las kyi cho ga nyung ngus bdag don tshogs gsag dang /
gzhan don gnas lung bya bar 'dod pas mdun bskyed rten bris sku sogs yod na de tsam gyis 'thus shing /
med na maN+Da lar tshom bu gcig dgod /
gnyis ka ma 'dzom na mdun mkhar yid kyis bsgoms pas kyang 'thus /
gang ltar bla gtor zlum po rgyan ldan gyi g.yas g.yon du sman raka
/phyi mchod mdun du bsham /
bsang chu dang tshogs kyi yo byad gang 'byor bsags /
byang chog byed na maN+Dal mdun du bum pa bcud ldan kha rgyan mgul chings can dang /
bgegs gtor /
bye til yungs dkar /
mtshan byang /
zas bsngo mar me sogs 'du bya /
thog mar skyabs sems nas brtsam bdag bskyed bzlas pa dang bcas pa gsang thig gter gzhung rtsa ba bzhin grub nas /
mdun bskyed phrin las kyi thog mar bsang chu la dmigs te /
raM yaM khaM/
stong pa'i ngang las bsang chu'i steng du /
ma sUr+Ya maN+Da la /
nyi ma la gnas pa'i hU~M yig dmar po /
s+pha ra Na phaT/
saM ha ra Na hU~M/
'phro 'dus yongs su gyur pa las /
oM badzra ma hA kro d+hI shwa rI hU~M phaT/
khro mo dbyings phyug ma dmar mo dril bu dang b+han dmar 'dzin pa'i skur gyur par bsam zhing /
rdo rje rtse gcig pa'i phyag rgyas reg la /
oM ma hA kro d+hI shwa rI sarba dra byaM sho d+ha ya oM AHhU~M hrI ThA/
zhes brgya'am nyer gcig tsam gyis byin brlabs nas /
khro mo dbyings phyug ma'i rang bzhin gyi chu'i rdul phra rab tu gyur /
de nas mchod pa byin rlabs ni /
raM yaM khaM:
stong pa'i ngang las zhing khams mchog :
rin chen gzhal med khang dang bcas :
rgyan bkod longs spyod phun sum tshogs :
b+h+rU~M las b+hany+dza'i snod rnams su :
oM AHhU~M las mchod pa'i sprin :
sman raka gtor gsum phyi nang gsang :
rab 'byams nam mkha' gang bar gyur :
oM badzra ar+g+haM nas shab+da AHhU~M:
oM ma hA a mr-ita AHhU~M:
oM ma hA rak+ta AHhU~M:
oM ma hA ba liM ta AHhU~M:
oM badzra s+pha ra Na khaM:
zhes sngags rnams lan gsum brjod la byin brlab /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
chos rnams stong pa'i ngang nyid las :
mdun du 'byung ba ri rab steng :
pad+ma 'dab ma stong ldan dbus :
b+h+rU~M las rin chen gzhal yas khang :
dal dbus seng khri pad+ma dang :
nyi zla'i steng du hU~M yig ni :
rdo rje hU~M gis mtshan par gsal :
'od 'phros rgyal mchod byin rlabs bsdus :
'gro ba'i las sgrib ma lus sbyangs :
rdo rje sems dpa'i sa la bkod :
tshur 'dus yongs gyur skad cig la :
mdun mkhar bla ma rdo rje sems :
dkar po zhal gcig zhi zhing 'dzum :
dbu skra thor tshugs rin chen brgyan :
phyag g.yas rdo rje thugs kar gtod :
g.yon pas dril bu dku la brten :
zhabs gnyis rdo rje skyil krung bzhugs :
mtshan bzang dpe byad thams cad rdzogs :
zi ldir dar dpyang cod pan dang :
stod g.yogs smad g.yogs mdzes par dkris :
dbu rgyan snyan cha mgul rgyan dang :
se mo do dang do shal dang :
gdu bu rnams kyis legs par brgyan :
pang du rdo rje snyems ma dkar :
bcu drug lang tsho gri thod can :
phyag rgya lnga 'chang yab dang 'khril :
'od 'bar klong du lham mer bskyed :
spyi bor oM hU~M trAM hrIHA:
ye shes lnga yi bdag nyid can :
spyi mgrin snying gar oM AHhU~M:
sku gsung thugs su byin gyis brlabs :
thugs ka'i hU~M las 'od 'phros pas :
rang bzhin gnas nas spyan drangs bsam :
hU~M:
chos kyi dbyings su snyoms zhugs pa'i :
rgyal ba sras dang bcas rnams kyang :
gzugs sku rdo rje sems dpar bzhengs :
thugs rjes nye bar 'dir gshegs gsol :
badzra sa ma ya dza :
dzaHhU~M baM hoHsa gnyis med bstim :
hU~M:
ye shes rdo rje sems dpa' che :
byang chub bar du legs bzhugs shing :
mtha' yas 'gro rnams sgrol mdzad pa'i :
bde gshegs gtso la phyag 'tshal lo :
tiSh+Tha lhan :
na mo hU~M:
thugs las mchod pa'i lha mo spros te :
hU~M:
bsod nams rgya mtsho las byung ba'i :
nam mkha'i mtha' klas ye shes kyi :
mchod yon zhabs bsil me tog dang :
bdug spos snang gsal dri bzang chab :
zhal zas rol mo bsam yas pa :
rdor sems sras dang bcas la 'bul :
oM pa na peM pe nu su ra te ti pu sarba ta thA ga ta sa ma yo gi sid+d+hi hU~M:
oM gu ru badzra satwa ar+g+haM sogs nas shab+da pU dza ho :
hU~M:
gzugs sgra dri ro reg bya dang :
rgyal srid bkra shis rtags rdzas sogs :
kun bzang mchod sprin chen po yis :
bla ma rdor sems mnyes gyur cig :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
hU~M:
ye shes tshad med dpa' bo'i phud :
bde ba chen po'i dmar chen po :
'dod yon gtor ma'i sprin phung rnams :
bla ma rdo rje sems la 'bul :
ma hA a mr-ita rak+ta ba liM ta khA hi :
hU~M:
thabs shes bde stong rol pa yis :
gnyis med rnal 'byor dgyes pa bskyed :
ma rig gnyis 'dzin 'khrul pa'i bdud :
rang gsal dmigs med bsgral bas mchod :
mchod dang mchod bya mi dmigs kyang :
rang rtsal lhun grub mnyes pa che :
ma hA su kha ta na ga Na d+harma d+hA tu pU dza ho :
don la rdo rje'i glu yis bstod pa ni :
hU~M:
mi g.yo shes rab chos kyi sku :
bde chen lhun grub longs spyod rdzogs :
thugs rje thabs mkhas sprul pa'i sku :
dbyer med rdo rje sems la 'dud :
dri med dung mdog mtshan dpe rdzogs :
snang stong gnyis med rdor dril 'dzin :
rdo rje snyems mar mnyam sbyor ba :
phyag 'tshal rdo rje sems la 'o :
de nas bzlas pa ni :
thugs kar pad+ma zla ba'i steng :
rdo rje dkar po rtse lnga pa'i :
lte bar zla ba la gnas pa'i :
hU~M yig mtha' ru yig brgyas bskor :
'od zer bsam yas 'phros pa yis :
sdig sgrib bag chags nad gdon sbyangs :
bde gshegs rnams la mnyes mchod phul :
sku gsung thugs kyi byin rlabs bsdus :
bla ma yi dam mnyes par byas :
mched lcam mkha' 'gro'i thugs dam bskangs :
chos skyong srung ma'i 'khon sbyangs shing :
phrin las rnam bzhi'i las la bskul :
bdud dang bgegs kyi sdang sems zhi :
'gro ba'i las sgrib ma lus sbyangs :
snod bcud rdo rje sems dpa'i zhing :
lha sngags ye shes rol par gyur :
ces mos la yig brgya dang yig drug ci nus bzla /
bdag 'jug dang /
gnas lung byed na skabs 'dir gter gzhung ltar bum bskyed bzlas pa dbang len dang bcas pa bya /
'dir gnas lung dang tshogs mchod dkyus ma tsam la ma byas kyang chog mod /
nyams chag skong bshags mdor bsdus sbyar bar spro na /
ye shes sku mchog dang yig brgya brjod la phyag 'tshal /
mar me sbar la /
oM:
kun gzhi gsang ba chen po'i dbyings :
rang rig gsal ba'i mdangs shar ba :
ye shes chen po'i mar me 'dis :
rig 'dzin rtsal 'chang bla ma dang :
rdo rje sems dpa'i thugs dam bskang :
'khor gyi mkha' 'gro'i nyams chag sbyang :
rdo rje'i g.yar dam gcig pa rnams :
dgyes pa chen po'i mchod par 'bul :
snang ba 'od gsal sprin chen pos :
sprul pa'i sku yi thugs dam bskang :
bum dbang dam tshig nyams chag bshags :
rdo rje'i sku ru byin gyis rlobs :
stong pa ngos bzung med pa 'dis :
longs spyod rdzogs sku'i thugs dam bskang :
gsang dbang dam tshig nyams chag bshags :
rdo rje'i sngags su byin gyis rlobs :
zung 'jug shin tu rnam dag pas :
chos kyi sku yi thugs dam bskang :
sher dbang dam tshig nyams chag bshags :
rdo rje'i thugs su byin gyis rlobs :
dbyer med thig le chen po yis :
ngo bo nyid sku'i thugs dam bskang :
tshig dbang dam tshig nyams chag bshags :
ye shes rdo rjer byin gyis rlobs :
oM ru lu ru lu hU~M b+h+yo hU~M:
zhes dzapa? dbyangs bya zhing 'og gi gnas lung la 'jug
/de dag mi byed na gong gi bzlas pa grub ma thag tshogs mchod bya ba ni /
raM yaM khaM gis ma dag sbyangs :
stong pa'i ngang las b+h+rU~M yig las :
dbyings kyi b+han+d+ha yangs pa'i nang :
phung khams sha lnga bdud rtsi lnga :
me rlung sbyor bas 'od du zhu :
'bru gsum 'od kyis ye shes lnga'i :
bdud rtsi spyan drangs gnyis med thim :
'dod yon mchod sprin spro bar gyur :
oM AHhU~M:
dang po mchod pa ni /
hU~M:
bsod nams ye shes tshogs rdzogs phyir :
rang snang 'dod yon mchod sprin spro :
bla ma rdo rje sems la sogs :
dkyil 'khor lha tshogs mnyes gyur cig :
oM badzra satwa sogs /
ga Na tsakra pU dza ho :
bar pa bshags pa ni /
ho :
thog med dus nas bsags pa yi :
las dang nyon mongs sgrib pa'i tshogs :
nyams chag 'gal 'khrul ci mchis pa :
zhal zas tshogs kyi mchod pas bshags :
sa ma ya shud+d+he a :
hU~M:
bcom ldan 'khor dang bcas rnams kyis :
mchod pa rgya mtsho 'di bzhes shig :
nyams chag rgya mtsho ma lus bshags :
thugs dam rgya mtsho ma lus bskangs :
dngos grub rgya mtsho bstsal du gsol :
phrin las rgya mtsho ma lus sgrubs :
tshig rkang phyi ma drug po tshar grangs grub na thams cad kyi don 'dus pas legs /
tha ma bsgral bstab ni /
hU~M:
rang snang 'khrul pa'i dug gsum dgra bgegs rnams :
rnam thar gsum du ye shes chen pos bsgral :
bag chags sbyangs pa'i ye shes tshogs mchod 'di :
bde bar gshegs pa rnams kyi zhal du bstabs :
ma traM ru dra mA ra ya phaT:
mAM sa rak+ta kiM ni ri ti khA hi :
gal te tshogs 'bum ther la sogs gsag dgos pa'i tshe 'di yan song nas /
oM AHhU~M zhes byin brlab /
oM badzra satwa AHsa pa ri wA ra ga Na tsakra pU dza kha kha khA hi khA hiH
zhes 'bul /
hU~M:
bcom ldan 'khor dang bcas rnams kyis :
sogs gong gsal tshig rkang drug pos skong bshags bya ste de la grangs bzung ngo //
brda'i 'bul len bcas tshogs la rol /
lhag ma bdud rtsis bran la /
oM AHhU~M gsum gyis brlab /
b+h+yo :
dpal gyi bka' nyan lhag sdud rnams :
'dod yon bdud rtsi 'di gsol la :
sngon gyi tha tshig ji bzhin du :
bcol ba'i phrin las 'grub par mdzod :
uts+tshiSh+Ta ba liM ta khA hi :
zhes phyir 'bul /
mdun bskyed la mchod bstod mdor bsdus dang /
yig brgya /
ma rnyed yongs su sogs kyi bzod gsol /
rten yod na spyi mthun brtan bzhugs byas kyang chog la /
med na /
mdun bskyed rdo rje sems dpa' rang la bstim :
snang srid 'od zhu rten dang brten par thim :
srung 'khor 'byung ba gzhal yas khang dang khri :
dngos po rgyan rnams yab yum so sor thim :
yab yum 'od zhu rdo rje sngags phreng la :
de yang hU~M la hU~M yang nA da'i bar :
de nyid mi dmigs ka dag ngang la bzhag :
slar yang rdo rje sems dpa'i sku ru langs :
zhes 'od gsal 'jug ldang bya /
bla ma rdo rje sems dpa' dgongs :
'di ltar dge spyad bsod nams gang :
mtha' yas sems can rnams la bsngo :
sgrib gnyis kun zad yon tan rdzogs :
'gal rkyen kun zhi mthun rkyen 'byor :
bla med byang chub gnas thob shog :
ces bsngo smon gyis rgyas gdab /
bkra shis pa'i tshigs bcad gang rung brjod pas 'grub bo //
'di la brten nas gnas lung bya bar 'dod na /
mdun bskyed kyi bzlas pa grub mtshams /
oM badzra satwa AHnr-i ang+gu sha dza :
bdag mdun gyi thugs ka'i 'od zer lcags kyu lta bu phyogs bcur 'phros /
tshe 'das dngos su bkug nas mdun du 'khod pa la /
bdag mdun gyi gnas gsum nas 'phros pa'i 'od zer gyis phog pas sdig sgrib thams cad sangs kyis dag par gyur /
yig brgya'am yig drug sham du /
tri tir+Ya ka da ha da ha hU~M phaTa?:
pre pre ta ka pa tsa pa tsa hU~M phaTa?:
du na ra ka ha na ha na hU~M phaTa?:
ces bzlas shing bye yungs la'ang phus gdab /
de nas bum bskyed bzlas pa dbang len bcas grub pa dang mtshan byang mdun du bzhag par bsang chus bran la /
oM ma hA kro d+hI shwa rI sarba dra byaM sho d+ha ya hU~M phaTa?:
oM swa b+hA ba sogs kyis bsang sbyang /
stong pa'i ngang las pad zla'i steng //
nr-i las tshe 'das lha yi gzugs //
rang gi thugs ka'i 'od zer gyis //
rnam shes a dkar rnam pas thim //
na mo dkon mchog rtsa gsum bden stobs dang //
bcom ldan thugs rje'i byin rlabs kyis //
tshe 'das rnam shes gar gnas kyang //
dmigs pa'i rten 'dir mchis gyur cig
/nr-i badzra aM ku sha dzaH
zhes pas rnam shes dgug
/dzaHhU~M baM hoHsa rten la bstim /
bgegs gtor raM yaM khaM gis bsang sbyang /
oM AHhU~M gis brlab /
oM sarba big+h+nAn A kar+Sha ya dzaHsa mgron dgug
/oM sarba big+h+nAn ba liM ta khA hi /
lan gsum gyis bsngo /
hU~M:
yang dag gsang ba'i dkyil 'khor 'dir :
tshe 'das thar lam bar chad bdud :
he ru ka dpal bka' byung bas :
brlag par 'gyur gyis gzhan du song :
drag sngags dang yungs thun gyis bskrad /
badzra rak+Sha rak+Sha b+h+rU~M/
zhes srung 'khor bsgom /
sdig pa sbyong ba ni /
dmigs yul tha mal gnas pa yi :
gsang bar dmyal ba'i sa bon du :
snying gar yi dwags sa bon pre :
lte bar dud 'gro'i sa bon tri :
so so'i steng du raM yaM khaM:
slob dpon rdor sems gsal ba yi :
thugs ka'i 'od kyis slob ma yi :
gnas gsum sa bon gsum gyi steng :
raM yaM khaM bskul me rlung chus :
sa bon bag chags bsregs gtor bkrus :
slob dpon rdo rje sems dpa' yi :
phyag g.yas nyi ma la gnas pa'i :
sor mo oM hU~M trAM hrIHA:
g.yon pa zla ba la gnas pa'i :
sor mo mUM lAM mAM pAM tAM:
rigs lnga yab yum skur gyur pa :
oM su ra ta satwaM:
badzra any+dza li :
badzra b+han+d+ha baM:
rigs lnga yab yum sbyor ba yis :
dmyal ba yi dwags dud 'gro ru :
skye ba'i sdig sgrib sa bon sbyangs :
thal mo gzeng bskum phyag rgya dang bcas te /
oM sarba pA paM da ha na bi shud+d+he b+hasmiM ku ru swA hA:
yi ge brgya pa'i mthar /
na ra ka :
pre ta ka :
tir+Ya ka :
tsak+Shu pra be sha ya phaTa?:
de nas 'gyod bshags dang sdom sems ni /
kye ma kyi hud rdo rje 'dzin :
'gro mgon thugs rjes bdag skyobs shig :
dbang mchog rgyal po bsgrag tu gsol :
slad nas mi 'chab mi sbed do :
bla mas dbugs dbyung ba ni /
bu 'dir shog cig rigs kyi bu :
rang gi nyams dang 'das nyams kyis :
na raka gnas su ltung ba las :
skyob phyir dbang mchog sbyin par bya :
sngags kyis btab pa'i bye ma dang yungs dkar rnams kyis ming byang brab /
yig brgya'i mthar /
oM da ha da ha sarba na ra ka ga te he tuM hU~M phaTa?:
oM pa tsa pa tsa sarba pre ta ka ga te he tuM hU~M phaTa?:
oM ma tha ma tha sarba tir+Ya ka ga te he tuM hU~M phaTa?:
bum pas dbang bskur zhing khrus byas la /
hU~M:
til gyi gang bu bzhin gang ba'i :
rgyal bas bum pa bzung nas ni :
de nyid du ni blugs mdzad pas :
bag chags ma lus dag gyur cig :
yig brgya'i mthar /
tshe 'khor ba thog ma med pa nas nyon mongs pa zhe sdang :
'dod chags :
gti mug gi sgo nas bsags pa'i dmyal ba yi dwags dud 'gror skye ba'i sdig sgrib thams cad shan+tiM ku ru ye swA hA:
shis pa brjod cing me tog 'thor /
nye du la sogs pas phyag 'tshal te /
sangs rgyas thams cad 'dus pa'i sku
/sogs sh+lo ka gcig
/mgon po thugs rje che ldan pa //
sogs gsum /
bla ma dpal ldan rdo rje sems //
bde chen ye shes lnga yi bdag
/dkyil 'khor kun gyi byed po mchog
/de la rtag tu phyag 'tshal lo //
phyag byar 'os pa sogs dang /
skyabs gnas rgya mtsho'i tshogs rnams kyis //
bdag dang mtha' yas sems can kun //
'khor ba ngan song 'jigs las sgrol //
thar pa'i gnas su drang du gsol //
zhes brjod /
tshe 'das skad cig gis dpal rdo rje sems dpa' yum dang bcas pa'i skur gyur /
bum pas dbang bskur la /
hU~M:
chos kyi dbyings kyi bum pa na :
longs spyod rdzogs sku'i lha tshogs bzhugs :
sprul pa'i chu yis dbang bskur bas :
nyon dag ye shes thob par shog :
yig brgya'i mthar /
dz+nyA na a b+hi Shiny+tsa hU~M:
zhes dbang bskur /
bza' btung rnams chus bran /
raM yaM khaM gis bsang sbyang /
oM AHhU~M dang nam mkha' mdzod kyi sngags rgyas brlabs la /
oM:
thams cad nam mkha'i mdzod bzhin du :
zad pa med pa'i longs spyod ni :
'dod yon rgya mtsho'i sprin chen po :
bzhes shig bde ba chen por bzhes :
oM badzra rU pa shab+da gan+d+he ra sa spar+she AHhU~M:
zhes bsngo /
lam sbyong bstan sogs ni /
hU~M:
nyon cig tshe 'das rigs kyi bu :
dang po skyes kyang las las skyes :
'chi ba'i rang bzhin bslu med kyang :
yang dag don la skye 'chi bral :
khyod kyang byang chub sems skyed la :
rang rig rdo rje sems dpa' yi :
rang ngo shes pas rdor sems dang :
dbyer med da lta sangs rgyas 'gyur :
a la la ste ngo mtshar che :
bu khyod thar pa'i lam du gshegs :
phaTa?:
dmigs yul gyi rnam shes rdo rje sems dpa'i thugs kar thim par gyur /
a zhes brjod la mnyam par bzhag
/rdor sems kyi thugs ka nas ye shes 'od zer me'i rnam pa 'phros te bag chags kyi rten sbyang bar gyur /
hU~M/
ye shes lnga yi me sbar bas :
tshe 'das dug lnga'i phung po dang :
sdig sgrib nyon mongs bud shing bsregs :
dbyings ye zung 'jug sangs rgyas shog :
yig brgya'i sham du sarba pA paM bi shud+d+he dz+wa la raM:
zhes btags pa bzla zhing lta ba'i ngang bskyangs la byang bu bsreg
/thal bas sAts+tsha gdab /
smon lam ji ltar 'os pa brjod /
de nas tshogs yod na tshogs la 'jug cing /
med na mchod bstod sogs rjes chog byas pas 'grub bo //
nongs pa bshags shing rnam dkar mthus //
mkha' mthas gtugs pa'i skye rgu rnams //
dpal ldan rdo rje sems dpa' dang //
dbyer med mngon par byang chub shog
/ces pa 'di'ang nye bar gnas pa karma nor 'phel sogs don gnyer can gyi ngor dang /
rang gzhan la nyer mkho 'jug bde'i ched du 'chi med bstan gnyis g.yung drung gling pa rtsal gyis dpal spungs dben khrod du bgyis pa dge legs 'phel ///
/
