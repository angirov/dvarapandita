ye shes rab 'bar las /
go cha lha lnga'i las kyi kha bsgyur bzhugs so //
ye shes rab 'bar las :
las kyi kha bsgyur ba'i man ngag ni :
drag po he ru ka la phyag 'tshal lo :
gang zhig rigs ldan skyes bu'i ngang tshul can :
lus ngag yid gsum sgrub pa'i klong zlum zhing :
ye shes rab 'bar bskyed rdzogs bsgom pa la :
phyi rabs ban+d+he glang snying zhe sdang gi :
ma rungs rkyen gyis rbod gtong 'phros srid na :
bdag nyid drag po'i bde chen 'khor lo na :
'jam dpal gshin rje zhal gcig phyag gnyis pa'i :
phyag g.yas 'khor lo g.yon pas khram shing 'dzin :
dur khrod chas rnams rdzogs pa'i skur bsgoms la :
rtsa sngags sham du sngags kyi kha bsgyur ni :
oM ya mAn+ta ka hU~M phaT:
brgya stong khri'am bdun phrag skabs dang sbyar :
drag po'i sku dang gshin rje thugs khros pa'i :
mdun du gshin rje 'char ka nag po ni :
char sprin mdog ltar sku mdog nag po la :
dbu dang phyag gi sku gdung mchod rten las :
srid pa'i pho rgyud mo rgyud bzlog pa dang :
ye shes lha yi bka' chad zlog par byed :
pha rol rig sngags mi rung rkyen ngan dang :
mo rtsis mtshan ltas ngan pa yams rims dang :
rkyen gyis 'tshe ba tha dag zlog par byed :
pha rol zlog pa'i rig sngags thog 'dra la :
mkhas pas rtag tu 'bad pa man ngag yin :
hU~M sha ri b+h+yo zlog :
hU~M hU~M sha ri b+h+yo zlog :
gang yang mi rung rkyen ngan rigs tha dag :
bzlog bsgyur 'di la yid gnyis the tshom med :
sa ma ya :
dus su khrag rims yams dang 'go ba'i nad :
gso ba mi gtub glo bur rkyen byung na :
bdag nyid drag po'i longs spyod 'khor lo na :
dbang chen me phreng zhal gcig phyag gnyis pa :
g.yas pas be con g.yon pas thod khrag 'dzin :
dur khrod chas bcas rdzogs pa'i skur bsgoms la :
rtsa sngags sham du sngags kyi kha bsgyur ni :
oM pad+mAn+ta kri ta badzra kro d+ha h+ya grI wa hu lu hu lu hU~M phaT:
brgya stong khri'am bdun phrag skabs kyis dbye :
drag po'i gsung dang dbang chen thugs kyi 'phros :
hU~M hU~M shangs las hU~M gi tshogs 'phros pas :
srung ba'i gur khang zla gsang hU~M gis bkang :
hU~M hU~M dbang chen rta mgrin re re ste :
til gyi gong bu rgyas pa phye ba bzhin :
bgegs kyis bsgyur ba'i rkyen dang bral bar bsam :
yams nad bsrung dang bzlog pa'i man ngag la :
mkhas pas rtag tu 'bad pa man ngag yin :
oM ma nu kA ya thim thar sarba bye ta sarba dz+wa la raM a pa na ye swA hA:
man ngag gnad la bsnun pa'i ngar 'dogs ni :
gtso bo bong nga nag pos bungs bskyed la :
gu gul gla rtsi chu dag mu zi dang :
ldong ros ba bla yung ba tsan+dan dkar :
spru ba mkhan dmar rtsa ba kha tshar bcas :
lo brgyad chu'am nus chus ril bu dril :
rig sngags ngar gyis ril bu'i nus pa gso :
ril bu re res yams nad tha dag rigs :
bsrung 'gyur de la yid gnyis the tshom med :
zho chang rta phyugs 'tshe ba'i bgegs dang bral :
sa ma yA:
su dag drag po'i rnal 'byor sgor 'jug cing :
ye shes rab 'bar bskyed rdzogs bsgom pa'am :
yang na rjes 'jug yid la bcags pa la :
steng gdon gza' dang 'og gdon klus 'tshe na :
bdag nyid che mchog drag por gsal ba yi :
chos kyi 'khor lor gsang bdag gtum po ni :
sku mdog mthing ga zhal gcig phyag gnyis pa :
phyag g.yas rdo rje g.yon pas khyung chen 'dzin :
khro bo'i chas bcas rdzogs pa'i skur bsgoms la :
rtsa sngags sham du 'dog pa'i rig sngags ni :
oM badzra tsan+Da ma hA ro Sha na hU~M phaT:
gnad dus mchog tu gces pa'i man ngag ni :
phyag rdor snying gar ting 'dzin sems dpa' ni :
ye shes khyung chen bsgom pa man ngag yin :
khroM badzra g+ha ru Na kA la hU~M phaT:
ta na ma sha pa nA ga sde brgyad kyi srog rtsa gtub lings thobs sod ya :
byin gyi 'od zer sman 'di gzhan phan du :
'phros pa'i rno so ngar gyis 'dog pa la :
nus can bdud rtsi gu gul gnyis dang rtsi :





mu zi chu dag yung ba spyang khyi'i brun :
rma bya gzi mo byi thur yungs dkar nag :
nus pa can gyi dri chus ril bu dril :
gsang bdag sngags kyis nus pa bskyed pa byin :
bgegs kyi 





sbyor ba ring du byer bar byed :




       srung ba'i za yig tho rangs cha la za :
rig sngags rdzas dang za yig sbrags gyur na :
srung ba 'gyur med rdo rje'i gur dang mtshungs :
ya ma yA:
(rma bya'i gzi thur yungs dkar nag :




         mi rung rkyen gyi sbyor ba ci mchis pa :
zlog pa'i gzer kha'i yi ge za ba'i thabs :
ril bu mda' la rno so mde'u bzhin :
gnad 'di phyi ma'i dus su shin tu gces :
ma rungs bgegs kyi snying la gzer kha thobs :
za ba'i dus chen gung gnyis mchog tu bsngags :
sa ma ya :
snyigs ma'i dus su 'gro ba'i dug gsum gyis :
ma rungs rmongs pa phyi la 'char ba'i mdangs :
'dod chags rgyal po zhe sdang gza' mchog dang :
gti mug klu 'dis kun la 'tshe gyur cing :
khyad par dug gsum shas che'i 'gro la 'tshe :
gcig grogs gcig gis bskyed pa'i mthu las 'khrungs :
zug rngu 'byin cing dug dang bral ba'i thabs :
drag po'i rdzas kyi nus pa bskyed pa'i sngags :
rtsa sngags yak+sha me dbal bcas pa'i sham :
gnod byed kyi snying la mA ra ya phaT:
tri rA tsa che ge'i srog tsa kha 'dar sham rbad rbad :
gnod byed 'khu na dum bur shig shig :
'da' na nA ga rak+sha'i tsit+ta zungs zungs :
bzlog na nA ga rak+sha'i tsit+ta gtub gtub :
ya tri ya :
ya tri ya :
ma tri ya :
ma tri ya :
ma zhu tri ya :
ma zhu tri ya :
bram dza :
bram dza e hur thums dza mA ra ya rbad :
gang gi gnod pa ming sham kha bsgyur cing :
gza' klu rgyal gsum so sor ma 'byed na :
thun mong spyi la bstun pa'i za yig la :
rno 





so drag po'i rdzas kyis 'dogs pa gnad :
srog bdag gsum la thun mong gdams pa 'di :
srog bdag mched gsum dbyer mi phyed la bstan :
yongs khyab nad rigs gang la 'di sngags shing :
drag po'i rdzas dang sbyar ba'i za yig 'di :    




srung ba'i rdzas bcas srung ba mchog gyur la :
zlog pa'i rdzas bcas bzlog pa mthar thug ste :
'dis mi phan pa'i nad gdon 'byung mi 'gyur :
mi dang rta phyugs nad ngan gang la bsnun :
rdzas bcas byug la bsrung byar 'dogs gyur na :
'gos pa'i yams nad gang gis tshugs mi 'gyur :
de phyir rdo rje'i go khrab lta bur bstan :
dus tshod srod sogs drag por za bar bshad :
sa ma ya :
ye shes rab 'bar bskyed rdzogs bsgom pa yi :
rjes su 'jug gam yid la bcags pa la :
mi gtsang grib kyi dri ma gos srid na :
bdag nyid drag po'i skyed byed 'khor lo na :
sangs rgyas mkha' 'gro'i thugs kar phag mor bcas :
phyag g.yas gri gug g.yon pas thod khrag 'dzin :
mkha' 'gro sde lngas bskor ba'i skur bsgoms la :
rtsa sngags sham du snying po'i kha bsgyur ni :
badzra b+ha rA hI ma ha ri ni sa ma ma sid+d+hi rak+Sha b+h+rU~M:
drag po'i yon tan mkha' 'gro phrin las sprul :
mdun du 'byung ba'i lha mo rnam pa lnga :
gtso mo'i thugs kar khro rgyal sme brtsegs bsgom :
dag byed sgro mdongs khrus bum 'dzin pa bskyed :
rang bzhin nus pas grib kyi dri ma 'khru :
oM AHhU~M e baM laM raM yaM ha ri ni sa ra tsa hri ya :
shud+d+he shud+d+he b+hi ma le bI na sa a a :
sngags kyi ngar 'dog chu dag dbang lag dang :
gu gul dkar nag gla rtsi shug tsher 'bru :
yungs dkar tsan+dan dkar po sbyar ba yi :
ril bur sngags 'debs bum pa'i snying por gzhug :
mi gtsang grib kyi nyes pa srung bar byed :
srung 'khor lte bar yab yum snying po'i sham :
spel tshig dang bcas dbu can mgo phyir bstan :
phyi rol sme brtsegs nye snying mu khyud bkod :
de'i phyir pad+mar 'byung ba'i lha mo 'dogs :
phyi rol sme brtsegs rig sngags mu khyud 'god :
gang de'i phyi na yi dam sngags 'god cing :
dbyangs gsal rten 'brel snying po mu khyud sogs :
rim pa bdun gyi mtha' skor 'byung lngas bskor :
sna tshogs rdo rje'i lte bar tshud can te :
grib kyi nyes pa tha dag srung bar nus :
rdo rje mkha' 'gros zhi ba'i las byed cing :
de bzhin rin chen mkha' 'gros rgyas pa sgrub :
dbang dang drag po pad+ma las mkha' 'gro :
so sor phrin las las la bcol pas myur :
yon tan sprul pa sprul pa'i khyung chen gyis :
snying khrag rus pa rgyus pa sha dang lnga :
sman chen gla rtsi chu dag ru rta dang :
a ru thun ltar bsdebs pa'i ril bu la :
snying po sngags kyi nus pas ngar 'dogs shing :
gang la phog pa'i gdon bgegs skrag cing bros :
khyad par klu gnyan sa bdag snying 'gas la :
thug pa'i sbyor ba gnam lcags thog dang 'dra :
sa ma ya :
'bras skrangs me dbal me lce 'khor lo dang :
ngos bzung bral ba'i gdon bgegs snying la 'big :
sa ma ya :
phag mo'i thugs las hU~M mthing phyir 'phros pas :
phag mo'i thugs sprul mdun du seng gdong ma :
bskyed la rtsa sngags sham bur 'dogs pa'i sngags :
aHkaHsaHmaHraHtsaHshaHdaHraHsaHmaHraHyaHphaT:
drag po nyungs dkar sngags kyis ngar 'dogs shing :
srung zlog gang la 'gran gyi do zla med :
nyungs dkar sngags pa'i rdzas dang za yig sbyar :   


chung sri dar sri god 'dre gri 'dre sogs :
gang dgos gcod pa'i dbang gi rgyal po ste :
drag po'i yon tan lte 'khor nor bu 'byung :
sa ma yA:
pad+ma thod phreng ye shes rab 'bar gyi :
dkyil 'khor sgor zhugs skal ldan rjes 'jug la :
dam sri 



'gong po'i 'tshe ba 'byung la re :
bar chad zlog pa'i sngon tshags 'jug pa'i thabs :
he ru ka dpal bde skyong 'khor lo na :
phrin las sprul pa yak+sha me dbal ni :
smug nag phyag gnyis tho ba me zhags can :
khro gtum hU~M zer 'phro ba'i skur bsgoms la :
rtsa sngags sham dang ldan pa'i snying po bzla :
drag sngags sde brgyad gdug pa'i kha chu 'dogs :
gnam lcags rdzas dang sbyar ba'i yig rgod ni :   




'gong po ltas ngan 'byung na rdzas bcas za :
dam sri'i snying la gzir ba'i mtshon cha ste :
rno so spu gri lta bu'i man ngag yin :
snying la gces par dam du 'dzin pa las :
mang du spel na dam sri'i 'khu la re :
srog ltar 'dzin pa mkhas pa'i man 




ngag yin :
sa ma yA:
ye shes rab 'bar pho brang la gnas pa'i :
las can rjes su 'jug pa'i skal ldan gyis :
spyod pa'i las tshogs nor bu'i snying po'i nor :
re res rkyen ngan mang po sel ba'i thabs :
pad+ma lang gro'i rjes 'jug sprul bcas la :
gdams so gtad do gnyer ro sa ma ya :
sprul pas 'gro don spyod cing 'byung ba'i grogs :
srog bdag gsum dang drag po gsum gyis gnyer :
yongs su zungs shig dam tshig sa ma yA:
rgya rgya rgya :
zhes bde chen gnam chen brag dkar gyi zla gam dbang gi da la nas ye shes mkha' 'gros sprad pa ste /
rgya chen bka'i bsdu ba po /
yid la bcags pa'i grogs po pad+ma mkha' spyod kyis bskul ba'i dpal las /
rig 'dzin bla ma lhar bcas rtag tu 'du 'bral med pa'i khang bzang chos mthong ba'i skabs yangs pa'i dkyil nas /
bde klong rdzogs pa chen po'i klong las mi 'da' ba'i rnal 'byor pa klong gsal snying pos dag par phab pa'o ///
/
