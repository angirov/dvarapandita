\u0f01\u0f83:
gnam chos thugs kyi gter kha snyan brgyud zab mo'i skor las :
lo ma can gyi gtor sgrub zin bris gsal bar bkod pa bzhugs so :
\u0f88\u0f88\u0f88
na mo par+Na sha ba rI ye /
'phags ma ri khrod ma la phyag 'tshal nas //
de yi gtor sgrub man ngag gsal bkod bya //
lha mo nyid kyis bka' gnang byin gyis rlobs //
dus ngan snyigs ma bsod nams mar 'grib dus //
du ru ka yi dmag tshogs sde lnga 'byung //
de yi nang nas nad kyi du ru ka
/bka' dang bstan bcos gzhung nas ma grags pa'i //
'gos nad mang po dar bas mi thog 'bud //
nad rtags me chu go log ston pa'i phyir //
rtsi sman cis kyang mi phan dug tu 'gro
/de dag srung dang zlog dang zhi ba'i thabs //
lo ma gyon ma'i sgrub thabs tshem pa lnga //
gnam chos thugs kyi gter kha las byung ba //
gcig tu dril nas nyams su len pa'i thabs //
li lder shing sogs zhi ba'i snod kyi nang //
gtor ma lnga po dpe 'u ris ltar bca'//
de la tsaka li bdun pa dpe'u ris ltar //
ma nor gtor ma so sor btsugs la bsham //
shog gu gtsang mar nad bdag ling+ga ni //
mngon rtogs nang nas 'byung ba lta bur bris //
gzhung ltar 'gugs gzhug mang du byas nas kyang //
them 'og gam ni 'og phyogs lam la mnan //
steng du rdo leb rdo rje rgya gram mnan //
rgyun du 'don dus de la mnan dmigs bya //
gal te mnan pa la sogs ma grub kyang //
dmigs pa kho na byas pas chog pa yin //
dpon slob mang na brgya tshar la sogs pa'am //
gcig pu yin na zhag 'ga' sgrub pa byed //
sgrub pa ma thon na'ang tshar mang 'don //
glo bur tsaka li gtor ma ma 'dzom kyang //
zlum gtor lnga tshom gcig la bton kyang rung //
tshar grangs ci 'grub bton rjes rang don la //
gtor ma de yis bdag 'jug dbang yang blang //
grwa slob yon bdag la sogs gal chen la //
gtor ma de yis rjes gnang spyi ltar bya //
bdag 'jug dbang bskur grub bam ma grub rung //
gtor ma bsrung bya kun gyis dngos 'grub rol //
dngos gzhi cho ga 'di nyid 'don sgom sbrags //
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro ba'i nad rim rgyun gcod phyir :
byang chub mchog tu sems bskyed do :

ka dag klong nas sprul pa yi :
gnam sa gang ba'i mchod pa'i sprin :
dkar gsum mngar gsum sman gyi mtsho :
zad med gyur cig pU dza ho :

bdag dang mdun du lo ma can :
ser mo zhal gcig phyag gnyis ma :
g.yas pas rdo rje g.yon sdigs mdzub :
rma bya lo ma'i sham thabs can :
pad+ma nyi ma'i gdan la bzhugs :
mdun bskyed zhabs 'og shing lo ma :
ljang mo khro mo'i cha lugs rdzogs :
zla ba phyed pa'i dbu rgyan can :
phyag na chu shel zhags pa 'dzin :
rta ljang bcibs nas wa mo khrid :
gtso 'khor gnas gsum yig 'bru gsum :
thugs ka'i paM las 'od 'phros pas :
sangs rgyas kun gyi byin rlabs rnams :
bdag mdun thim zhing dbang bskur gyur :[ \u0f88 ]rgya rgya rgya ma :
hU~M:
'og min zhing dang mdangs dga' yi :
ri khrod la sogs bzhugs gnas nas :
lo ma gyon ma gshegs su gsol :
pad+ma nyi zla'i gdan la bzhugs :
stong gsum 'jig rten rab 'byams na :
mchod pa'i rnam pa ci mchis dang :
bdud rtsi sman gyi mchod pa 'bul :
nad rnams ma lus 'joms byed cing :
gdon kun tsit+ta sreg byed ma :
nad rims kun 'joms rdo rje ste :
lo ma gyon mar phyag 'tshal bstod :
bdag dang bsrung bya thams cad kyi :
nad rigs bzhi brgya rtsa bzhi sol :
yams nad rims nad zhi bar mdzod :
snyigs ma'i nad kyi bskal pa las :
khyod kyis srung zhing skyabs mdzod cig :[ \u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 ]ka ba rnam dag byang chub sems ma'i lus :
kha nas hU~M hU~M phaT kyis dgra bo brlag :
gang na bzhugs kyang bdag la thugs rjes gzigs :
nga yi bar chad thams cad da sol cig :
ca le co le mang po ma mdzad cig :
chab chob ma mdzad bdag la sku ston cig :
ja chang phud kyis khyed ni rtag tu mchod :
nya ma la sogs bdag gi 'khor rnams kyis :
te te mi byed khyed la gsol ba 'debs :
thal chen rak+ta zhag gi zo ris brgyan :
don rnams 'grub mdzad ma la phyag 'tshal lo :
na ba lta bu'i rta pho 'chib nas byon :
par kha brgyad dang bcas pa zlog tu gsol :
pha ma'i ring nas khyed la gsol ba btab :
ba gcig yod na'ang khyed la bsngos nas bzhag :
ma mo khyed ni zhal gcig phyag gnyis ma :
gtsug na zla ba phyed pas rab tu brgyan :
tsha ba 'joms pa'i chu shel g.yas na bsnams :
dza 'ag ti yi zhags pa g.yon na bsnams :
wa mo khrid nas mtshan gyi gung la rgyug :
zha bo'i lag nas byung ba'i dbyug pa yod :
zab ber ngur smrig na bza' bdag la yod :
'a 'ag ta yi 'bras bu bdag la yod :
yo 'gul med pa'i bsnyen pa bdag gis bgyid :
ra dkar ba mo'i 'o zho bdag la yod :
la chen rgyab na'ang khyed la gsol ba 'debs :
shi na ma gtogs khyed la gsol ba 'debs :
sa cha ga na yod kyang thugs rjes zungs :
ha ka sa la ma phog bdag la yod :
A li kA li ci thon brjod cing yod :
A li kA li ci thon brjod :
dag po brjod ma shes na bris nas bzhag yod pas chog
/b+h+rU~M las rin chen snod nang du :
oM las gtor ma bdud rtsi'i mtsho :
kha dog dri ro phun sum tshogs :
lha mo dpon g.yog mnyes byed gyur :
oM AHhU~M ha ho hrI:
oM pi shA tsi swA hA:
i daM ba lin+ta kha kha khA hi khA hi :
gsum /
oM pi shA tsi raM khaM ye swA hA:
i daM ba lin+ta kha kha khA hi khA hi :
gsum /
shar gyi gtor ma me tog can :
nyer spyod kun la sogs pa yi :
zhi ba'i mchod sprin rgya mtsho 'dis :
phyogs bcu'i sangs rgyas thams cad mchod :
oM sarba ta thA ga ta ba lin+ta khA hi pU tsa ho :
hU~M:
lha min mi las g.yul rgyal nas :
lha rnams ma dga' g.yul gtug byas :
lha rnams lha min g.yul rgyal nas :
lha mo rnams kyis mchod pa ni :
rims nad zhi phyir mchod pa 'bul :
phyogs bcu'i sangs rgyas thams cad mchod :
phyogs bcu'i sangs rgyas de rnams la :
bden pa chen po yod dam med :
bden po chen po yod gyur na :
phyogs bcu'i sangs rgyas de rnams kyi :
mthu dang bden pa chen po yis :
bdag cag dpon slob 'khor bcas kyi :
rims nad thams cad zhi bar mdzod :
gal te bden pa med na ni :
sangs rgyas rnams kyi byin rlabs ni :
cung zad tsam yang med pa min :
de phyir rims ngan zhi bar mdzod :
oM oM oM:
sa ma ya :
dz+wa ra shAn+tiM ku ru ye swA hA:
nub kyi gtor ma gri gug can :
'dod pa'i yon tan lnga la sogs :
dbang gi mchod sprin rgya mtsho 'dis :
phyogs bcu dus drug sangs rgyas mchod :
oM sarba ta thA ga ta b+ha lin+ta khA hi pU dza hU~M:
hU~M:
phyogs bcu dus ni drug dang bcas :
de dus sangs rgyas thams cad byon :
de dus byon pa'i sangs rgyas rnams :
bden pa yod med da lta 'o :
sangs rgyas khyod kyi bden pa'i mthus :
bdag cag dpon slob 'khor bcas kyi :
rims ngan 'di ni zhi bar mdzod :
ma yengs ma 'khrul da gson cig :
bdag cag dpon slob 'khor bcas rnams :
dus ngan snyigs ma 'di yi dus :
tshe la rku ba'i nad ngan 'dug :
srog la 'jab pa'i nad ngan 'dug :
sku la bsdo ba'i nad ngan 'dug :
'di rnams thams cad zhi bar mdzod :
gal te zhi bar ma byas na :
phyogs bcu dus drug sangs rgyas de :
rnams la bden pa med pa yin :
a a A:
sa ma ya :
dz+wa ra shAn+tiM ku ru ye swA hA:
lho yi /   gtor ma gru bzhi yu ba can :
rgyal srid bdun la sogs pa yi :
rgyas pa'i mchod sprin rgya mtsho 'dis :
dus drug phyogs bcu'i sangs rgyas mchod :
oM sarba ta thA ga ta ba lin+ta khA hi pU dza ho :
hU~M:
bdud dang lha gnyis g.yul gtugs nas :
de dus lha rnams g.yul rgyal dus :
lha mo rnams kyis phyogs bcu yi :
sangs rgyas rnams la mchod pa ni :
dus drug tu ni mchod pa byas :
sangs rgyas rnams kyang de dus mnyes :
de dus nad rims bsal pa bzhin :
da yang bdag gi nad rims sol :
bden pa i 'dug da lta 'o :
dus ngan snyigs mar skyes pa yi :
bdag cag dpon slob 'khor bcas la :
rims ngan btsog mo 'di nyid kyis :
bla ma'i sku la bsdos su btsugs :
de la bden pa med pa 'am :
yod na rims ngan da zhi mdzod :
hU~M hU~M hU~M:
sa ma ya :
dz+wa ra shAn+tiM ku ru ye swA hA:
hU~M:
byang gi gtor ma zur gsum can :
drag po'i mchod sprin dpag med pa :
khro bo khro mo thams cad dang :
ma mo mkha' 'gro thams cad mchod :
oM sarba kro d+ha d+hA ki de wI b+ha lin+ta khA hi pU dza ho :
lo ma'i sham thabs smad du gsol :
ma mo thams cad dbang du sdud :
ce spyang gzugs can nad bdag mo :
khyod kyis dbang du sdus gyis la :
nad kun zhi ba'i phrin las mdzod :
mdun gyi 'og tu sa yi dong :
kha dog mthil yangs thar med nang :
ce spyang gzugs la mche bzhi yi :
brang mdor sleb cing skra mtshams sleb :
nu gnyis g.yas g.yon gru mo'i thad :
bslebs te tshon dru nad rkyal gnyis :
nad rkyal /   phrag la khur zhing gru gu /   lag tu thogs :
shin tu 'jigs pa'i mig gnyis la :
long long dpung gnyis hU~M dzaHdang :
kha nang mA ra ya khrad dang :
mgrin pa'i g.yas dang g.yon gnyis la :
zhon zhon gru mor chag chag gi :
yig 'bru dang bcas gsal bar gyur :

dkon mchog gsum dang rtsa ba gsum :
ri khrod ma dang shing lo ma'i :
bden pa chen po'i mthu stobs kyis :
bdag cag rnams la gnod pa yi :
nad 'dre rims kyi sna 'dren kun :
nad bdag ce spyang gzugs la khug :
dzaHhU~M baM hoHsa dbyer med gyur :
hU~M:
bdud dang lha rnams g.yul gtugs dus :
de dus lha pham bdud rgyal nas :
sangs rgyas rnams la bar chad byas :
de dus thams cad skrag cing 'dar :
nyi ma zla ba thang la brul :
sangs rgyas rnams kyis bdud ma thul :
de ltar byas na bden pa med :
gal te bden pa yod gyur na :
bdag cag dpon slob 'khor bcas kyi :
rims nad thams cad zhi bar mdzod :
bla ma'i sku la bsdo ba dang :
sangs rgyas bstan pa bshigs pa dang :
dkon mchog dbu 'phang smad pa dang :
gsang sngags chos la sdang ba dang :
sde dgon yo byad rku ba dang :
bsam gtan pa yi sems dkrug dang :
skye bo sdig la dga' ba dang :
dge ba sdig la sgyur byed pa'i :
zhing bcu tshang ba'i dgra bo ni :
thams cad 'di yi lus la tshang :
phyogs bcu'i sangs rgyas thams cad kyi :
de dus bdud rnams btul pa bzhin :
rims ngan 'di ni da thul cig :
hrIHhrIHhrI:
sa ma ya :
sarba dz+wa ra phaT:
ce spyang gzugs can nad bdag mo :
rim dgu'i sa yi 'og tu song :
de steng rlung me chu sa dang :
ri rab gling bzhi bcas pas non :
oM pi shA tsi swA hA:
sarba dz+wa ra mA ra ya satwam+b+ha ya na sha ya :
oM lam hU~M lam satwam+b+ha ya nan :

bdag mdun lha mo'i thugs ka nas :
paM mthar sngags phreng g.yon du 'khor :
rang gi thugs las 'od 'phros pas :
rang 'dra'i lha mo ye shes pa :
dpag med spyan drangs bdag mdun thim :
sprul pa'i lha mos nam mkha' gang :
bar snang sa gzhi thams cad gang :
sku las ye shes me chen 'bar :
nad rims yams nad thams cad ni :
bya sgro me la bsregs ltar gyur :
oM pi shA tsi par+Na sha ba rI sarba dz+wa ra pra sha ma ni swA hA:
ces bzlas bsnyen pa ci 'grub dang /
shing lo ma yi thugs ka ru :
paM mthar sngags phreng g.yon 'khor dang :
phyag gi chu shel 'od zer gyis :
nam mkha' bar snang lha mo bskul :
de dag sku las bdud rtsi ni :
sman gyi char rgyun char babs pas :
nad rims yams nad thams cad dag :
bde stong nyams rtogs 'bar bar gyur :
oM pi shA tsi par+Na sha ba rI sarba raM khaM pra ma ye swA hA:
sprul pa'i lha mo bdag mdun thim :
mdun bskyed lo ma gyon ma yi :
phyag g.yas rdo rje de nyid las :
'od zer nyi 'od char ltar du :
'phros pas 'od zer de nyid ni :
gang phog nad kyis mi tshugs gyur :
oM pi shA tsi swA hA:
oM pi tsi raM khaM ye swA hA:
badzra rak+Sha ku ru ye swA hA:
bsnyen pa ci 'grub bzlas pa'i rjes //
gso bran byas pas chog pa ste //
brgya rtsa man nas gsum bdun yan //
ci 'grub rtags dang bstun pas chog
/'di skabs gzhan la dbang bskur na //
rgyas par rjes gnang spyi ltar te //
bsdu na bdag 'jug yig chung de //
bton pas dbang bskur tshang ba ste //
gal chen yin na gsum bdun zhig
/bdag 'jug yig chung mi dgos te //
mdun bskyed bla ma dbyer med bsam //
sa gzhi spos sogs /
gsol ba btab pa 'di'i rjes zlos mdzod /
phyogs bcu dus gsum sangs rgyas dang :
slob dpon lo ma can rnams la :
gsol ba 'debs so dbang bskur stsol :
ces lan gsum /
dkon mchog gsum la skyabs su mchi //
sdig pa mi dge so sor bshags //
'gro ba'i dge la rjes yi rang //
sangs rgyas byang chub yid kyis gzung //
sangs rgyas chos dang tshogs mchog la //
byang chub bar du skyabs su mchi //
rang gzhan don gnyis rab bsgrub phyir //
byang chub sems ni bskyed par bgyi //
byang chub mchog gi sems ni bskyed bgyis nas //
sems can thams cad bdag gis mgron du gnyer //
byang chub spyod mchog yid 'ong spyad par bgyi //
'gro la phan phyir sangs rgyas 'grub par shog
/ces brjod /
de nas khyed rang rnams kyis mos pa 'di ltar sgoms shig
/gtor ma 'di dang slob dpon gnyis ka lo ma can :
ser mo zhal gcig phyag gnyis ma :
g.yas pas rdo rje g.yon sdigs mdzub :
rma bya lo ma'i sham thabs can :
pad+ma nyi ma'i gdan la bzhugs :
mdun bskyed zhabs 'og shing lo ma :
ljang mo khro mo'i cha lugs rdzogs :
zla ba phyed pa'i dbu rgyan can :
phyag na chu shel zhags pa 'dzin :
rta ljang bcibs nas wa mo khrid :
gtso 'khor gnas gsum yig 'bru gsum :
thugs ka'i paM las 'od 'phros pas :
sangs rgyas kun gyi byin rlabs rnams :
bdag mdun thim zhing dbang bskur gyur :
ces gong gi mngon rtogs ltar bsgom la /
dbang gtor khyed rang gi spyi bor bzhag pa'i tshe /
gtor ma lo ma can dang /
slob dpon gnyis ka'i byin rlabs zhugs par gyur par sgoms shig
/ces gtor ma mgor bzhag
/hU~M:
'og min zhing dang mdangs dga' yi :
ri khrod la sogs bzhugs gnas nas :
lo ma gyon ma gshegs su gsol :
dbang skur byin gyis brlab tu gsol :
lo ma'i sham thabs smad du gsol :
ma mo thams cad dbang du sdud :
ce spyang gzugs can nad bdag mo :
khyod kyis dbang du sdus gyis la :
nad kun zhi ba'i phrin las mdzod :
bdag dang bsrung bya thams cad kyi :
nad rigs bzhi brgya rtsa bzhi sol :
yams nad rims nad zhi bar mdzod :
snyigs ma'i nad kyi bskal pa las :
khyod kyis srung zhing skyabs mdzod cig :
oM pi shA tsi par+Na sha ba rI sarba dz+wa ra pra sha ma ni swA hA:
oM par+Na sha ba rI swA hA:
oM pi shA tsi swA hA:
oM pi shA tsi par+Na sha wa rI sarba raM khaM pra sha ma na ye swA hA:
kA ya wA ka tsit+ta sarba a b+hi Shiny+tsa hU~M:
sngags lan bdun brjod /
nad rnams ma lus 'joms byed cing :
gdon kun tsit+ta sreg byed ma :
nad rims kun 'joms rdo rje ste :
lo ma gyon ma'i bkra shis shog :
me tog 'thor ro //
de nas lo ma gyon ma 'di nyid yi dam du gzung snyams pas rjes zlos gyis shig
/gtso bos ji ltar bka' sogs /
sa gzhi spos chus sogs /
rang la tshad ru la sogs kyi //
rims nad 'tshe ba mang ba la //
'di yi cho ga bdag 'jug bcas //
brgya rtsa blangs na shin tu phan //
gal chen gzhan la'ang de dang mtshungs //
lo ma can dang shing lo ma //
gnyis ka'i sgrub pa tshang 'dod na //
cho ga 'di nyid dus bzhir gtang //
rgyun du thun mgor lo ma can //
thun mjug shing lo ma nyid bsnyen //
rtags ni lha mo spyi dang mtshungs //
sman dang chu shel rnyed pa rmis //
mtshams ni grol kha bdag 'jug blang //
sgrub pa'am ni dbang bskur mjug
/ri khrod ma dang shing lo mar :
thugs la 'gal ba thams cad bshags :
phyag 'tshal mchod cing bstod par bgyi :
g.yog mo 'od zhu dpon mor thim :
lha mo ye shes rang la thim :
dam tshig lha mo gtor mar thim :
bdag nyid mtha' nas dbus su yal :
rgyal ba'i yum gyi dgongs pa rtogs :
dge bas 'gro ba'i nad kun zhi :
bde skyid ldan pa'i bkra shis shog :
ces pa 'di ni sa phyogs su //
stod smad kun nas rims nad dar //
phog nas mi thar 'chi 'dug phyir //
ro khur ba rnams nad med kyang //
gson la snyung ba'i dus ngan byung //
de tshe rA ga a s+ya yis //
lha mo nyid la gsol btab pas //
'di nyid bsgrigs na phan che ste //
thengs chog yin gsungs lung bstan byung //
de phyir chu pho byi ba'i lo //
dbyar zla ra ba'i tshes bcur bsgrigs //
yi ge dge ba'i ming gis bris //
tsaka li bca' tshogs dpe'u ris ltar ro //
mang+ga laM///
/
