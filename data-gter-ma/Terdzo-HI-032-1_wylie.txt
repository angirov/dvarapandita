\u0f01\u0f83:
bla ma dgongs pa 'dus pa las :
pusti'i lung dbang bskur ba'i cho ga zhes bya ba bzhugs so :
\u0f88\u0f88\u0f88\u0f88
na mo gu ru d+he wa d+hA ki nI hU~M:
theg pa phyi nang gi chos la spyod par 'dod pa'i skyes bu dad brtson dang ldan pa dag gis :
bstan pa'i glegs bam dang mjal nas :
ston pa'i slob dpon ma 'dzom na :
'di skad du :
chos rnams thams cad rkyen bzhin du :
'dun pa'i rtse la rab tu gnas :
zhes pas :
log 'dod kyi bsam sbyor ma yin zhing :
gzhan sbyor gyi sems bskyed dang ldan pas dad mos kyi gdung shugs drags po bskyed de :
pusti'i lung dbang blang bar bya'o :
de yang dus khyad par can nya stong brgyad gsum mam :
bcom ldan 'das kyi dus mchod kyi skabs gang rung la bab pa'i tshe :
ston pa bcom ldan 'das kyi sku rten
rab gnas dang ldan pa gcig bkram pa'i g.yas su glegs bam gang yin pa bzhugs su gsol :
g.yon du tshangs par spyod pa'i dge 'dun tshul ldan gcig 'dzoms na bzhugs su gsol :
ma 'dzom na 'og nas 'byung ba ltar yid kyis bsam mo :
de dag rnams kyi mdun du mchod yon :
me tog :
bdug spos :
snang gsal :
dri chab :
zhal zas :
sgra snyan :
maN+Dal la sogs pa'i mchod pa rnam dag bsham :
de nas rang nyid gcig pu'am :
gzhan yod na'ang rung ste :
gang 'dzoms pas :
chu gtsang gis kha lag gdong sogs legs par bkru :
spos kyis bdug cing :
rten gyi drung du thal mo sbyar la phyag 'tshal :
pus mo btsug cing :
gus pa'i tshul gyis skyabs 'gro sems bskyed :
yan lag bdun pa la sogs te chos spyod kyi rim pa rgyas par bya :
gzhan nas 'byung ba'i mchod 'bul dang :
maN+Dal gyi cho ga rgyas par bya :
de nas :
skad cig gis ston pa'i sku rten de nyid :
ston pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa sku mdog gser btso ma dbur sbyangs dri ma dang bral ba'i mdog ltar 'od zer dang bcas shing mtshan dpes brgyan pa :
na bza' snam sbyar ngur smrig can :
dbu gtsug tor dang ldan pa :
phyag gnyis chos 'chad kyi phyag rgya mdzad pa :
zhabs rdo rje'i skyil krung gdan seng ge brgyad kyis bteg pa'i rin po che sna tshogs las grub pa'i khri la bzhugs pa la :
g.yas phyogs su gsung rab dam pa'i chos thams cad :
g.yon phyogs su dge 'dun 'phags pa'i tshogs thams cad bzhugs pa la :
phyogs bcu dus gsum gyi sangs rgyas dang byang chub sems dpa' bla ma yi dam mkha' 'gro :
bka' srung dam can chos skyong srung ma dang bcas pa thams cad kyis gangs ri la sprin phung gtib pa ltar bskor nas bzhugs par bsam zhing :
dngos 'dra ba so so'i gnas nas spyan drangs la yid kyis bstims nas :
ston pa 'khor bcas mngon sum bzhugs shing bdag sogs sems can thams cad la chos kyi 'khor lo bskor zhing :
khyad par du dmigs bya'i chos de nyid gsung tshangs pa'i dbyangs kyis gsungs pa tsam gyis rang gi snying gar yig 'bru thams cad ngang si li li byon nas thim
