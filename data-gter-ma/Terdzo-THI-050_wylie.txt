\u0f01\u0f83:
gnam chos thugs kyi gter kha snyan brgyud zab mo gu ru zhi ba'i skor las rtsa gsum spyi'i las byang bzhugs so :
gu ru de wa DA ki nI sarba sid+d+hi hU~M:
rtsa gsum spyi yi las byang gzhung bsrang ni :
sta gon rim pa spyi dang mthun par bya :
de nas 'don sgom sbrags la 'di ltar bya'o :
hU~M:
nga ni khro bo dbang chen te :
bgegs dang log 'dren nga la nyon :
nga yi bka' las 'da' ma byed :
nga yi bka' las 'da' byed na :
bdag nyid nga rgyal thugs khros te :
thal ba rdul du brlag par byed :
de bas da lta phyir dengs shig :
oM suM b+ha ni suM b+ha hU~M:
sogs /
hU~M:
nga ni che ge ste :
thugs kar gser gyi gwa 'u'i nang :
bdag cag dpon slob bsrung bya tshud :
steng 'og rdo rje'i gur sar gyur :
oM badzra rak+Sha rak+Sha hU~M:
hU~M:
ma grub bar du dkyil 'khor mi gtong na :
yi dam che ge'i lha tshogs ma lus rnams :
srog la bab kyang bdag gis gzung bar bgyi :
bdag gis dam tshig gtong bar mi bgyid do :
hU~M:
che ga'i lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan bdag la dbang mchog skur :
log 'dren tshe yi bar chad bsal du gsol :
oM badzra A we sha ya A:
oM AHma hA pany+tsa a mr-ita hU~M hrIHthA:
oM AHma hA ba liM ta hU~M hrIHthA:
oM AHma hA rak+ta hU~M hrIHthA:
oM AHbadzra puSh+pe d+hU pe A lo ke gan d+he nai wid+yA shab+da AHhU~M:
hU~M:
bla ma yi dam mkha' 'gro thams cad dang :
chos skyong nor lha kun gyi thugs dang ni :
'gal bar gyur pa ma lus ci mchis pa :
bdag gis gnong zhing 'gyod pas mthol lo bshags :
badzra sa ma ya shud+d+he A:
hU~M:
chos rnams thams cad rang gi sems las byung :
sems nyid ye nas stong pa nyid kyi ngang :
sems can kun gyis de don ma rtogs pas :
'khor bar 'khyams pa'i sems can snying re rje :
chos rnams thams cad rten 'brel rgyu las byung :
hU~M ni rgyu yi sa bon nyid du gsal :
de las raM yaM khaM gsum 'phros pa yis :
raM gyi mes bsregs yaM gi rlung gis gtor :
khaM gi chus bkrus stong pa nyid du gsal :
e yaM khaM gsum b+h+rU~M gyi yi ge yis :
rang byung 'byung ba chen po lnga chags te :
mkha' rlung chu dang ri rab gser gyi ri :
de steng b+h+rU~M gyi yi ge las bskyed pa'i :
gzhal yas khang ni sgo gru rta babs rdzogs :
gdugs tog chos 'khor ri dwags pad 'dab mtshan :
rdor ra ya \u0f7ashes lnga yi me ri 'bar :
b+h+rU~M bi shwa bi shud+d+he e dz+nyA na tsakra maN+Da la b+h+rU~M:
de nas lha rnams so sor gang 'dod bskyed :
hU~M:
sku gsum rtsa brgyud bla ma spyan 'dren no :
yi dam lha tshogs ma lus spyan 'dren no :
mkha' 'gro'i tshogs kun ma lus spyan 'dren no :
chos skyong nor lha grogs mdzad spyan 'dren no :
badzra sa ma ya dza dza :
hU~M:
sna tshogs pad+ma zla ba'i gdan steng du :
rtsa brgyud bla ma ma lus bzhugs su gsol :
nyi zla pad+ma brjid pa'i gdan steng du :
yi dam lha tshogs thams cad bzhugs su gsol :
sna tshogs rin chen pad+ma'i gdan steng du :
mkha' 'gro thams cad dgyes par bzhugs su gsol :
pad+ma nyi ma bam ro'i gdan steng du :
chos skyong srung ma thams cad bzhugs su gsol :
badzra sa ma ya tiSh+Tha lhan :
hU~M:
bla ma yi dam mkha' 'gro thams cad dang :
chos skyong nor lha dam can rgya mtsho la :
bdag gis rab tu gus dang dang ba yi :
lus ngag yid gsum dad pas phyag 'tshal lo :
a ti pU ho :
hU~M:
bla ma yi dam mkha' 'gro chos skyong dang :
nor lha dam can gter bdag thams cad la :
mchod yon zhabs bsil me tog bdug spos dang :
mar me dri chab zhal zas rol mo 'bul :
gzugs mdzes sgra snyan dri zhim ro mngar dang :
reg bya 'jam pa bdag gis mchod pa 'bul :
ye shes lnga yi bdud rtsi chen po dang :
ba liM gtor ma'i zhal zas brjid pa dang :
khams gsum bsgral pa'i rak+ta mchod par 'bul :
sku gsung thugs kyi rig ma dkar dmar mthing :
shin tu mdzes pa lta na sdug pa la :
rin chen dar zab mang po'i rgyan gyis brgyan :
rtsa ba gsum la bdag gis mchod par bgyi :
log 'dren dgra bgegs bstan la gnod byed rnams :
chos kyi dbyings su bdag gis bsgral byas te :
bla ma yi dam mkha' 'gro'i tshogs la 'bul :
ar+g+haM:
pA d+yaM:
puSh+pe :
d+hU pe :
A lo ke :
gan+d+he :
nai wid+yA:
shab+da :
rU pa :
shab+da :
gan+d+he :
ra sa :
spar+she :
a mr-ita :
ba liM ta :
rak+ta :
mu drA:
ma traM ru tra pra we sha ya kha kha khA hi khA hi :
hU~M:
dad ldan bu la byin rlabs char 'beb pa'i :
bla ma'i lha tshogs kun la bstod par bgyi :
dngos grub ma lus lhun gyis grub mdzad pa'i :
yi dam kun la bdag gis bstod par bgyi :
'gro ba snang srid dbang du sdud mdzad pa'i :
mkha' 'gro'i tshogs la bdag gis bstod par bgyi :
bstan pa bsrung ba'i las la rab tu brtson :
chos skyong kun la bdag gis bstod par bgyi :
dgos 'dod re ba skong bar mdzad pa yi :
nor lha'i tshogs la bdag gis bstod par bgyi :
bstan la gnod byed sgrol bar mdzad pa yi :
dam can tshogs la bdag gis bstod par bgyi :
hU~M:
bla ma rnams la 'byor tshogs chung ba bshags :
yi dam lha la spang len byas pa bshags :
mkha' 'gro rnams la gsang ba bsgrags pa bshags :
chos skyong rnams la mchod gtor chung ba bshags :
tshangs pa chen po'i dngos grub bstsal du gsol :
de nas so so'i dzapa? bsnyen bya :
sa ma ya :
rgya rgya rgya :
de nas tshogs kyi rim pa ni :
hU~M:
rang nyid lha yi thugs ka nas :
raM las me 'phros dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
raM yaM khaM oM AHhU~M:
oM AHhU~M gsum 'od du zhu :
bdud rtsi dkar dmar mthing gar gyur :
hU~M:
sku gsum rtsa brgyud bla ma rnams :
tshogs la spyan 'dren gshegs su gsol :
yi dam lha tshogs ma lus pa :
tshogs la spyan 'dren gshegs su gsol :
mkha' 'gro'i lha tshogs thams cad kun :
tshogs la spyan 'dren gshegs su gsol :
chos skyong srung ma ma lus pa :
tshogs la spyan 'dren gshegs su gsol :
nor lha dam can rgya mtsho rnams :
tshogs la spyan 'dren gshegs su gsol :
tshogs gtor 'di la byin gyis rlobs :
rnal 'byor bsam pa bsgrub tu gsol :
rtsa ba gsum gyi lha tshogs la :
zhal zas tshogs kyi mchod pa 'bul :
dgyes pa'i tshul gyis bzhes su gsol :
bzhes nas dbang dang dngos grub stsol :
thugs dang 'gal bar gyur pa bshags :
dam sri gnod byed zhal du bstab :
gu ru d+he wa DA ki nI ga Na tsakra pU dza khA hi :
de nas tshogs spel lhag ma ni :
oM AHhU~M:
ma mo mkha' 'gro sha za dur bdag mo :
lhag la dbang ba'i 'byung po gtor len ni :
lhag ma 'di bzhes gnod byed dgra bgegs rnams :
thams cad rdul du brlag pa'i phrin las mdzod :
uts+tshiSh+Ta ba liM ta kha kha khA hi khA hi :
hU~M:
sngon tshe slob dpon pad+ma yis :
lha srin dam la btags pa rnams :
sngon gyi dam bcas ma g.yel bar :
brgyan pa'i gtor ma 'di bzhes la :
rnal 'byor bcol ba'i phrin las mdzod :
hU~M:
slob dpon pad+ma 'byung gnas kyis :
brtan ma bcu gnyis dam la btags :
bka' dang dam las ma 'da' bar :
brgyan pa'i gtor ma 'di bzhes la :
bcol ba'i phrin las 'grub par mdzod :
ma ma hrIM hrIM ba liM ta khA hi khA hi :
hU~M:
sku gsum bla ma rnams kyi bkra shis shog :
yi dam lha tshogs rnams kyi bkra shis shog :
mkha' 'gro chos skyong rnams kyi bkra shis shog :
gter srung dam can rgya mtsho'i bkra shis shog :
snang srid ma lus rang gi sku la bsdu :
rang nyid thugs ka'i sngags 'khor la thim nas :
de yang de dbus hU~M dang hrIHla thim :
hU~M dang hrIHyang mi dmigs nam mkha' ltar :
zhes brjod de yi ngang la mnyam par gzhag :
sa ma ya :
rgya rgya rgya :
kha thaM:
gu h+ya :
gya mang :[ \u0f88 ]zhes pa sprul sku mi 'gyur rdo rje dgung lo bcu gsum gser 'phyang gi lo /
cho 'phrul chen po'i zla ba'i tshes bdun nyin thugs rje chen po rgyal ba rgya mtsho zhal gzigs te /
rtsa gsum spyi'i las byang 'di nyid dngos su bka' bstsal pa 'di skye 'gro thams cad dge ba'i rgyur gyur cig
/
