@#:
gtad zlog man ngag rgyal po bka' rgya ma bzhugs so :
bcom ldan 'das rdo rje gzhon nu la phyag 'tshal lo :
bdag 'dra pad+ma 'byung gnas kyis :
phyi rabs las can don ched du :
gtad zlog rgyal po 'di nyid bshad :
gzhan la ma bstan snying la chongs :
e ma snyigs ma lnga brgya'i dus :
rnal 'byor rang nyid ma smin par :
glo bur drag po'i las la 'jug :
rang gi sbyor bas rang nyid phung :
gsang sngags lta spyod mi shes par :
man ngag khrom bshad byed pa'i dus :
rtag tu dam tshig mi bsrung bar :
bdag bstod gzhan smod byed pa'i dus :
de dus gtad zlog zab mo 'di :
las can gcig gis rnyed gyur nas :
sems can kun la phan par shog :
sa ma ya :
rgya rgya rgya :
gdams pa 'di'i bca' gzhi la :
gro ga 'am shog bu la :
'khor lo dpe 'u chung ltar bri :
pho 'khor gyi sngags rnams mgo phyir bstan :
mo 'khor sngags rnams mgo nang bstan pa 'bri :
'khor lo la dri bzang dang klu sman byugs :
gu gul mu zi nag po+o tshur rnams 'khor lo'i phyi la byugs :
des 'khor lo legs par grub pa dang :
pha rol mnan gtad mkhan po'i ling+ga bris la :
dpral ba snying ga brla lkog ma rnams su ming rus bri :
de'i mtha' la sngags 'di bskor :
badzra rA tsa ging ka ra hU~M phaT:
byad ma rbod gtong snying rtsa chod srog la rbad mA ra ya phaT phaT:
bya ba bri :
de'i mtha' mar byad ma rbod gtong 'di zhes bya ba'i mthu gtad bsam sbyor ngan pa thams cad shigs shig :
rdzas dang sngags kyi nus pa thams cad brlag par gyur te :
kho rang gi rang gshed rang la phob cig :
ces 'dod gsol gang shes bri :
kho rang gi dri chu yod na rab :
med na gri khrag gis byugs gu gul gyis bdug :
ling+ga mgo mjug ldog ste pho 'khor mo 'khor gyi nang du bcug :
tshon skud kyis bcing :
g.yag ru g.yas pa'i nang du bcug :
rang yi dam du gsal ba'i nga rgyal gyis :
byad ma rbod gtong lha srung dang bcas pa'i nus pa brlag par bsam zhing bden pa bdar bar bya'o :
de nas g.yag ru'i kha la chas bkag :
mtsho'am chu mig gnyan po'am :
gtad gar yod pa'i sar 'jug par bya'o :
gzhi bdag la bcol gtam bya'o :
chab gtor klu gtor gtang ba gal che'o :
de ltar byas pas skam gtad rlon gtad gang yang rung ste thams cad 'jig par the tshom med do :
pha rol ji ltar mthu che yang :
zhag bdun na 'chi bar 'gyur ro :
rang sgrub pa'i gnas su log nas mkha' 'gro chos skyong la gtang rag dang skong gso rgyas par bya'o :
'di ni 'dzam gling gi chos sna gcig la nus pa che'o :
byad zlog dang gtad 'dul gyi skor 'di las zab pa yod re kan :
ces slob dpon gyis dbu snyung bzhes nas mtsho rgyal la gdams pa'o :
byad gtad lo gcig bsgrubs kyang skad cig de nyid la grol ba'i gdams pa zab mo 'di skal ldan snying gi bu dang 'phrad par shog :
dam med rnams kyi lag tu shor na gter bdag srung ma rnams kyis chad pa chod cig :
sa ma ya :
rgya rgya rgya :
sprul sku rat+na gling pas lho brag mkhar chu dpal gyi phug ring nas gdan drangs pa'o //
'di'i pho 'khor chos 'byung dang mo 'khor pad+ma can gnyis kha sbyor gyi bar du ling+ga gzhug
/'di gnyis 'khor lo pad+ma'i sngags rnams dang /
mu khyud kyi sngags rnams gcig go
/spel tshig gi dmod byang rgyas par pha rol byad ma mkhan gyi rbod gtong mnan gtad sel 'jug byas pa'i rdzas sngags kyi nus pa thams cad bshig par gyur cig
/sogs dang /
pha rol byad ma mkhan ban+de /
sngags pa /
bon po /
mu stegs /
rtsis mkhan rnams kyi bsam sbyor ngan pa'i sgo nas rbod gtong dang mnan gtad sel 'jug byas pa thams cad shigs shig
/rdzas dang /
sngags dang /
rnal 'byor pa'i nus pa thams cad kho rang la zlog par gyur cig
/ces sogs bris snang ngo ///
/

@#//
gnam lcags ur mo'i man ngag gtad zlog sbal pa dkar nag gi sbyor ba bzhugs so :
gu ru la na mo :
bdag la gzhan gyis sa bdag klu gnyan la gtad byas pa zlog par 'dod na :
sbal pa dkar nag gi sbyor ba bya ste :
de yang pho sbal nag po :
mo sbal dkar po gnyis :
rdza la byas te :
de gnyis kyi lto ba gru gsum du brus la :
de gnyis kyi bar du phyir zlog gi 'khor lo lte ba mu khyud gnyis dang bcas pa :
rtsibs bcu pa gcig bris la :
lte ba la :
hU~M nA ga mA ra na hU~M:
zhes bri :
rtsibs bcu la :
hU~M nA ga mA ra na zlog hU~M:
zhes pa bri :
phyi nang gi mu khyud gnyis la rang yi dam gang yin nam :
uSh+NI Sha'i sngags kyi mthar :
hU~M hU~M nA ga mA ra na zlog :
hU~M hU~M nA ga mA ra na bying zlog :
hU~M hU~M nA ga mA ra na tshal pa zlog :
hU~M hU~M nA ga mA ra na shig zlog :
hU~M hU~M nA ga mA ra na sod sod zlog :
ces bri :
de nas rang gi mal 'og tu dong gru gsum brus la :
de'i nang du dug dang ro sol la sogs bkra mi shis pa'i rdzas kyis byugs :
de'i nang du dug tsher la sogs bting :
de'i steng du sbal pa kha sbyar bzhag go :
de steng ro bsregs pa'i rdo leb la steng du ri rab dang :
'og tu rdo rje rgya gram bris pas kha bcad do :
de'i steng du rang nyid phyir zlog gi tsakra'i ting 'dzin bsgoms la :
uSh+NI Sha'i sngags bzlas kyin thun gzhug la :
nA ga bdun pa btags la thun gyis brab bo :
de nas thun mtshams la 'jug tsa na :
mchod pa dang gtor ma bshams la :
rang lha'i nga rgyal gyis gtong la :
sngags drag tu bzlas pas bzlogs pa'i rtags 'byung ste :
sa bdag klu gnyan kho rang la 'jug pa'i rtags byung ba dang :
chu mig gam lam rgya gram du mnan pas gzas pa po kho rang la zlog go :
gtad mkhan kho rang shi'o :
gnam lcags ur mo'i man ngag \u0f80atsha :
@#//
yang lugs gcig la /
paN+Di ta zhwa sngon can la khyung po rnal 'byor gyis zhus pa'i man ngag
/gtad rul dmar po zhes bya ba /
rdzas ni /
lung pa kha byang lta'i g.yam pa gnam ma mthong ba gcig
/rang gi lag pa'i sha rjen pas ma reg par blang /
de chu mig kha byang shar du blta ba gcig gi nang du zhag bdun sbas /
de nas sha rjen gyis ma reg par blang /
g.yam pa la mtshal gyis yi ge 'di bri'o /
kha ba hU~M/
mnan gtad yod sar yi ge sar sbyar la sbas nas bzhag go
/srung ba 'di lung pa na yod pas gtad dang mnan pa yod pa thams cad rul te 'gro bas /
phan yon shin tu che'o //
rang gi lag pa'i rjen sha ma reg pa gal che'o //
lag len zhal las shes so //
zab \u0f80atsha ///
/lag len ni /
rang nyid la mnan gtad yod dogs pa'i sar phyin te gser skyems sngon du 'gro bas sba /
gal te dmigs bsal med na lam rgya gram du sba'o //
mang+ga laM/
shu b+haM///
/
