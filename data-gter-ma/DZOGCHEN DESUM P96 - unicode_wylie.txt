na mo gu ru /
mchog gter rdzogs pa chen po sde gsum gyi smin byed dbang gi go rim ni /
lo rgyus snying gi ti ka las ji ltar 'byung bzhin gyi bcas bsham bkod pa'i tshul ni /
1)spyi la gces pa rig 'dzin bla ma'i dbang la /
dkyil 'khor sgo rkyang pad 'dab brgyad ldan khar stegs kyi dbus bum pa bcud ldan dang /
gsang thod /
rig tsaka
/shel rdo /
rma bya'i mdongs sgro me long sbrags ma dang /
dpal gyi gtor ma la sku tsaka yod na dang med kyang mi 'gal /
shrI seng sku 'bag dang /
sngags phreng /
srung skud dmar po slob ma'i grangs ldan /
dam chu /
las bum /
bgegs gtor bcas bshams te /
dbang sgrub ni zab dbang dang /
sems sde'i sgrub dbang gnyis kar phyi skor bla ma'i bskyed rim byang bu khrigs su bsdebs pa kho na'o //
!
//de nas phyi sems sde'i skor las /
2)phyi skor bla ma'i sgrub dbang la don gyi dkyil 'khor las rdzas kyi dkyil 'khor mi dgos shing /
shrI siM ha dang phyi skor bla ma so gcig gi sku tsaka dang /
las bum /
bgegs gtor tsam mo //
3)phyi skor rdo rje dbyings kyi dbang la dkyil 'khor spyi 'gre yod na dang med na tshom bu dgu bkod pa'i khar many+dzi'i dbus /
rnam bum bcud ldan /
dbu rgyan /
rdo rje /
dril bu /
ming dbang /
rnam snang gtso dgu'i tsaka li /
mnga' gsol chas /
las bum /
bgegs gtor bcas la /
rgyas na phyi 'jug dang mchog dbang gsum sogs zhal 'phangs kyang de tsam gyis 'thus par 'dug go /
4)khrid kyi byin rlabs a yig mda' 'phen la /
snying as mtshan pa'i dkyil 'khor /
stegs kyi khar bum pa bcud ldan la snying a yis mtshan pa btags /
kha rgyan la pad+ma dmar po bris pa btsugs /
khrid kyi dngos gzhi la dbugs ber las don gyi ngo sprod yin la dbang rdzas gzhan med do //
!
//de nas nang klong sde'i skor ni /
5)nang skor rig 'dzin sgrub dbang ni bcas bsham phyi skor ltar la nang skor rig 'dzin bco lnga'i tsag li bshams pa'o //
6)nang skor yi dam zhi ba ston pa bcu gnyis kyi dbang la /
dkyil 'khor rgyas bsdus gang bab /
rnam bum /
gsang thod /
rig tsaka
/shel rdo bcas kyis 'thus la /
las bum /
bgegs gtor bcas dang /
spro na lha sku bcu gsum tsaka li yang bkod /
dbang sgrub ni gzhung bzhin no //
7)nang skor yi dam khro bo rtsa ba mngon rdzogs rgyal po theg pa dgu bsgril sogs kyi dbang la /
kun gyi sngon 'gro sta gon ni /
ras bris kyi phyogs la ma byas kyang mi 'gal yang gzhung las gsungs pa'i phyir dgos pa'i dbang du bya ste /
yo byad ni bum pa rdzas sngags ldan pa stegs bur bkod /
sa lha'i gtor ma /
phur bu /
bgegs gtor gnyis /
chag chag gdab pa'i chu /
so shing dang 'dor ba'i snod /
'khyor chu /
srung skud dmar po /
ku sha
/til dang me chu /
gnas gsum dri yi theg le /
rgyas na slob ma mchod rdzas rnam lnga zur du 'degs dgos /
bsdu na sgom pas 'thus so //
dngos gzhi la rgyas na dbus su mngon rdzogs rgyal po'i dkyil 'khor dang mthar theg rim gyi dkyil 'khor byang shar nas g.yon skor du bkod dgos kyang /
ma 'dzom na tshom bu de bzhin bkod /
byang shar nas brtsam ngan song sgo 'byed bum pa /
bye yungs /
phyag rdor khro bo rdor dril can /
thub pa bzhi gzhung gsal sku tsaka bcas /
mi'i theg pa la /
bum pa /
'khor los bsgyur ba'i rgyal po sde lnga'i sku tsaka bcas /
lha'i theg pa'i dbang la /
bum pa /
dam pa tog dkar /
tshangs pa /
brgya byin /
lha mo sgyu 'phrul rnams kyi sku tsaka bcas /
nyan thos theg pa'i dbang la /
bum pa /
chos gos rnam gsum lhung bzed 'khar gsil dung spyi blugs chu snod chu tshags gding ba bcas bris pa'i tsaka li /
ston pa nyan thos bzhis bskor ba bcas /
rang rgyal theg pa'i dbang la /
bum pa /
rang rgyal gyi sku tsaka
/rten 'brel bcu gnyis kyi gzugs bris pa bcas /
byang sems theg pa'i dbang la /
bum pa /
nye sras brgyad kyi sku tsaka
/ral gri sman mchog gru dang dung bcas bris pa'i tsaka li bcas /
lha mi nyan rang byang sems rnams kyi bum pa gcig tu bsdu na chog go
/de nas kri ya'i theg pa'i dbang la /
bum pa /
ston pa la bkra shis lha mo brgyad kyis bskor ba'i sku tsaka
/rnam bum /
dbu rgyan /
rigs gsum longs sku'i chas can bcas /
u b+ha'i theg pa'i dbang la /
bum pa /
dbu rgyan /
rdor dril /
dbyangs gsal bkod pa'i sngags byang /
rnam snang /
snang mtha'/
mi bskyod pa /
rin 'byung rnams longs sku'i chas kyi sku tsaka bcas /
yo ga'i theg pa'i dbang la /
mig dar /
me tog
/rnam bum /
dbu rgyan /
rdo rje /
dril bu /
ming dbang rdor dril /
rnam snang zhal bzhi phyag gnyis mnyam gzhag 'khor lo /
dbyings phyug sems skyil gyis mdun du bzhugs pa /
rigs bzhi yab rkyang longs sku'i chas mnyam gzhag rang rtags rdor skyil can gyi sku tsaka
/rigs bzhi'i yum bzhi phyag g.yas gar rgya g.yon rang rtags sems skyil can rnams kyi sku tsaka
/kun rig gzungs ring thung gang 'os kyi sngags byang /
me long /
mnga' gsol chas khri gdugs rgyal mtshan sogs bris pa bcas /
las bum rnams ngan song sgo 'byed kyi bum par bsdus kyang rung ngo //
de dag gis yan lag dgu sta gon dang bcas pa'i bkod bshams song nas /[ <!TCC Tibetan character 4,37 undefined in unicode!> ]dngos gzhi'i rtsa ba dgu bsgril ma hA/
a nu /
a ti gsum gyi dbang la /
mig dar /
mig thur /
me tog 'dor ba'i snod /
dam chu dang /
dkyil 'khor dbus kyi lte bar stegs kyi khar /
rnam bum dang /
dbus kyi phyogs mtshams rnams su /
dbu rgyan /
rdo rje /
dril bu /
ming dbang /
spro na gsang mtshan bri gal che /
mngon rdzogs rgyal po gtso 'khor dgu'i sku tsaka
/sngags phreng /
mnga' gsol chas /
gsang thod /
rig tsaka
/shel rdo dang /[ <!TCC Tibetan character 4,37 undefined in unicode!> ]mtha' rten sgrub rdzas dbang la /
b+han+d+ha lta bu'i snod du chos sman dngos kyis bltams pa'am chur sbyangs pa /
thod pa'i nang mar me dgu byas pa /
khram shing dang drag po'i 'khor lo phyogs gcig bris pa /
rta zhal /
phur bu dngos sam bris pa /
mdos gtor dngos sam bris pa /
rdzas dbang la zas sna ci rigs bris pa'am tshogs 'khor rgyas pas 'thus //
dbang sgrub ni nang skor khro bo'i bskyed rim byang bu khrigs su bsdebs pa'o /[ <!TCC Tibetan character 4,37 undefined in unicode!> ]/rjes 'brel tshe yi dbang la /
tshe 'brang /
tshe ril chang /
tshe mda' bcas /
de yi dbang sgrub ni bdud rtsi sman gyi tshe lung bzhin dang /
gong gi sman thod la dmigs te sman gyi sgrub pa'ang sbyar ro /[ <!TCC Tibetan character 4,37 undefined in unicode!> ]/nang skor khrid kyi byin rlabs la og 'khar dang sgom shing /
sgom thag 'du bya ste /
khrid kyi dngos gzhi la dbugs ber tsam las ngo sprod kho na'o //
8)nang skor mkha' 'gro'i dbang la /
chos 'byung mthing nag zur drug pa'i dbus sa bon nam thig le bkod pa /
ma 'dzom na zangs kyi maN+Dal la chos 'byung bsnol mar bris te me tog dmar po'i tshom bu bkod pa'i khar /
b+han+d+ha mtshan ldan bdud rtsi ril bu sbyar pas bkang zhing gsang thod kha sbyor ram dar mthing gas bkab pa'i steng /
me long la sin+d+hu ra'i thig ler chos 'byung zur drug la /
e yaM haM laM raM hU~M dang dbus su ba~M bcas bris pa /
de steng shel rdo bcas bkod /
sngags phreng /
las bum /
bgegs gtor sogs 'du byas te /
dbang sgrub ni gzhung bzhin no //
!
//de nas gsang ba man ngag gi sde las /
9)gsang skor rig 'dzin bco lnga'i dbang la /
'od lnga'i dkyil 'khor bshams pa'i khar stegs kyi dbus rnam bum bkod /
spro na rig pa'i dbang lnga'i rdzas rnams kyang bshams /
gang ltar yang sku gsung thugs kyi dbang la /
kun bzang /
rdor sems /
dga' rab /
shrI siM/
in+d+ra b+hU ti /
pad 'byung /
bi ma la /
dz+nyA na sU tra /
hU~M kA ra /
khrag 'thung nag po /
nA gArdzu na /
pra chen hasti /
d+ha na saMskr-ita /
mkha' 'gro las dbang mo /
ram+bi gu h+ya /
shAn+tiM gar+b+ha rnams kyi sku tsaka
/sngags phreng shel rdo bcas dang /
rdo rje slob dpon du mnga' dbul la /
khri gdugs /
rgyal mtshan /
ba dan /
mchod rdzas /
rdor dril rnams dngos sam bris pa /
lha tsaka rnams spoms te bcings pa /
nang rgyud yo ga gsum gyi glegs bam mam glegs baM bris pa'i rgyab tu dbyangs gsal bkod pa /
gu ru'i sku chas dang /
bral smin yon tan rdzogs pa'i dbang la bum lha 'od zhu'i bdud rtsi'i dbang bskur dgos pa gong gi rnam bum des 'thus /
phrin las rab 'byams dbang la /
sku dang sngags phreng glegs bam sna tshogs rdo rje rnams so //
de yan bum dbang yin la /
spro na gsang thod /
rig tsaka
/shel rdo dang /
thod rgal la rma bya'i mdongs me long bcas bshams dgos kyang /
gsang skor khro bo'i dbang rgyas par thob pa dang bskur dgos nges med pa la /
rigs dbang lnga dang mchog dbang dor bas chog
/mtha' rten tshe 'brang /
tshe ril chang /
tshe mda' yang bshams la /
las bum /
mig dar /
mig thur /
me tog
/'dor ba'i snod /
bgegs gtor sogs kyang 'du bya'o //
dbang sgrub ni spyi la gces pa'i man ngag ces shrI siM gsang sgrub la gsal bar bkod pa nyid yin no //
10)gsang skor yi dam zhi ba drag po gnas 'gyur gyi dbang la sgyu 'phrul lta bu'i zhi drag gnyis kyi dkyil 'khor gnyis brtsegs su bshams pa'i khar /
stegs kyi dbus rnam bum bcud ldan kha rgyan la cod pan rdor dril ming dbang bcas kyi tsaka li btsugs na dbang lnga chig rdzogs yin pas stabs bde bar snang ngo //
de ni rnam par dag pa'i dbang la /
rigs lnga yab lnga /
yum lnga /
sems dpa' brgyad /
sems ma brgyad /
thub pa drug
/bya byed yab yum /
sgo bzhi'i khro bo yab yum rnams kyi tsaka li /
gnas 'gyur gyi dbang la /
khro bo yab lnga /
yum lnga /
ke'u ri ma brgyad /
sing ha ma brgyad /
spor byed brgyad /
sgo ma bzhi /
dbang phyug nyer brgyad bcas kyi sku tsaka rnams so //
mchog dbang gsum la /
gsang thod /
rig tsaka
/shel rdo dang /
thod rgal la me long dar sna lngas brgyan pa rma bya'i mdongs /
shel phreng /
shel rdo rnams sbrel ba dang /
11)khrid kyi byin rlabs la /
bum bsnol gyi dkyil 'khor bshams pa'i khar /
bum pa bcud ldan /
mda' dar sna lnga /
me long /
shel phreng /
rma bya'i mdongs dang lnga /
khrid kyi dngos gzhi la dbugs ber tsam las ngo sprod kho na'o //
'byor na bstan pa bu gcig gi rgyud dam btags grol ci rigs /
dpal gyi gtor ma bcas dang /
las bum /
bgegs gtor sogs kyang 'du bya'o //
dbang sgrub ni yi dam zhi sgrub kun bzang don gyi phrin las nyid bdag bskyed byas la mdun bskyed zhi khro gzhung gsal bzhin no //
12)gsang skor yi dam khro bo'i dbang la /
dkyil 'khor sgo rdzogs ldan pa'i gling dgur 'khor lo dgu ldan can bshams /
bsdu na tshom bu dgu bkod pa'i khar /
bum pa lha grangs gsungs kyang gcig tu bsdus te sku tsaka btsugs /
dbu rgyan /
rdo rje /
dril bu /
ming dbang bcas dbang lnga dang /
sku gsung thugs dbang la /
dpal chen gtso dgu'i sku dang /
bka' sdod la bum pa /
sngags phreng /
phyag mtshan rdo rje /
kun bzang /
rdor sems /
'jam dpal /
spyan gzigs /
phyag rdor bcas kyi sku tsaka
/sman gtor rak+ta /
dpal chas bcu /
khyung dkar nag dang /
mchog dbang gsum la /
gsang thod /
rig tsaka
/shel rdo /
thod rgal la /
me long dang rma bya'i mdongs sgro /
mnga' dbul tsaka li /
dgra bgegs snying la phur bus gzir ba /
sreg chas yongs rdzogs sam dgang gzar /
zor yongs rdzogs /
gnan chas /
sngags chas tshang ma bcas bris pa'i tsaka li /
mthar tshe gal gyi bza' btung yang bshams /
las bum /
bgegs gtor /
dam chu /
mig dar /
mig thur /
me tog
/'dor ba'i snod bcas 'du bya'o //
!
13)de nas sde gsum srung ma ye shes pa'i dbang bskur byin rlabs ye shes yongs grub ltar la /
ras bris tshul bzhin yod na dang /
med na tshom bu dgu bkod pa'i khar /
bum pa bcud ldan /
mdun logs sam gang bder /
gnam zhal ma /
kro d+hI shwa rI/
bai tA li /
gzi ldan /
rgyas 'debs /
mu kha le /
las dbang /
khams gsum spyi 'dul /
'byung lnga'i bdag mo sogs phrin las gzhung du gsal ba bzhin gyi sku tsaka
/bka' sdod bum pa /
yum lnga'i sku'am phyag mtshan sa bon /
g.yas su gsang thod /
g.yon du pad+ma dmar por rdo rje dkar pos mtshan pa /
mdun du dbang gtor dang /
phur pa /
zor gtor /
thun rdzas /
me hom bcas /
gnan chas dngos sam tsaka li /
las bum /
bgegs gtor rnams bshams /
!
14)sde gsum srung ma dregs pa pho mo'i bka' gtad grub gnyis skal ldan shing rta ltar la 'bar gdong mar /
gtor gdan chos 'byung dmar nag bsnol ba'i khar dmar gtor gsum la sku gzugs dar gdugs dmar po dang sha rgyan btsugs par 'bru sna dang zas snas bskor ba bkod de dam chu yang 'du bya /
gshog rgod mar dkyil 'khor nyid yod na dang med na tshom bu lnga bkod pa'i steng /
dmar gtor gtso 'khor lnga la sku gzugs dang dar gdugs sha dar btsugs par zas snas bskor ba dang /
dam can skyes bu la gtor ma mkhar thabs ra mgo dang snying gis mtshan par sku gzugs dang dar dmar po 'dzugs /
khyad par ni mda' rgod sgro can la dar sna lnga dang stag ras pha waM long bu la gser gyi srog sngags bris pa dar dmar gyis dril la btags /
ma 'byor na mda' dar bris pa'i rgyab tu srog sngags bris pas 'thus shing /
bgegs gtor dang las bum bcas so //
!
15)sde gsum gter srung bka' gtad rnam gsum srog gi thig le ltar 'dzoms na rten rnams rgyas bsdus bshad ma thag pa ltar dgos shing /
'dir srog dbang gi skabs su bsdu na phyag len ltar /
lha la dkar zlum /
btsan la zur gsum dmar po /
klu la bshos sngon nam dkar zlum sbrul dkris can bcas la so so'i sku tsaka dar gdugs rang mdog 'dzugs /
las bum dang bgegs gtor sogs kyang 'du bya'o //
!
//thun mong kun la sman gtor rak+ta nyer spyod sogs dgos pa yin gyi ji tsam rgyas kyang legs pa ni bsod nams gsog pa'i rgyur 'gyur ba'i phyir dang /
tshogs mchod kyang grub na legs pas skabs dang bstun no //
sems klong man ngag gi sngon 'gro'i byang bu bye brag so so dang /
dngos gzhi so so dang /
rjes la bsdu rim tsam las gzhan spyi la khyab pa'i byang bu rnams kyis bcing dgos la /
long skabs dang bstun cing chings gcig gi khongs dbang sgrub ji ltar rigs pa bgyis la bskur chog pa'ang shes par gyis shig
/ces pa sde gsum dbang gi bcas bsham gtsor bcing pa 'di'ang karma rat+nas bkod pa'i yi ge pa karma tshul khrims kyis bgyis pa nyid /
slar yang lo rgyus snying gi ti ka dang mdo byang rab tu gsal ba rnams la khungs gtugs te gtan khel yin rloms kyis nan tan bgyis pa yi ge pa ni slob chung pad+ma badzras so //
zhus so ///
/
