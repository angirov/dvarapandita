@#//
bla mchod kyi rim pa byin rlabs bdud rtsi'i char rgyun zhes bya ba bzhugs so //
bla mchod kyi rim pa byin rlabs bdud rtsi'i char rgyun zhes bya ba /
na mo ak+Sha ra badzra ya sha ra NaM gats+tshA mi /
mi 'gyura~X zhi khro'i dkyil 'khor kun //
'od gsal zag me~Xd ye shes klong //
ro gcig rdo~X rje~X sems dpa' mchog
/gtera~X che~Xn bla~X ma~Xr phyag 'tshal nas //
gang khyod rgyal kun spyi gzugs su //
bsdus nas mchod cing gsol 'debs kyi //
rim pa byin rlabs chu 'dzin las //
dngos grub bdud rtsi'i char rgyun 'bebs //
'dir gtsang zhing yid du 'ong ba'i gnas khang du bla ma dam pa'i bris sku sogs rten bsod nams kyi tshogs zhing du bzhugs su gsol ba'i spyan sngar gtor ma /
phyi nang gi mchod pa /
tshogs kyi yo byad sogs bkod legs par bshams nas /
rang nyid stan bde ba la 'dug nas /
bdag nyid skad cig gis gnyug ma'i he ru ka'i skur gyur par bsams la /
sngon gtor raM yaM khaM gis bsang sbyang /
oM AHhU~M ha ho hrIHsa byin gyis brlabs nas /
gtor mgron 'bar rgya dang bcas pas pheM zhes bkug
/a kA ro'i sngags kyis bsngos te /
gang dag 'dir gnas lha dang klu
/gnod sbyin srin po'am gzhan dag la //
gsang spyod don du sa phyogs 'di //
bdag zhu khyed kyis bstsal du gsol //
zhes dang /
sum+b+ha'i drag sngags spos rol thun brab bya zhing /
khro sprin me mtshon dang bcas pas bgegs thams cad bsdigs bskrad brlag par byas /
tshur 'dus pa las rdo rje khro bo rol pa'i gur khang ye shes kyi me 'bar bas phyogs thams cad khyab cing gtams te cis kyang mi shigs pa'i srung ba'i 'khor los khyab par gyur par bsam mo //
de nas ma gyur sems can thams cad rdzogs pa'i sangs rgyas kyi go 'phang la 'god pa'i ched du zab mo'i rnal 'byor la 'jug 'dod kyi lhag bsam bzang pos /
rang gzhan sems can thams cad 'khor ba sdug bsngal gyis 'jigs te skyabs zhu na ci mdzad bla ma dkon mchog mkhyen snyam pas /
oM AHhU~M/
ngan 'gro'i 'jigs pa skyob mdzad pa //
dkon mchog gsum la skyabs su mchi //
nges pa'i don du sems bskyed nas //
'gro la phan phyir bla ma bsgom //
zhes lan gsum gyis skyabs su 'gro zhing sems bskyed nas /
mchod rdzas brlab pa ni /
bdag gi thugs las raM yaM khaM 'phros pas //
mchod rdzas dngos 'dzin nyes skyon bsregs gtor sbyangs //
rnam kun mchog ldan stong pa'i sgyu 'phrul las //
rang byung phyi nang mchod pa'i phung po ni //
zag med 'dod yon cir yang 'char ba yi //
kun bzang mchod sprin nam mkha'i khams gang gyur //
oM ma hA pU dza sarba sa ma ye AHhU~M/
zhes dang /
nam mkha' mdzod kyi sngags rgyas kyang spel lo //
de nas dngos gzhi ni /
'khor 'das chos kun mi dmigs spros bral ngang //
'gag med snying rje'i rang mdangs zung 'jug las //
rang nyid skad cig gnyug ma'i lhar sad pa //
rdo rje sems dpa' dkar gsal zla ba'i mdog
/zhi 'dzum dar dang rin chen rgyan gyis spras //
phyag g.yas rdo rje g.yon pa dril bu bsnams //
zhabs gnyis pad zlar rdor skyil 'ja' 'od klong //
chu las nya ldang tshul du gsal bar gyur //
rang gi mdun gyi nam mkhar gdod ma nas //
'khor 'das rang dag lhun grub rgyal ba'i zhing //
ye shes 'od lnga'i zer mdangs 'khrugs pa'i klong //
seng khri pad+ma nyi zla'i gdan steng du //
skyabs kun 'dus gzugs gcig chog chos kyi rje /
khyab bdag bla ma 'gro 'dul gter bdag gling //
'pho med ye shes sku las gang 'dul ngor //
gos dkar lcang lo'i cha byad gzi mdangs can //
gang zhu rtse zlum gsol zhing phyag gnyis kyis //
thabs shes zung 'jug rdor dril thugs kar bsnol //
zhal rgyan dkar po thugs ka'i rgya mdor sleb //
zhabs gnyis g.yo med rdo rje'i skyil krung can //
de mthar brgyud gsum rig 'dzin bla ma dang //
yi dam zhi khro sangs rgyas byang chub sems //
mkha' 'gro dam can rgya mtsho'i sprin phung 'khrigs //
gang 'dul mos ngor rab 'byams zhi khro yi //
dkyil 'khor rnam rol cir yang 'char bar gyur //
de ltar gsal ba'i spyi bor oM dkar po //
mgrin par AHdmar thugs kar hU~M sngon po //
rgyal kun rdo rje gsum gyi ngo bor gyur //
thugs ka'i hU~M las 'phros pa'i 'od zer gyis //
phyogs bcu dus bzhi'i de bzhin gshegs pa kun //
chos sku 'gyur med ngang las gzugs sku'i sprin //
rtsa gsum lha tshogs rnam par spyan drangs gyur //
spos btul zhing rol mo'i sgra dang bcas te spyan drangs pa ni /
oM/
chos kyi dbyings kyi pho brang nas //
skye med bla ma gshegs su gsol //
longs spyod rdzogs sku'i pho brang nas //
gsal dag bla ma gshegs su gsol //
sprul pa sku yi pho brang nas //
thugs rje can rnams gshegs su gsol //
'ja' dang 'od du kyi li li //
sku dang thig le shigs se shig
/'khor du yi dam lha tshogs dang //
dpa' bo mkha' 'gro'i tshogs kyis bskor /
khyed kyi rjes su bdag sgrub kyis //
byin gyis rlob phyir gshegs su gsol //
gnas mchog 'di ru byin phob la //
sgrub mchog bdag la dbang bzhi skur //
bgegs dang log 'dren bar chad sol //
mchog dang thun mong dngos grub stsol //
oM badzra sa mA dzaH
dzaHhU~M baM hoH
ye shes dkyil 'khor lha tshogs rnams //
mkha' las sprin ltar gshegs nas kyang //
mdun gyi tshogs zhing la thim pas //
gnyis med dgyes shing brtan par bzhugs //
de nas phyag mchod kyi sgo nas tshogs gsag pa ni /
rang gi thugs ka nas spros pa'i lha mo rnams dang sems can thams cad bya byed thun mong par gyur nas phyag dang mchod pa'i las rim la 'jug par mos te /
sangs rgyas thams cad 'dus pa'i sku
/rdo rje 'dzin pa'i ngo bo nyid //
dkon mchog gsum gyi rtsa ba ste //
bla ma rnams la phyag 'tshal lo //
bla ma sangs rgyas bla ma chos //
de bzhin bla ma dge 'dun te //
kun gyi byed po bla ma yin //
bla ma rnams la phyag 'tshal lo //
gang gi drin gyis bde chen nyid //
skad cig nyid la 'char ba gang //
bla ma rin chen lta bu'i sku
/rdo rje can zhabs pad la 'dud //
mkha' ltar khyab pa'i rtsa gsum 'khor lo la //
bdag dang mtha' yas 'gro ba ma lus pas //
lus 'di zhing rdul grangs snyed rab sprul nas //
sgo gsum gus pas rtag tu skyabs su mchi //
zhes phyag bya /
de nas mchod pa 'bul ba ni /
oM/
dpag med nam mkha'i khams nyid las //
mchod yon bsam yas lhun grub pa //
rab 'byams nam mkha'i khams bkang ste //
gus pa'i blo yis 'bul bar bgyi //
oM badzra ar+g+haM pra tIts+tsha hoH
de bzhin du mchod yon gyi gnas su /
zhabs bsil /
me tog
/bdug spos /
mar me /
dri chab /
zhal zas /
rol mo rnams dang /
ar+g+haM gyi gnas su /
pA d+yaM/
puSh+pe /
d+hU pe /
A lo ke
/gan+d+he /
nai bi d+yA/
shab+da rnams bcug pas mchod /
tshul khrims lte ba la brten pa'i //
rnam 'byed shes rab rtsibs rno zhing //
ting 'dzin mu khyud kyis bskor ba'i //
'khor lo rin chen dbul bar bgyi //
oM tsakra rat+na badzra pU dzi te AHhU~M/
bsod nams rgya mtsho las thon zhing //
blo yi mun stug rab bsal nas //
dgos 'dod kun 'byung dad pa yi //
nor bu rin chen dbul bar bgyi //
oM ma Ni rat+na badzra pU dzi te AHhU~M/
rang bzhin gnyug ma'i ye shes sku
/gzhom med gzugs sgra reg byas 'khyud //
mi 'gyur bde chen skyed mdzad pa'i //
btsun mo rin chen dbul bar bgyi //
oM satrI rat+na badzra pU dzi te AHhU~M/
bla ma mchog gsum rje bor gus //
rnam dkar dge bcu'i chab srid skyong //
dran shes bag yod nor gyis phyug
/blon po rin chen dbul bar bgyi //
oM pu ru Sha rat+na badzra pU dzi te AHhU~M/
mang thos pad+ma'i mtsho la rol //
bdag med rtogs pa'i lus stobs rgyas //
mtshan 'dzin rtog pa 'joms byed pa'i //
glang po rin chen dbul bar bgyi //
oM hasti rat+na badzra pU dzi te AHhU~M/
dbang bzhi'i lus mdzes brtson 'grus kyi //
grol lam mgyogs pa'i 'gros bzang pos //
'dod don myur du 'grub byed pa'i //
rta mchog rin chen dbul bar bgyi //
oM a shwa rat+na badzra pU dzi te AHhU~M/
gang shar ngo la cer blta ba'i //
shes rab rig pa'i mtshon rnon pos //
rnam rtog dgra las rgyal byed pa'i //
dmag dpon rin chen dbul bar bgyi //
oM khaD+ga rat+na badzra pU dzi te AHhU~M/
dga' bzhi bcu drug nyams rgyas pa'i //
rdo rje'i rig ma bcu drug dang //
gsang ba phyag rgya bzhi'i sbyor ba //
zag med bde ba bskyed phyir 'bul //
ma hA su kha pU dza hoH
gtsang dme'i rtog bral bdud rtsi'i sman //
nyon mongs chags med rak+ta'i rgyun //
bza' bca' btung ba'i 'dod yon rdzas //
'khor gsum dmigs med nyid du 'bul /
a mr-ita rak+ta ba liM ta pU dza hoH
de las gzhan yang mchod pa'i tshogs //
dpag med zhing na gang mchis pa //
de kun blo yis blangs nas 'bul //
bzhes nas bdag la byin gyis rlobs //
sarba ma hA pU dza hoH
khyad par tshogs gsog gi gtso bo maN+Dal 'bul ba ni /
spro na tshom bu so bdun ma sogs ji ltar rigs pa dang /
bsdu na /
chos dbyings rang byung rol pa'i rtsal //
phyi nang snod bcud snang srid chos /
khyab brdal zhing khams mchod sprin bcas //
'khor gsum yongs dag nyid du 'bul //
sarba pU dza rat+na ma d+ha la hU~M/
zhes brgya rtsa sogs ci nus 'bul /
de nas yan lag bcu pa 'bul zhing gsol ba gdab pa ni /
bla ma sangs rgyas rin po che //
yi dam mkha' 'gro'i tshogs bcas la //
gus pas phyag 'tshal skyabs su mchi //
phyi nang gsang ba'i mchod pas mchod //
sdig pa ma lus so sor bshags //
dge ba kun la yi rang zhing //
chos kyi 'khor lo bskor bar bskul //
mya ngan mi 'da' gsol ba 'debs //
mchog dang thun mong dngos grub stsol //
bgegs dang log 'dren bar chad sol //
rdzogs pa'i byang chub 'grub par shog
/ces lan gsum dang /
gsol 'debs kyi rim pa ni /
oM/
skye 'chi med pa gsal la dwangs //
rdo rje'i sku la gsol ba 'debs //
lus la bde bar byin gyis rlobs //
sku yi rdo rjer bdag bsgrub mdzod //
AH
'gag med gsung dbyangs chos kyi sgra
/A li kA lir gsol ba 'debs //
ngag la nus par byin gyis rlobs //
gsung gi rdo rjer bdag bsgrub mdzod //
hU~M/
ka dag chen po kun bzang klong //
cir mi dgongs la gsol ba 'debs //
zad sar 'khyol bar byin gyis rlobs //
thugs kyi rdo rjer bdag bsgrub mdzod //
bla ma rdo rje 'dzin pa ni /
khams gsum kun gyi gnyen gcig pu //
'gro ba skyabs med rnams kyi skyabs //
thar pa'i them skas chen po ste //
ma rig sel ba'i sgron me la //
mun pa'i tshogs bdag skyabs su mchi //
'khor ba 'dam gyi tshogs nang du //
bying ba skyabs med bdag la skyobs //
nyon mongs me yis gdung ba la //
thugs rje'i char gyis bsil bar mdzod //
bla ma sangs rgyas rin po che //
bdag la re sa gzhan na med //
deng nas byang chub snying po'i bar //
skyid sdug re ltos khyed mkhyen pas //
mgon med bdag la thugs rjes gzigs //
nad gdon bgegs dang bar chad sol //
mchog dang thun mong dngos grub stsol //
ces ba spu ldang zhing mchi ma 'khrugs pa'i mos gus kyis snying thag pa nas gsol ba btab pas byin rlabs kyi mtshan ma dman 'bring rab rnams kyi rnam par skye ba ste /
rtsol med kyi mos gus skye ba dang /
gar gtad du dmigs pa gsal zhing brtan pa dang /
rang byung ye shes kyi nyams 'bar ba rnams gang rung ma skyes kyi bar du brtson pas gsol ba gdab bo //
spro zhing nus na rnam thar gsol 'debs sogs kyang bya /
de nas bzlas pa ni /
bla ma'i sku las 'od zer bdud rtsi'i rgyun //
dkar gsal 'phros pas rang lus yongs su gang //
nad gdon sdig sgrib thams cad byang zhing dag
/bde chen ye shes nyams rtogs ches cher g.yos //
de yi ngang las khyad par sngags kyi sgra
/bung ba tshang zhig ltar grags snang srid kun //
mer 'khyams 'ur 'ur rab tu g.yo bar gyur //
oM gu ru ak+Sha ra badzra sid+d+hi AHhU~M/
zhes ci nus bzlas mthar dbang blang ba ni /
bla ma'i sku yi gnas gsum yi ge las //
dkar dmar mthing ga'i 'od zer rim gcig car //
byung bas rang gi spyi mgrin snying khar thim //
lus ngag yid dang snang gsum sgrib pa sbyangs //
dbang bzhi rim par thob nas sku gsung thugs //
ye shes rdo rjer byin gyis brlabs par gyur //
zhes blang ngo //
spro na rgyud yongs su sbyang ba'i phyir brjod med don gyi bshags pa sogs kyang bya /
mthar tshogs mchod byed par spra \u0f7cna /
rdzas rnams la bdud rtsi gtor te /
rang nyid rdo rje sems dpa'i thugs ka nas //
raM yaM khaM 'phros me rlung chur gyur pas //
dngos 'dzin nyes skyon thams cad bsregs gtor bkrus //
rlung me thod pa'i sgyed pur a yig las //
byung ba'i thod pa yangs shing rgya che'i nang //
sha lnga bdud rtsir sa bon bcu yis mtshan //
rlung g.yos me sbar rdzas khol rlangs pa yis //
'khor 'das bdud rtsi'i dwangs mar zhu ba'i rgyun //
'dres pas zag med 'dod yon bdud rtsir gyur //
oM AHhU~M ha ho hrIHsa byin gyis brlabs la /
rang gi thugs ka'i 'od kyis mdun gyi mkhar //
bla ma yi dam mkha' 'gro chos srung tshogs //
sprin phung gtibs pa bzhin du spyan drangs nas //
tshogs zhing rnams dang gnyis med bzhugs par gyur //
oM badzra sa mA dzaHdzaHhU~M baM hoH
de nas phud cha bzhir spro la /
dang po mchod pa ni /
gzugs sgra dri ro reg ldan pa'i //
'dod yon tshogs kyi mchod pa ni //
gus pa'i blo yis 'bul lags na //
dgyes pa'i gar gyis bzhes su gsol //
ga Na tsakra pU dza khA hi /
bar pa bshags pa ni /
thog med dus nas da lta'i bar //
sgo gsum mi shes bag med pas //
nyams chag 'gal 'khrul ci mchis pa //
de dag thams cad bshags par bgyi /
yig brgya bzla /
tha ma bsgral ba ni /
cha gsum pa de'i 'dod yon gyi lha mo hU~M zhes rang la bsdus nas /
nr-i tri badzra aM ku sha dzaH
dzaHhU~M baM hoHsa bsgral bya rnams dgugs bstim byas la /
hU~M/
nga ni za byed chen po ste /
khams gsum ma lus bsgral ba dang //
gdul dka' ma lus 'dul ba'i phyir //
sha rus la sogs bza' bar bya //
mA ra ya phaT/
ces dwangs ma ye shes kyi 'khor lor spar /
snyigs ma dum bur gtubs shing bdud rtsis spar te /
ma hA mAM sa rak+ta kiM ni ri ti a mr-ita khA hi /
zhes stob /
de nas rol pa ni /
rang lus lhar gsal ba'i sku la rtsa gsum lha tshogs til gyi gong bu ltar bzhugs par mos la /
tshogs rdzas lag pa'i dgang blugs kyis lte ba'i thab khung du gtum mo'i mes bsregs pa'i bdud rtsi'i dwangs mas lus kyi lha rnams mnyes shing tshims par mos la longs spyod mthar /
tsaN+Da lIs spyi bo'i haM zhu ba'i zhu bde'i rang mdangs bde stong lhan skyes ye shes kyi de kho na nyid kyi dbyings su la bzla bar byas la /
he ru ka dpal grong khyer du //
zhes sogs smon lam gdab /
lhag ma'i cha sngar gyi phud cha bzhi pa dang bsres la /
oM aHhU~M ha ho hrIH
dam tshig gi kha phru btab pas /
lhag ma'i gtor ma 'dod yon gyi phung po zad mi shes par bsams la /
'bar ba'i phyag rgya dang bcas te pheM zhes mgron dgug
/hU~M/
mkha' 'gro ging lang dbang phyug ma //
ma bdun sring bzhi 'bar ma brgyad //
pho nya la sogs lhag sdud tshogs //
dpal gyi pham phab 'di gsol la //
bcol pa'i phrin las sgrub par mdzod /
oM uts+tshiSh+Ta ba liM ta khA hi /
zhes phyi rol du 'bul lo //
thun bsdu ba ni /
bdag gi sgo gsum gyis mtshon snang srid kun //
bla ma'i sku gsung thugs kyi klong du 'dus //
de nyid chos sku skye med dbyings thim pas //
dmigs med bsam brjod bral ba'i ngang la gnas //
de las snang stong sgyu ma'i skur langs nas //
cir snang bla ma'i rol par sad par gyur //
'dis mtshon dus gsum bsags pa'i dge ba rnams //
rang don zhi bde'i dri mas ma gos par //
mtha' yas sems can tshogs rnams ma lus pa //
bla med byang chub thob pa'i rgyu ru bsngo //
rgyal ba kun dngos rje btsun bla ma yis //
dus gsum kun tu brtse bas rjes bzung ste //
'gro kun sgrol zhing gsang chen rdo rje'i lam //
dka' ba med par myur du bgrod par shog
/ces smon lam dang /
rten 'brel snying po bzlas pa'i me tog 'thor bzhin pas /
oM/
byin rlabs mchog stsol rigs brgya'i bdag
/bla ma rnams kyi bkra shis shog
/dngos grub char 'bebs zhi dang khro
/yi dam lha tshogs bkra shis shog
/thogs med phrin las sgrub mdzad pa'i //
dpa' bo mkha' 'gro'i bkra shis shog
/gang la bsam pa'i don kun 'grub //
dge legs mchog gi bkra shis shog
/ces sogs bkra shis kyi tshigs su bcad pas mtha' brgyan par bya'o /
!
/yang rtsa ba'i bla ma spyir btang la 'jug pa bla ma rdo rje sems dpa'i rnam par bsgom nas mchod par mos na /
gong 'og gzhan thams cad 'dra ba las /
tshogs rten bskyed pa'i skabs /
skyabs kun 'dus gzugs gcig chog chos kyi rje //
zhes pa'i mtshams /
bka' drin mnyam med rtsa ba'i bla ma ni //
rnam pa rigs kun khyab bdag rdo rje sems //
sku mdog dkar gsal gangs kyi ri bo la //
nyi gzhon stong gis 'khyud pa'i gzi brjid 'bar //
sgeg cing 'dzum la rab tu rgyas pa'i zhal //
mtshan dpes rab mdzes zhal gcig phyag gnyis pa //
phyag g.yas rdo rje rtse lnga thugs kar gsor //
g.yon pas dril bu dkur brten yum la 'khyud //
zhabs gnyis rdo rje'i skyil mo krung gis bzhugs //
yum mchog rdo rje snyems ma zla ba'i mdog
/gri gug thod 'dzin mgul nas 'khyud pa dang //
mnyam par sbyor zhing yab yum gnyis ka yang //
mnyen lcug 'khril ldem yid 'phrog gzhon nu'i tshul //
gsal 'tsher lhun sdug gzi byin 'bar ba ste //
zhi tshul dgu ldan dar dkar stod g.yogs dang //
dbang po'i gzhu ltar bkra ba'i smad dkris can //
cod pan zi ldir gar gyi phu dung ste //
lha rdzas las grub dar gyi chas lngas bklubs //
rin chen dbu rgyan snyan cha mgul pa'i rgyan //
phyag zhabs gdu bu ska rags do shal dang //
se mo do ste rgyan cha brgyad kyis spras //
mtha' yas 'od zer 'bar zhing 'khrugs pa'i dbus //
bde stong gnyis su med pa'i ngo bor bzhugs //
phung po rigs lnga khams rnams dbyings phyug yum //
tshogs brgyad dbang yul sems dpa' sems ma dang //
yan lag mthar byed yab yum brgyad la sogs //
rab 'byams zhi khro'i dkyil 'khor 'khor lo'i sprin //
gang 'dul mos ngor cir yang 'char ba'i tshul //
gsang gsum mi zad rgyan gyi 'khor lor rdzogs //
de mthar brgyud gsum rig 'dzin bla ma dang //
zhes sogs sbrel /
gsol 'debs kyi skabs spro na rang gi rtsa ba'i bla ma de nyid kyi gsol 'debs rigs gang shes bya zhing grangs gsog
/bzlas pa /
oM gu ru badzra satwa sid+d+hi AHhU~M/
zhes sbyar ro //
bla mchod man nga~Xg zab mo'i khrigs //
byin rlabs mthu dba~Xng bdud rtsi'i char //
rgyun bzang cho~Xs mthun nye gnas kyi //
snying gi dpa~Xl be'u gang phyir spel //
dge 'dis mi 'gyur mchog bde yi //
dngos grub bla na med pa de //
myur thob rdo rje 'dzin pa yi //
rgyal thabs mchog la dbang bsgyur shog
/ces pa rang gi nye bar gnas pa a nan+ta ma ti'i nyams len du rgan po d+harmA shrIs ched du brjod pa'o //
slar yang rtsa ba'i bla ma spyi la sbyar chog pa'i dbang du byas te bla ma rdo rje sems dpa'i rnam par bsgoms nas mchod pa'i tshul sogs gsal byed cung zad mtsho skyes bla ma dgyes pa'i 'bangs mkhyen brtse'i dbang pos bris pa dge legs mchog tu gyur cig
/mang+ga laM b+ha ban+tu //

//
