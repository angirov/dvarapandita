rgya gar skad du :
ro dan+ti ka pra yo ga rA dza :
bod skad du :
bcud len rab tu sbyor ba'i rgyal po :
'phags pa 'jam dpal la phyag 'tshal lo :
rtsa ba'i sman rtag tu ngu dang :   khyor gang /
cong zhi dang :    khyor gang /
dbang lag dang :   nyi shu tsam /
bu ram smug po   lnga /dang :
sbrang dang :    khyor gang tsam /
g.yag rgod kyi rkang mar dang :   gang rnyed /
mdzo mo yar ma'i mar dang :   khyor ba do tsam /
de rnams sbyar na gzhon nu lha'i lus lta bur 'gyur ro :
mgyogs pa ri dwags 'dra bar 'gyur ro :
rtsal stobs po che dang 'dra bar 'gyur ro :
lo stong thub bo :
1yang rtag tu ngu'i bcud len la :
ro dan+ti mon nas byung ba khyor gang /   sman rtsa ba dang lo mar bcas pa btus la grib skam byas pa zhib par btags la :
'bri mar   sum gnyis /sbrang rtsi   sum cha /bu ram :
cong zhi :
de lnga sbyar nas zla ba drug zos na skra dang sen mo brjes nas gzhon pa lha'i bu ltar 'gyur ro :
lus rdo rje ltar 'gyur ro :
lo nyis stong 'tsho :
rtag tu ngu /   til mar dang sbyar nas zla drug zos na :
dbang po ngar dang ldan zhing :
nub gcig la yang lan drug cu spyod nus so :
lus stobs che :
gzi mdangs nyi ma dang 'dra :
bya rog ltar mig rno :
phag ltar rna ba gsang :
rta bas mgyogs :
lo bdun stong 'tsho bar 'gyur ro :
2rtag tu ngu /   nA ga ge sar dang :
mu zi dang :
mar dang sbyar nas zla ba drug zos na :
lus stobs che :
kha dog gser 'dra bar 'gyur ro :
lo lnga stong 'tsho'o :
mo thams cad kyi yid du 'ong bar 'gyur ro :
3rtag ngu /   dri chen dang :
byang sems dang :
sbrang rtsi dang mar sbyar nas zla ba drug zos na rnam snang dang 'dra bar 'gyur ro :
lus kyi ba spu'i bu ga thams cad nas gdung sha rI ram 'byung bar 'gyur ro :
rnam snang skam po dang bsres nas zhib par btags te rdza phor mi bskyod pas bkang ba'i nang du blugs nas skams pa dang rtag tu ngu'i khu ba dang nyungs dkar gyi mar khu dang sbyar nas rna bar rtag tu blugs na :
skra dkar dang gnyer ma spangs nas skra mthon mthing 'khyil pa 'dra ba shin tu mdzes par 'gyur ro :
lo dgu stong 'tsho bar 'gyur ro :
rtag tu ngu dang gla rtsi sbyar ba :
zla ba drug zos na :
dpag tshad du gla rtsi'i dris khyab par 'gyur ro :
rtag tu ngu'i khu ba dang ba glang gi sha dang sbyar nas mar gyi nang du 'tshod kyin zos na mi bcu'i stobs dang ldan par 'gyur ro :
bcud len gyi rgyal po'o :
bkra shis par gyur cig :
