gshin po 'drer mi 'ong ba'i shog dril gsal bar byas pa bzhugs so //
na mo gu ru /
deng sang dus dbang gi gshin 'dre zer ba mang tsam snang yang don du za 'dre shi gshed kyis gshin po de'i bla 'phrogs pa'i bla de dngos sam /
des brdzus pa lta bu'i rigs ma gtogs /
rnam shes dngos gshin 'drer skye ba mi 'thad snyam /
gang ltar gter mdzod nang du yod pa'i shog dril de gsal kha can zhig mi 'dug
/'ol tshod tsam bgyis na /
thog mar rang nyid yi dam gang rung gi bdag bskyed sngon du btang /
ling+ga zer ba gshin po'i gzugs kyi snying gar nr-i yig gi mthar /
ming rus rnam shes bla dang bcas pa rten 'dir khug cig
/ces bris pa de mgo mjug ldog par g.yon nas g.yas su dril /
dri rten dang lhan cig tshon skud lta bus dkris /
lho sgo ltar gyi 'gugs gzhug blo ma khel bar du bskyar /
de nas badzra gu rus brlab pa'i sAts+tsha'i nang du bcug la /
sAts+tsha brdab cing gu rur krong gi dmigs pa byed /
slar de nyid /
mdun du trAM las rin po che'i mchod sdong byang chub chen po'i rnam pa can /
de'i bum nang du gu ru pad+ma chu dar sngon po'i   dar sngon spyi 'gre /
mchan /na bza' can /
sha ba'i yib zhu   sku tshab phyag tsha'i dbu zhwa de 'dra yin /
mchan /gsol ba /
phyag g.yas b+han+d+ha kha sprad pa'i nang du /
dmigs yul gyi rnam shes bla dang bcas pa bsrung zhing /
g.yon thod pa kha sprad pa'i bar du /
za 'dre shi gshed rnams phye mar 'thag pa'i skur gsal ba'i /
gnas gsum 'bru gsum gyi 'od kyis ye shes pa spyan drangs /
dam tshig par bstim /
nyer spyod dang gtor ma sngags tsam gyis 'bul /
hrIH
ma bcos spros bral lta bu'i bstod pa bya /
gong gi dmigs pa gtso bor bton la /
bzlas pa bya /
mthar bsam pa lhun grub ma'i mtha'i /
gzhan yang las dang rkyen gyi dbang gyur te :
'khrul snang dngos por zhen cing sdug bsngal na :
yid gnyis the tshom med par gsol ba 'debs :
gu ru bde chen rgyal po'i ngo bo ste :
sdug bsngal 'khrul pa rtsad nas gzhig par byed :
o rgyan pad+ma 'byung gnas la gsol ba 'debs :
bsam pa lhun gyis 'grub par byin gyis rlobs :
zhes pa ci mang sogs kyis gsol ba drag tu btab /
mthar ye d+harmAs rab gnas kyi dmigs pa mi bsdu bar brtan par bzhugs /
sgrub pa bka' brgyad zer yang /
ma mgon sogs chos skyong spyi'i gtor 'bul dang phrin las bcol /
dge bsngo bkra shis bcas kyis grub par byas pas 'thus snyam /
zhes pa 'di'ang sha brag bla ma karma gzhan phan gyis bskul ngor /
karma pa'i mtshan 'dzin mkha' khyab rdo rjes bris pa dge legs 'phel ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
