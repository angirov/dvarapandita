@#//
bcom ldan 'das phyag rgya zil gnon gyi las byang rdo rje'i me phreng zhes bya ba bzhugs so //
bcom ldan 'das phyag rgya chen po zil gyis gnon pa'i las byang rdo rje'i me phreng zhes bya ba /
bla ma dang 'jam dpal rdo rje rab tu khros pa la phyag 'tshal lo /
khams gsum nyon mongs gshin rje'i dpung tshogs kun //
gnyis med ye shes rdo rjes rab bcom nas //
bde chen 'gyur med 'khor 'das phyag rgya kun //
zil gnon bcom ldan khro bo'i rgyal por 'dud //
gdod ma'i rang bzhin phyag rgya che //
sgrub byed rim pa dngos gzhi'i khrigs //
rgyud gzhung grub pa'i zhal lung bzhin //
snying por dril te 'dir bshad bya //
dbang thob cing dam tshig la gnas pa'i sngags pa rang gzhan gyi don sgrub pa la snying stobs mchog tu gyur pas //
dben zhing mthun pa'i gnas su rten dgram zhing /
mchod gtor sogs dam tshig gi yo byad rnams tshogs par bshams nas rnal 'byor la 'jug par bya'o //
de'i rim pa ni /
sngon 'gro
/dngos gzhi /
rjes kyi bya ba dang gsum las /
dang po sngon 'gro la'ang /
skyabs sems tshogs gsag mtshams gcod dang //
bshags pa dam bca' byin 'beb bya //
mchod pa byin gyis brlab dang bdun //
dang po ni /
skyabs su 'gro ba dang sems bskyed pa ste spyi ltar bya'o //
gnyis pa ni /
rang nyid skad cig gis 'jam dpal khro bo'i skur gsal ba'i snying gar pad nyi la gnas pa'i hU~M yig nag po de las byung ba'i 'od zer gyis bla ma dang 'jam dpal khro bo'i dkyil 'khor gyi lha tshogs thams cad mdun gyi nam          mkhar badzra sa mA dzaHsa sad pa'i spyan sngar /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
zhes lan gsum la sogs pa brjod nas dzaHhU~M baM hoHsa tshogs zhing rnams rang la bstims te tshad med bzhi spyi dang mthun par bsgom /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
zhes pas chos thams cad stong pa nyid du ro gcig par blta'o //
gsum pa ni /
stong pa nyid kyi ngang las rang nyid zil gnon phyag rgya chen po mthing dkar dmar ba'i zhal gsum phyag drug pa /
g.yas gsum 'khor lo ral gri rdo rje /
g.yon gsum be con gtun shing sdigs mdzub /
dur khrod rol pa'i chas can /
ye shes kyi me dpung 'bar ba'i klong na bzhugs pa'i thugs kar nyi ma la gnas pa'i hU~M yig sngon po /
de las khro bo'i sprin rab 'byams 'phro bar bsam zhing /
hU~M/
bdag nyid khro rgyal thugs ka nas //
mthing nag hU~M gi 'od zer las //
stong gsum khro bos rab gang zhing //
rngam sgras 'jig rten kun khyab pas //
gdug pa g.yo 'gul ming yang med /
khro rgyal mtshon cha me 'od 'bar //
'bar ba'i mtshams las ma 'da' zhig
/hU~M bzhi pa dang /
phaT raM/
e raM/
dz+wa la raM/
zhes brjod pas /
khro bo dang mtshon cha rab tu 'bar ba'i me dang bcas pa'i srung ba'i gur khang gis phyogs kun khyab par bsam mo //
bzhi pa ni /
tshogs zhing sngar ltar sad pa'i spyan sngar /
hU~M/
dmigs med mkha' ltar dag cing khyab pa'i sku
/rang rig ye shes klong du ma gyur cing //
rtags dang mtshan ma myur du ma phyin pas //
zil gnon lha tshogs thugs dang ci 'gal ba /
khro gtum thugs rje can la bzod par gsol //
don dam ngang la dge sdig gnyis med kyang //
de ltar ma rtogs gzung 'dzin dbang gis ni //
nyams chag 'gal 'khrul gyur pa ci mchis pa //
gnong 'gyod mos pa'i sems kyis mthol lo bshags //
zhes dang yi ge brgya pa lan mang du bzla'o //
lnga pa ni /
hU~M/
bdag ni deng nas byang chub sems bskyed de //
bsnyen sgrub ting 'dzin sngags dang phyag rgya yis //
gsang sngags zab mo'i spyod pa mthar dbyung zhing //
bla med byang chub bsgrub par dam bca' 'o //
drug pa ni /
hU~M/
rtog med spros bral chos kyi dbyings nyid las //
stong pa'i chos nyid ye shes rang snang ba //
'jam dpal khro bo zil gnon 'khor bcas kyis //
dbang dang byin rlabs mthu rtsal dngos grub stsol //
zhes pas mkha' khyab kyi dkyil 'khor thams cad bdag dang gnas yo byad thams cad la thim nas byin gyis brlab par bsam la /
spos dang rol mo'i sgra sbyar zhing /
hU~M hU~M hU~M zhes pas byin bsdu'o //
bdun pa ni /
bdag gi thugs ka nas raM yaM khaM 'phros pas ye shes kyi me rlung chur gyur pas mchod rdzas dngos 'dzin nyes skyon thams cad bsregs gtor sbyangs te stong par bsams pa ni spyi'i sbyang ba'o /
khyad par sman phud /
stong pa'i ngang las a las byung ba'i thod pa'i snod du sha lnga bdud rtsi lnga la hU~M yig dkar pos mtshan pa de las 'od zer 'phros pas 'khor 'das kyi bdud rtsi thams cad bsdus nas zhu ba las ye shes kyi bdud rtsi'i rgya mtsho chen por gyur /
oM AHhU~M sarba pany+tsa a mr-ita hU~M hrIHThAH
zhes lan bdun brjod /
rten gtor /
stong pa'i ngang las /
gtor snod b+h+rU~M las dur khrod kyi gzhal yas khang chen por gtor rdzas zil gnon lha tshogs 'dod yon gyi lha mos bskor bar bsam zhing /
mchod gtor rkyang pa la /
gtor snod b+hany+dza 'bar bar /
gtor rdzas oM AHhU~M zhu ba las 'dod yon gyi phung po zad mi shes pa'i longs spyod kyi gter du gyur par bsams te /
gnyis char sbrel ba'am rkyang pa gang la'ang /
oM AHhU~M ma hA ba lin+ta te dzo ba lin+ta ba la ba te gu h+ya sa ma ye swA hA/
lan gsum brjod /
rak+ta stong pa'i ngang las a las byung ba'i thod par /
raM las nyi ma'i steng du ra yig zhu ba las rak+ta'i rgya mtsho rba klong 'khrug pa la /
khams gsum gyi rak+ta thams cad bsdus shing thim par bsam la /
oM AHhU~M ma hA rak+ta dz+wa la maN+Da la hU~M hrIHThAH
zhes lan gsum brjod /
mchod pa thun mong ba rnams /
a las b+hany+dza'i snod du /
a d+hU pu A gan nai sha rnams zhu ba las phyi nang gsang ba'i mchod pa'i dngos po 'dod yon gyi rnam pa ma tshang ba med par 'char bas nam mkha' gang bar bsam zhing /
oM A ha ra A ha ra sarba bid+yA d+hA ra pU dzi te na maHsa man+ta bud+d+hA nAM ga ga na khaM sa ma ye swA hA/
oM shrI badzra rA ga d+hU pe d+hU/
puSh+pe pu /
A lo ke hrIH
gan+d+he gan /
nai bid+ya nai /
shab+da AHhU~M/
zhes brjod cing rol mo bya'o //
gnyis pa dngos gzhi la /
lha bskyed spyan 'dren bzhugs su gsol //
phyag mchod bzlas pa bstod bskul bdun //
dang po ni /
a+yai a+yai a+yai /
a+ye nyid stong pa chos 'byung ste //
ma skyes 'gag pa med pa las //
rang bzhin gnas pa dran par bya //
e yi pho brang zla gam gsum //
thod pa'i mkhar bzhi 'khor lo brgyad //
lcags mkhar bcu gnyis bar khyams bzhi //
sgo bzhi rta babs brgyad dang ldan //
'obs chen bcu drug rdo rje'i gur //
byas pa med par lhun gyis grub //
bshig pa med par ngang gis stong //
phyi dang nang med kun tu nang //
klu 'bum gnyan khri sa bdag stong //
phyogs skyong ru dra ma he brgyad //
nyi zla pad+ma brtsegs pa'i gdan //
lhun gyis grub pa'i dkyil 'khor du //
rgyu dang rkyen las ma bskyed par //
rig pa chu las nya 'phar tshul //
drug pa rdo rje 'chang chen po //
rgyal ba kun gyi spyi gzugs can //
mthing nag zil gnon dregs pa 'dul //
dbu gsum phyag drug zhabs bzhi bgrad //
g.yas dkar g.yon dmar dbus mthing zhal //
'khor lo ral gri rdo rje g.yas //
be con gtun shing sdigs mdzub g.yon //
rigs lnga'i khro bos dbu la brgyan //
dpal gyi chas rdzogs dur khrod brgyan //
yum ni gnyis med chos kyi dbyings //
mthing nag tsit+ta b+han dmar stobs //
ye shes bzhi yi sprul pa las //
thugs kar   me long ye shes /   ya ma rA dza ni //
smug nag 'khor lo tsit+ta 'dzin //
ya ma'i thugs kar   mnyam nyid ye shes /   dregs pa'i bdag
/ljang nag rdo rje snying phreng 'dzin //
dregs pa'i thugs kar khyams khang steng //
bya grub ye shes /   'jigs byed chen po thur du blta //
lto na srid gsum tshe srog 'chang //
spyi gtsug   sor rtog ye shes /   mkha' lding gdug pa 'dul //
dkar po zil gnon ro nye za //
phrag gong smug nag 'jigs pa'i khyung //
sog khar stag mo ro la rngams //
nu khar seng+ge ral pa sprug
/sta zur dug sbrul kha rlangs 'byin //
ri rab lta bur brjid pa yi //
sku la khro rgyal bcu po rdzogs //
zla gam gsum la sprul pa gsum //
sku sprul 'chi bdag bye ba sngo //
gsung sprul srog bdag dmar po brjid //
thugs sprul tshe bdag mgo dgu pa //
phyi rim thod pa'i mkhar bzhi la //
gshed po ya ma rA dza dang //
srin po myos byed 'bar ba dang //
klu bdud Ar+Ya me ru dang //
gnod sbyin ral pa tshar dgu bzhi //
de yi phyi rim rtsibs brgyad la //
phyogs bzhi la ni mon pa bzhi //
mtshams bzhi la ni bdud bzhi ste //
de dag yum dang bcas pa 'o //
phyi rim lcags mkhar bcu gnyis la //
las kyi 'chi bdag bcu gnyis gnas //
de yi phyi rim bar khyams la //
pho gshed mo gshed la sogs pa'i //
sha za kiM kang ma mo'i tshogs //
sgo bzhi ru ni rgyal po dang //
mgon po bdud dang gnod sbyin bzhi //
phyi rol 'obs chen bcu drug la //
'obs srung chen po bcu drug gnas //
de ltar de dag thams cad kun //
sems nyid stong pa'i cho 'phrul te //
chos nyid dbyings las shar bas na //
bar snang khams kyi 'ja' tshon nam //
me long nang gi gzugs brnyan bzhin //
snang la rang bzhin med par gyur //
gnyis pa ni /
rang gi thugs ka'i 'od zer gyis 'jam dpal khros pa'i dkyil 'khor gyi lha tshogs thams cad rjes su bskul bar bsam zhing /
a+yai /
mi rtog ngang las thugs rje'i sku
/sangs rgyas sku lnga'i bdag nyid can /
khyab bdag ye shes lnga yi bdag
/zil gnon lha tshogs dbyings nas bzhengs //
badzra sa mA dzaH
zhes rdo rje bsdu ba'i rgya dang bcas pas snyan gsan dbab la /
hU~M/
dad pa dang ni dam tshig gis //
tshur gshegs khro rgyal gshin rje'i gshed //
gdug pa'i dgra bgegs bsgral ba'i phyir //
thugs dam dbang gis gshegs su gsol //
zil gnon sku yi g.yon phyogs na //
yum chen gsod byed rgyal mo yang //
ma mo yongs kyi gtso mo ste //
thugs dam dbang gis gshegs su gsol //
zil gnon sku yi dkyil 'khor nas //
ya ma rA dza gshegs su gsol //
ya ma'i thugs kyi dkyil 'khor nas //
phyag na rdo rje gshegs su gsol //
dregs pa'i thugs kyi dkyil 'khor nas //
rus sbal khros pa gshegs\u0f8e
zil gnon dbu yi gtsug rum nas //
bya khyung rgyal po gshegs\u0f8e
khams gsum zil gyis gnon mdzad pa'i /
khyung chen smug nag gshegs\u0f8e
nyams pa'i sha khrag gsol mdzad pa'i //
stag chen rngam pa gshegs\u0f8e
gdug pa zil gyis gnon mdzad pa'i //
seng chen brjid pa gshegs\u0f8e
mdze shu rkang nad 'joms mdzad pa'i //
dug sbrul nag po gshegs\u0f8e
zla gam dbang gi gzhal yas nas //
sprul pa rnam gsum gshegs\u0f8e
pho brang phyogs bzhi'i thod mkhar nas /
gshed po bzhi rnams gshegs\u0f8e
'khor lo 'bar ba'i rtsibs steng nas //
mon pa bzhi dang bdud po bzhi //
yum gyi tshogs bcas gshegs\u0f8e
lcags mkhar 'bar ba bcu gnyis nas //
'chi bdag bcu gnyis gshegs\u0f8e
pho brang phyogs bzhi'i sgo bzhi nas //
sgo ba bzhi rnams gshegs\u0f8e
sgrol ging las gshin pho nya'i tshogs //
bye ba sa ya gshegs su gsol //
e ka he dun ya ma snying khrag ra ma tsa ya e h+ye hi dzaHhU~M baM hoH
zhes rol mo'i sgra dang bcas pas spyan drangs pas mkha' la sprin gtib pa bzhin byon par bsam mo //
gsum pa ni /
a+yai /
'khor lo 'bar ba'i lte ba la //
dug gsum yi dwags ma he dang //
phyogs skyong pad+ma nyi zla'i gdan //
lhun gyis grub pa'i dkyil 'khor du //
brkyang bskum tshul gyis brjid par bzhugs //
sprul pa gsum sogs 'khor gyi tshogs //
grangs med rnams kyang dkyil 'khor 'dir //
dngos grub sgrub dang 'gro don phyir //
mi 'gyur brtan par bzhugs su gsol //
e ka he dun ya ma snying khrag ra ma tsa ya sa ma ya tiSh+Tha badzra /
zhes bzhugs su gsol /
bzhi pa ni /
thams cad sku gsung thugs bdag nyid //
yon tan ma lus kun ldan pa'i //
phyag rgya chen po zil gnon lha //
'khor dang bcas la phyag 'tshal lo //
e ka he dun ya ma snying khrag ra ma tsa ya a ti pU hoH
pra ti dza hoH
na maHsarba ta thA ga ta ma hA yo gi nI a la la hoH
zhes dang /
lnga pa mchod pa la bzhi las /
dang po sman mchod ni /
hU~M/
rang byung gdod nas rnam par dag
/rtsa brgyad stong las sbyar ba'i sman //
rigs lnga dam tshig lnga yi dngos //
ye shes lnga rdzogs sgrub pa'i rdzas //
rgyud drug sems can kun sgrol ba'i //
dug lnga sel ba'i bdud rtsi 'di //
rtsa brgyud bla ma yi dam lha //
phyag rgya zil gnon 'khor bcas la //
dam rdzas bdud rtsi'i mchod pa 'bul //
bzhes nas mthu dbang dngos grub stsol //
oM na maHsarba ta thA ga ta ma hA pany+tsa a mr-ita kha raM khA hi /
zhes dang /
gzhan yang bla brgyud dang /
lha so so'i mtshan rkang thon du sbyar nas kyang mchod pa'i mthar /
oM AHhU~M/
rdo rje lce yi dam tshig la //
rdo rje can gyi 'bru gsum bsgom //
bdud rtsi lnga dang sbyar ba'i sman //
zos na sku gsung thugs thob 'gyur //
oM sarba ta thA ga ta kA ya sid+d+hi oM/
wA ka sid+d+hi AH
tsit+ta sid+d+hi hU~M/
zhes dngos grub blang /
gnyis pa gtor ma'i mchod pa ni /
a+yai /
zhing bcu bsgral pa'i sha rus rnams /
khrag chen dag dang sbyar ba yi //
dmar gyi gtor ma'i mchod pa 'di //
zil gnon 'khor dang bcas la 'bul //
e ka he dun ya ma snying khrag ra ma tsa ya ma hA ba liM ta pU dza khA hi /
zhes phul la /
slar ma hA pany+tsa a mr-ita sogs kyis bdud rtsi gtor ma la lan gsum sbran te gsang bsnan mchod pa'ang bya'o //
gsum pa rak+ta'i mchod pa ni /
a+yai /
nyon mongs chags pa rtsad gcod phyir /
khams gsum gdug pa bsgral pa'i khrag
/dmar chen rak+ta'i mchod pa 'di //
zil gnon 'khor dang bcas la 'bul //
e ka he dun ya ma snying khrag ra ma tsa ya ma hA rak+ta kha raM khA hi /
zhes mchod /
bzhi pa thun mong gi mchod pa ni /
hU~M hU~M/
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
oM A ha ra A ha ra sarba bid+yA d+hA ra pU dzi te /
oM shrI badzra rA ga d+hU pe d+hU/
puSh+pe pu /
A lo ke hrIH
gan+d+he gan /
nai bid+ya nai /
shab+da sha
/na maHsa man+ta bud+d+hA nAM ga ga na khaM sa ma ye swA hA/
zhes spyir mchod do //
drug pa 'dzab bzla ba ni /
rang gi thugs kar nyi ma'i steng du hU~M yig mthing ga sku'i sngags kyis bskor ba las 'od zer 'phros pas sdig sgrib thams cad sbyangs par bsam la /
e ka he dun ya ma snying khrag ra ma tsa ya /
zhes pa phyi skor sku'i bzlas pa'o //
bdag gi ljags kyi rtse mo las 'od zer me yi tshwa tshwa ltar 'phros pas las ngan bag chags thams cad bsreg par bsam la /
e myags ya rngubs mug shag ka dun /
zhes pa nang skor gsung gi bzlas pa'o //
thugs ka'i hU~M la sngags kyi phreng bas bskor ba'i 'od zer gyis sdig sgrib thams cad bsreg par bsam la /
e dun ka yaM/
zhes gsang skor thugs kyi bzlas pa'o //
bdag nyid zil gnon phyag rgya chen po'i thugs rin po che'i gur khang du nyi ma'i gdan la ya ma rA dza /
de'i thugs kar nyi ma la gnas pa'i hU~M yig sngags kyi phreng bas g.yas su bskor ba las 'od zer 'phros /
ye shes sems dpa'i zhal nas 'thon /
ljags dang dung khang sngags phreng bskul nas mgal me ltar 'khor bas sgo gsum gyi sdig sgrib sbyangs /
'od zer phyir 'phros pas rgyal ba rnams kyi thugs dam bskul /
byin rlabs dang dngos grub thob /
slar yang 'od zer 'phros pas sems can thams cad kyi sdig sgrib sbyangs /
gdug pa can rnams tshar bcad nas mthu stobs dang gzi brjid tshur 'dus pa las ba spu'i bu ga thams cad khro chung mang pos go mtshams med par gtams te gzhom med rdo rje'i skur gyur par bsam zhing /
oM a+yai a+yai a+yai /
a kro te ka ya mAn+ta ka ya ma ye /
kA la rU pa ka pa ye /
hrIHSh+Ti a pa ye /
a a ne a ne /
u u ne u ne /
du du ne du ne /
a i u e o aM/
ra rI la lI/
du ru ye /
bya tsa ye /
siM ha ye /
hr-i da ye /
b+hi ta ye /
tsit+ta ye /
ha la ye /
mu ka ye /
u u ne /
u u ne /
byi tri ta /
a a nan /
ya ma rA tsa /
ya ma rak+sha /
ya ma raka a /
ya ma rak+Sha /
be tA li /
kro tI shwa rI/
ma ma e ka tsA ti /
de ma kha la bam ril /
ru lu ru lu /
shrI badzra kro d+ha /
ya ma karma ro Sha Na /
kro d+hA tsaN+Da rak+sha mon ta /
AHhU~M dzaH
zhes yang gsang drag po'i sngags rgod de ci nus bzla /
stong tshigs kyi mchod pa yang spyi ltar bya'o //
bdun pa bstod pa bya ba ni /
a+yai /
chos nyid skye ba med pa las //
spros bral bde chen dag pa'i sku
/rang bzhin gnyis med dga' ba'i gsung //
ma sgrib don dam rdzogs pa'i thugs //
sku gsung thugs nyid rnam dag gis //
mtha' yas 'gro ba'i don mdzad pa /
khro rgyal 'dus pa kun gyi gtso //
phyag rgya zil gnon la phyag 'tshal //
dbyings las ye shes rig par shar //
rang bzhin lhun grub phyag rgyar gsal //
gtso bo'i thugs dam skong mdzad pa //
gsod byed rgyal mo la phyag 'tshal //
zil gnon thugs kyi dkyil 'khor nas //
thugs kyi sprul pa mngon phyung pa //
sde brgyad kun gyi sbyor ba 'joms //
ya ma rA dza la phyag 'tshal //
ya ma'i thugs kyi dkyil 'khor nas //
thugs kyi sprul pa mngon phyung pa //
phrin las sna tshogs rdzogs mdzad pa'i //
gsang bdag chen po la phyag 'tshal //
dregs pa'i thugs kyi dkyil 'khor nas //
thugs kyi sprul pa mngon phyung pa //
dug lnga rtsad gcod 'byung lnga skem //
rus sbal khros pa la phyag 'tshal //
zil gnon dbu yi gtsug rum nas //
thugs kyi sprul pa mngon phyung pa /
khams gsum zil gyis gnon mdzad pa'i //
bya khyung rgyal po la phyag 'tshal //
zil gnon sku yi dkyil 'khor nas //
thugs kyi sprul pa mngon phyung pa //
sde brgyad dregs pa kun gyi gshed //
rgyan gyi lha brgyad la phyag 'tshal //
sprul pa rnam gsum gshed po bzhi //
mon bzhi bdud bzhi yum dang bcas //
'chi bdag bcu gnyis sgo srung bzhi //
dkyil 'khor lha tshogs rnams la bstod //
gsum pa rjes kyi rim pa la //
tshogs mchod brtan ma dkyil 'khor bsdu //
bsngo zhing rgyun gyi spyod lam mo //
zhes pa'i dang po tshogs mchod las //
bsham zhing byin gyis rlob pa ni /
tshogs rdzas rnams bshams la bdud rtsi gtor te /
oM sarba dra byam sho d+ha ya hU~M phaT/kyis bsang /
raM yaM khaM gis sbyang /
stong pa'i ngang las tshogs gzhong b+hany+dza 'bar ba'i snod du tshogs rdzas 'dod yon gyi phung po zad mi shes pa'i longs spyod kyi gter du gyur par bsam la /
gtor sngags sam /
'bru gsum gyis byin gyis brlab /
tshogs zhing spyan 'dren ni /
hU~M/
dad pa dang ni dam tshig gis //
tshur gshegs tshur gshegs khro bdag gtso //
rab tu mi bzad 'jigs pa'i tshogs //
tshogs kyi longs spyod chen po la //
gtum rngams 'khrugs pa'i tshul gyis gshegs //
ya ma kro ta sa ma ya dzaHdzaHhU~M baM hoH
zhes pas spyan drangs la /
tshogs phud cha gsum mam bzhir spros te /
dang po mchod pa ni /
hU~M/
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
e ka ya ma kro d+ha ga Na tsakra pU dza khA hi /
zhes mchod /
bar pa ni /
hU~M/
phyag rgya zil gnon 'khor bcas dgongs su gsol //
bdag cag sgo gsum ma rig dbang gyur pas //
'dod khro gti mug dbang gis nongs bgyis pa //
gnong zhing 'gyod pas bshags so tshangs par stsol //
zhes dang yig brgya bzlas pas bshags /
tha ma bsgral stob ni /
ling+ga logs su bcas pa med na /
tshogs zan gyi 'dod yon lha mo bsdus la /
a+yai ring tshar gcig gis sprul pa spro /
bden pa'i stobs brjod pa sngon du 'gro bas /
nr-i dzaHtri dzaHdzaHhU~M baM hoH
pra be sha ya phaT/
A be sha ya AH
a+yai /
gru gsum e yi snod nang du //
bdud rtsi lnga 'am zas lnga la //
mtshan ma ming du bcas par bya //
gtum rngams 'khrugs pa'i lha tshogs kyis //
dgra bgegs dbang po bkug la bstims //
phur bus thobs la mtshon chas gtubs //
a+yai /
zil gnon lha tshogs 'khor bcas kyi //
thugs dam chen po'i dus la babs //
gang la bya ba khyod shes kyis //
dmigs pa gang yin myur du sgrol //
zhe sdang dregs pa'i sbyor ba choms //
rtsa rgyus khrag dang bla mtsho skoms //
srog lus dbang po'i dwangs snyigs phyes //
lus srog dbang po'i rten dang phrol //
'byung ba rnam shes bkrag mdangs sdus //
sdang ba'i dgra dang gnod pa'i bgegs //
mngon spyod tshul bzhin sgrol bar mdzod //
e myags ya rngubs mug shag ka dun nr-i tri srog la hur thums dzaHrtsa khrag snying thums ril raM shag rbad /
dgra bo'i tsit+ta pre ta shag dzaH
srog la hur thums rbad /
e ka he dun ya ma snying khrag ra ma tsa ya /
dgra bo a mu ka srog la thums rmugs b+h+yo /
srog la kham shag b+h+yo /
srog la breng shag b+h+yo /
srog la yaM shag b+h+yo /
dgra bo'i srog mA ra ya rbad /
dgra bo'i srog la satwaM b+ha ya nan /
zhes bsgral pa'i sha khrag bdud rtsir sbar ba zhal du stob la /
a+yai /
phyag rgya zil gnon 'khor bcas la //
bsgral ba'i zhing bcur gyur pa 'di //
bdud rtsir bsgyur nas 'bul lags kyis //
gti mug sha yi ngo bo zo //
'dod chags khrag gi mtsho la thungs //
zhe sdang rus pa'i ri bo choms //
nga rgyal mkhris pa rtsad nas chod //
phrag dog don snying zhal du gsol //
phung po lnga dang 'byung ba lnga /
khams dang skye mched ma lus pa //
'bar ba gshin rje'i zhal du stobs //
bstan pa bsrung phyir bzhes su gsol //
ma hA mAM sa /
ma hA rak+ta /
ma hA tsit+ta /
ma hA ba su ta /
ma hA go ro tsa na /
ma hA kiM ni ri ti khA hi /
zhes bstab pa bya /
de nas brda dang brda'i 'bul len byas nas rnal 'byor pa rnams tshogs la rol /
lhag ma rnams snod gcig tu bsdus pa'i dme gtor dang /
sngar gyi gtsang lhag bcas so sor bkod bdud rtsis bran la /
oM AHhU~M hoH
zhes byin gyi+is brlabs la 'dod rgyal gyi rgya bcings te /
oM Tak+ki rA dza hU~M dzaH
zhes pas mgron rnams spyan drang /
nam mkha' lding gi rgya bcings te /
oM many+dzu kro d+ha dz+nyA na duSh+TAn sarba ban+d+ha ya phaT/
zhes zil gyis mnan te he ru ka'i dam rgya bcings te /
sa ma ya du mAn+ta ka ra na phaT/
ces dam bsgrags be con gyi rgyas /
ya ma ye hrIHSh+Ti sa ma ya phaT/
ces dam tshig bstan /
phud lhag bsre /
kha phrus btab nas pra brtags la /
hU~M/
dme gtor sman dang zhing bcu'i sha rus dang //
bdud rtsi byin nas phyag rgya sbrel byas te //
log rtog dbang gis 'dzin pa'i zhing bcu la //
mngon spyod rtags kyi phrin las 'di spyod cig
/oM uts+tshiSh+Ta ba liM ta kha kha khA hi /
ma hA pany+tsa a mr-ita khA hi /
ma hA rak+ta khA hi /
lhag sdud kyi dam tshig la gtogs pa'i mkha' 'gro dam can rgya mtsho'i tshogs 'khor dang bcas pa rnams lhag ma'i dam tshig 'dis tshim zhing dgyes par gyur nas /
sangs rgyas kyi bstan pa srungs sogs kyis phrin las gsol nas /
ya hi gats+tshas rang gnas su gshegs par bsam la rol mo dang bcas pas gtor ma phyir bskyal lo //
gnyis pa brtan ma bskyang ba ni /
phyi rol du brtan ma'i gtor ma bdud rtsis bran pa /
'bru gsum gyis byin gyis brlabs la /
hU~M/
bod khams skyong bar khas blangs brtan ma'i tshogs //
bdag nyid chen mo la sogs bdud mo bzhi //
gangs kar sha med la sogs gnod sbyin bzhi //
kong btsun de mo la sogs sman btsun bzhi //
brtan skyong chen mo bcu gnyis 'khor dang bcas //
sngon tshe ji ltar dam bcas ji bzhin du //
mchod gtor 'di bzhes bcol pa'i phrin las mdzod //
ces dang /
ma hA pany+tsa sogs kyis kyang mchod la /
ya hi gats+tshas gshegs su gsol /
gsum pa dkyil 'khor bsdu ba ni /
zor sgrub sogs mdun bskyed dang 'brel ba la ni gtang rag gi mchod pa bstod pa bzod gsol rnams bya zhing /
bdag bskyed rkyang pa la ni de dag ma byas kyang rung mod gang ltar yang /
hU~M hU~M hU~M/
gzhal yas rtsa ba'i lha lnga rgyan lha brgyad //
gtso bo zil gnon nyid kyi thugs kar bsdu //
zil gnon nyid kyang dmigs med chos kyi dbyings //
'khor rnams rang rang gnas su las la gshegs //
badzra muH
e ka he dun ya ma snying khrag ra ma tsa ya /
zhes pas thun mtshams kyi skur ldang ngo //
bzhi pa bsngo ba ni /
'jam dpal dpa' bos ji ltar mkhyen pa dang //
zhes sogs so //
lnga pa shis brjod ni ji ltar rigs pa bya'o //
drug pa rgyun gyi rnal 'byor ni /
phyag rgya chen po'i ye shes nyid //
stong pa chen po'i ngang nyid las //
rang snang rol pa'i phyag rgyar gsal //
las dang sbyor ba du ma kun //
sgyu ma lhun grub rol par shar //
zhes pa bzhin spyod lam thams cad lha sngags ye shes kyi rol pa las mi 'da' bar spyad do //
srid gsum nyon mongs gshin rje'i dpung //
mthar byed 'jam dpal khro bo'i rgyal //
sgrub thabs rdo rje 'bar ba'i me //
bdud sde'i bud shing zad byed byung //
'di las dge ba gang thob des //
mtha' yas 'gro ba ma lus kun /
khams gsum dbang phyug dus kyi dgra'i //
go 'phang myur du thob par shog
/phyag rgya zil gnon tshe bdag nag po'i las byang rdo rje'i me phreng zhes bya ba 'di ni rgyun gyi nyams len la 'jug pa bde ba snying por byas te rig pa 'dzin pa 'gyur med rdo rjes chu pho spre'u'i lor sbyar ba'i yi ge pa ni mkhan chen lo tsA ba d+harma shrI'o //

//
