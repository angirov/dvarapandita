\u0f01\u0f83:
gshin rje'i gshed kyi rgyud kyi rtsa dum shog dril dang po gtsug lag dpal dge'i thugs bcud bzhugs :
:
\u0f88\u0f88\u0f88\u0f88\u0f88
yang dag pa'i skad du :
many+dzu shrI ya mAn+ta ka :
bod skad du :
'jam dpal ye shes sems dpa' snying rje chen pos gshin rje'i gshed du bzhengs pa zhes bya ba :
'jig rten 'di na gdug pa can thams cad :
de las mi bsrun gshin rje'i tshogs :
'jig rten phung bar byed du nye ba na :
rgyal bas bka' bgros 'jam dpal ye shes sems :
gdug pa 'dul phyir khro bo'i skur bstan te :
gshin rje'i tshogs btul bcom ldan nyid la 'dun :
gsang ba'i bdag pos bcom ldan khro bo'i rgyal :
bstan la gnod pa'i dgra bo sgrol ba na :
thabs ni ji ltar gsol bas mgon po yis :
snying rje ldan pa'i lag na rdo rje nyon :
bdag gi phyag rgya'i sku ni tshul bzhin bsgom :
snying po'i 'khrul 'khor stong nyid srog ldan pa'i :
mchod rten nag po'i steng 'og bar gsum na :
gshin rje'i grong khyer bkod de bstan dgra rnams :
zas su gtad pas byad po brlag par 'gyur :
mdze sgrom nang du gshin rje'i grong khyer bca':
bstan dgra bar du btsir zhing mtshon gyis bsnun :
hom gyi nang du gshin rje'i grong khyer bca':
dgra bo khar btab myur du brlag par 'gyur :
nag po rlung gi sgrom nang gshin rje'i grong :
dgra bo zas su gtad pas brlag par 'gyur :
mdun du gshin rje'i grong khyer legs bcas te :
dgra bo khrag gis bsad de zhal du bstab :
ri rab gsum 'og gshin rje'i grong khyer la :
dgra bo gnyer du gtad pas bzlog pa rmad :
phas kyi dmod pa bshigs par bya ba'i phyir :
mchog dang phag mo'i 'khor lo'i sbyor ba brtsam :
srid pa'i ri bsgyel mtshon cha'i 'khor lo bskor :
de yis bstan dgra gzer nad gri yis 'chi :
bstan pa bsrung la man ngag med thabs med :
lag na rdo rjer zungs shig ces bsgos nas :
mgon po legs so bka' drin mchog tu gyur :
ces gsol lag na rdo rje yi rang ngo :
zhes gshin rje'i rgyud kyi rtsa dum shog dril gtsug lag dpal dge'i thugs bcud pad+ma bdag la bstsal pa'o :
sa ma ya rgya rgya rgya :[ \u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril gnyis pa bzhugs :[ \u0f01\u0f83]:[ \u0f88\u0f88\u0f88\u0f88\u0f88 ]tshe bdag nag po'i sku la phyag 'tshal lo :
de yang 'jig rten 'di nyid gshin rjes phung bar gyur pa'i tshe :
rgyal ba rnams bka' bgros pas 'jam dpal ye shes sems dpas 'dul bar dgongs te 'jam dpal nyid drag po chen po'i skur bzhengs te :
lho phyogs kyi dur khrod chen por byon nas gshin rje rnams dbang du bsdus nas srog snying blangs :
de'i tshe lag na rdo rjes bstan pa'i dgra bgegs bsgral ba'i thabs ji ltar bya zhes zhus pas :
khro bo chen po'i sku phyag rgya bsgom pa stod las kyi skor dang :
smad las dgra bgegs bsgral ba'i skor rnams gsungs te :
'jam dpal rtsa rgyud dang :
sdig pa snying 'dzin gyi rgyud sogs grangs las 'das par gsungs shing :
de'i nang nas snying por bsdus pa rtsa ba dum bu'i rgyud 'di nyid yin te :
bdag nyid phyag rgya'i sku ni zhi khro'i bsnyen sgrub yan lag bzhi ldan snying po'i 'khrul 'khor dzapa? dgongs bzhi :
srog ldan ni rdzogs rim :
las sbyor mchod rten dkar nag gi nang du 'khor lo dgu rnams gshin rje'i grong khyer du bsam pa srung zlog bsad gsum gyi man ngag thams cad 'dus pa'i gcig chog gi gdams pa dang :
rlung gi sgrom ni rlung 'khor bskor ba'i man ngag dang :
mdun du gshin rje'i grong khyer bca' ba ni gtor zlog :
khrag bsad kyi gdams par gsungs pa dang :
mdze sgrom ni mdze thod nang du gtad chas bya ba dang :
srid pa'i ri bsgyel dang :
mtshon cha'i 'khor lo bskor ba dang :
mchog phag gi 'khor lo rnams mchod rten gyi khongs su 'dus pa dang :
so sor las sbyor yang rung bar gsungs :
hom du bskyed pa ni sbyin sreg gi las te :
las de rnams kyis bstan dgra brlag par gsungs pas :
lag na rdo rje rjes su yi rang ngo :
gtsug lag dpal dges pad+ma bdag nyid la gdams pas 'di ni shin tu gsang bar bya'o :
yang gsang gi shog dril gcig brgyud kho na'o :
sa ma ya rgyaHrgyaHrgyaH[ \u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril gsum pa bzhugs so :[ \u0f01\u0f83]:[ \u0f88\u0f88\u0f88\u0f88 ]tshe bdag nag po'i sku la phyag 'tshal lo :
rtsa ba'i sgrub thabs dang po zhi bar sgrub pa ni :
dben pa'i gnas su sku gsung thugs rten bkram :
phyi nang gsang ba'i mchod pa bshams la byin gyis brlabs la :
hU~M:
ma bcos stong pa'i dbyings nyid las :
hU~M gi sgra las srung ba'i gur :
pad+ma nyi zla'i gdan steng du :
mU~M las 'jam dpal ye shes sems :
dmar ser ral gri po ti 'dzin :
zhi ba'i chas brgyan skyil krung bzhugs :
gnas gsum oM AHhU~M rnams mtshan :
thugs kar zla steng mU~M yig la :
sngags kyi phreng bas g.yas su bskor :
oM wA gI shwa ri mU~M:
spro bsdus don byas snod bcud kun :
ye shes lha yi 'khor lor blta :
slar 'dus 'od gsal ngang la bsdu :
slar yang lhar gsal ba sogs zhi bar bsnyen pa'o :
gnyis pa khro bo'i nye bsnyen ni :
skyabs 'gro sems bskyed sngon song nas :
e nyid stong pa dbyings nyid las :
ma bcos longs spyod rdzogs pa'i sku :
bcom ldan phyag rgya zil gnon ni :
ha la'i mdog 'dra zhal gsum pa :
g.yas dkar g.yon dmar spyan dgu bsgrad :
dbu skra thur bcings thod rgyan can :
g.yas gsum 'khor lo rdo rje gri :
g.yon gsum be con gtun shing dang :
sdigs mdzub 'bar bas bgegs dpung brlag :
gshog brgyang dur khrod chas rnams gsol :
sbyor yum nag mo be tA li :
snying dang thod khrag 'dzin pas 'khyud :
thugs kar ya ma phyag rdor dang :
ru sbal mi zan hU~M yig bsam :
snang srid 'khor lo rtsibs stong pa :
dbus su mchod rten bum pa ru :
rgya gram rdo rje nyi zla'i dbus :
bdag nyid gsal ba'i phyi rol du :
gser gyi ga 'u rdo rje dang :
'khor lo rin chen pad+ma dang :
rgya gram ral gri sa chu me :
rlung dang nam mkha' stong nyid sgra :
bar mtshams khro bo khro mo dang :
mtshon cha rab 'bar gur du 'khrigs :
thugs ka'i hU~M yig nyi gdan la :
oM a kro te ka ya mAn+ta ka hU~M phaT:
gsal zhing brtan na sngags phreng 'khor ba'i 'od zer 'phro 'du bya :
sgrub pa ni :
mdun du dam tshig rten bris sku bsham zhing :
phrin las bzhin bdag nyid kyi lus la dkyil 'khor bkod de :
yum gyis bskul bas sku gsung thugs kyi 'od zer spro bsdus byin rlabs rnams bsdu :
sgrub pa chen por mdun du dkyil 'khor tshul bzhin bris :
dbus su thod byang kha sbyor gyi nang du dngos grub kyi rdzas rnams brub :
phyi nang gsang ba'i mchod pa bshams la :
phrin las gzhung bzhin bdag mdun dbyer med du bsgom :
ye shes kyi dkyil 'khor mdun du bsgoms pa'i lte ba'i trAM las 'od zer 'phro 'dus 'khor 'das snod bcud kyi bcud rnams bsdus nas rdzas la bstim :
dngos grub kyi rgya mtshor 'khyil bar bsam zhing skabs su 'dzab dbyangs bya zhing snang srid gshin rje rol pa'i dkyil 'khor yongs rdzogs su gsal bas 'dzab dbyangs 'brug stong ldir ba ltar bsam :
'grub pa'i rtags mtshan khyad par can byung na dngos grub blang :
mtshams grol ba sogs gzhung bzhin bya'o :
sa ma ya rgya rgya rgya :[ \u0f88\u0f88\u0f88\u0f88\u0f88]
