\u0f01\u0f83:
:rtsa gsum dgongs 'dus zab mo gter gyi mdzod las :
gsol 'debs rgyud bskul gyi bkol byang bzhugs :
rtsa gsum yongs 'dus lha la 'dud :
rig 'dzin bla ma'i lha tshogs kyi :
thugs dam dbyings nas bskul ba las :
byin rlabs mngon sum 'byung ba'i phyir :
bsnyen sgrub kun gyi thog ma dang :
bar du dzapa? kyi phrin las dang :
tha ma dngos grub blang ba sogs :
dus dang rgyun gyi gnas skabs kun :
mos pa'i gdung shugs drag po yis :
rtse gcig snyan pa'i dbyangs dang bcas :
gsol 'debs rgyud bskul 'di ltar bya :
oM AHhU~M:
ma bcos spros med 'od gsal pho brang nas :
dgongs klong 'du 'bral med pa'i ye shes brnyes :
kun bzang rigs lnga sgyu 'phrul drwa ba'i lha :
dgongs brgyud bla ma rnams la gsol ba 'debs :
gsol ba 'debs so dgongs brgyud bla ma'i tshogs :
byin gyis rlobs shig smin grol dbang mchog skur :
ka dag lhun grub dbyer med ye shes dbyings :
chos sku'i dgongs pa rtogs pa'i dngos grub stsol :
oM AHhU~M badzra gu ru bo d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
lhun grub bde chen mchog gi pho brang nas :
rnam 'phrul du mas chos sgo mtha' yas ston :
rigs gsum rigs can tshom bu 'bum phrag sogs :
brda brgyud bla ma rnams la gsol ba 'debs :
gsol ba 'debs so brda brgyud rig 'dzin tshogs :
byin gyis rlobs shig smin grol dbang mchog skur :
mkhyen brtse nus ldan rang byung 'od lnga'i klong :
longs sku'i ye shes rdzogs pa'i dngos grub stsol :
oM AHhU~M badzra ma hA gu ru sarba sid+d+hi hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
sangs rgyas kun gyi thugs kyi pho brang nas :
mdo sngags rgyud sde'i gsang ba thams cad 'dzin :
mthu stobs nus pas bdud bzhi'i dpung tshogs 'dul :
bcom ldan rdo rje 'dzin la gsol ba 'debs :
gsol ba 'debs so dpal ldan gsang ba'i bdag :
byin gyis rlobs shig smin grol dbang mchog skur :
ye shes dgongs pa rmad du byung ba'i dbyings :
gsang 'dzin nus rtsal 'chang ba'i dngos grub stsol :
oM badzra pA Ni hU~M hU~M:
kA ya\u0f8e
oM AHhU~M:
sangs rgyas kun gyi sku yi pho brang nas :
gzungs dang spobs pa mkhyen pa'i gter chen 'chang :
'gro ba'i mun sel ye shes snang ba che :
bcom ldan 'jam pa'i dbyangs la gsol\u0f8e
gsol ba 'debs so rje btsun mkhyen pa'i gter :
byin gyis rlobs shig smin grol dbang mchog skur :
nyon mongs shes bya'i sgrib gnyis dag pa'i dbyings :
mkhyen gnyis ye shes rgyas pa'i dngos grub stsol :
oM a ra pa tsa na d+hIHhU~M swA hA:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
sangs rgyas kun gyi gsung gi pho brang nas :
byams dang snying rje'i dkyil 'khor rab rgyas pas :
rigs drug 'khor ba'i sdug bsngal dong nas sprugs :
bcom ldan spyan ras gzigs la gsol :
gsol ba 'debs so 'phags mchog thugs rje'i gter :
byin gyis\u0f8e
byang chub sems kyi rtsal chen rdzogs pa'i dbyings :
'brel tshad don ldan chen po'i dngos grub\u0f8e
oM ma Ni pad+me hU~M hrIH
kA ya\u0f8e
oM AHhU~M:
rdo rje sems dpa'i 'od kyi pho brang nas :
yi dam lha dang dbyer med bde ba che :
sa bcu rgyun mtha'i dgongs pa mngon du gyur :
dga' rab sprul pa'i sku la gsol\u0f8e
gsol ba 'debs so rig 'dzin dga' rab rje :
byin gyis\u0f8e
phung khams skye mched rtog tshogs dag pa'i dbyings :
ye shes sgyu ma brnyes pa'i dngos grub stsol :
oM AHhU~M badzra ma hA gu ru pra he badzra sarba sid+d+hi hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
bde chen rdo rje brtsegs pa'i pho brang nas :
rgyud lung man ngag glegs bam char chen babs :
gsang bdag byin brlabs dgongs brgyud ye shes brnyes :
skal ldan rgyal po dzaHla gsol\u0f8e
gsol ba 'debs so rig 'dzin rgyal po dzaH
byin gyis rlobs shig smin grol dbang mchog skur :
rgyud lung man ngag zab don thig le'i dbyings :
chos kyi gter mdzod brdol ba'i dngos grub stsol :
oM AHhU~M badzra ma hA gu ru rA dza dzaHsarba sid+d+hi hU~M:
kA ya\u0f8e
oM AHhU~M:
rdo rje gdan mchog theg dgu'i pho brang nas :
zab gsang rdzogs chen rtogs pa mngon du gyur :
rig rtsal dbang thob snang srid 'dod rgur sgyur :
shrI siM ha'i zhabs la gsol\u0f8e
gsol ba 'debs so rig 'dzin shrI sing :
byin gyis\u0f8e
snang bzhi'i 'od gsal rtsal chen rdzogs pa'i dbyings :
chos nyid zad sar 'khyol ba'i dngos grub stsol :
oM AHhU~M badzra ma hA gu ru shrI siM ha sarba sid+d+hi hU~M:
kA ya\u0f8e
oM AHhU~M:
mkhas pa'i 'du gnas rab snang pho brang nas :
bslab pa gsum gyi yon tan rmad du byung :
sde snod rgyud sde smra ba'i bshes gnyen che :
sangs rgyas gsang ba'i zhabs la gsol\u0f8e
gsol ba 'debs so rig 'dzin sangs rgyas gsang :
byin gyis\u0f8e
gzungs dang spobs pa mtha' yas 'od gsal dbyings :
lung rtogs ye shes rgyas pa'i dngos grub stsol :
oM AHhU~M badzra ma hA gu ru bud+d+ha gup+ta sarba sid+d+hi hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
sku gsum 'du 'bral med pa'i pho brang nas :
rtsa gsum rgyal ba rgya mtsho'i sprin phung 'phro :
rigs dang dkyil 'khor rgya mtsho'i gtso bo mchog :
o rgyan rdo rje 'chang la gsol\u0f8e
gsol ba 'debs so o rgyan rin po che :
byin gyis rlobs shig smin grol dbang mchog skur :
ye shes yon tan bsam mi khyab pa'i dbyings :
don gnyis mdzad pa mthar phyin dngos grub stsol :
oM AHhU~M badzra gu ru pad+ma sid+d+hi hU~M:
kA ya\u0f8e
oM AHhU~M:
zhi khro rab 'byams 'dus pa'i pho brang nas :
tshad dang sku yi bkod pa bsam mi khyab :
yid bzhin nor ltar gang 'dul phrin las mdzad :
pad+ma thod phreng rtsal la gsol\u0f8e
gsol ba 'debs so pad+ma thod phreng rtsal :
byin gyis\u0f8e
mchog dang thun mong phrin las 'dus pa'i dbyings :
bsam pa lhun gyis grub pa'i dngos grub stsol :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
kA ya\u0f8e
oM AHhU~M:
'chi med gnyug ma rdo rje'i pho brang du :
zag pa gsum zad lam mchog yongs su rdzogs :
mi shigs sku brnyes mkha' spyod d+hA ki'i gtso :
man+d+hA ra ba'i zhabs la gsol\u0f8e
gsol ba 'debs so dbyings yum man+dA ra :
byin gyis rlobs shig smin grol dbang mchog skur :
tshe dang ye shes snang ba rgyas pa'i dbyings :
'pho med 'od skur 'grub pa'i dngos grub stsol :
oM AHhU~M pad+ma man+dA ra sarba sid+d+hi hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
gsang ba chen po 'dus pa'i pho brang nas :
nye rgyu'i brtul zhugs grub pa'i gzi byin gyis :
mi brjed gzungs thob bka' yi bsdu ba mdzad :
ye shes mtsho rgyal zhabs la gsol\u0f8e
gsol ba 'debs so bde chen mtsho rgyal lcam :
byin gyis\u0f8e
sa bcu lam lnga 'od gsal dbu ma'i dbyings :
lhan skyes rtsal chen rdzogs pa'i dngos grub stsol :
oM AHhU~M DA ki nI ma hA su kha sid+d+hi hU~M:
kA ya\u0f8e
oM AHhU~M:
rang byung bsil ba tshal gyi pho brang nas :
dpal chen yang dag dgyes pa'i gar mdzad pas :
'od gsal snying po'i thig ler 'du 'bral med :
rig 'dzin hU~M kA ra la gsol\u0f8e
gsol ba 'debs so slob dpon hU~M kA ra :
byin gyis\u0f8e
ru lu 'bru brgyad gser gyi phreng ba'i dbyings :
bsnyen sgrub yan lag mthar phyin dngos grub stsol :
oM AHhU~M badzra ma hA gu ru hU~M kA ra ru lu ru lu sarba sid+d+hi hU~M b+h+yo hU~M:
kA ya\u0f8e
oM AHhU~M:
gtum drag sku la rdzogs pa'i pho brang nas :
zil gnon phyag rgya chen po'i dgongs pa brnyes :
rdo rje'i sku mchog 'od kyi snying por shar :
rig 'dzin many+dzu shrI la gsol\u0f8e
gsol ba 'debs so slob dpon many+dzu shrI:
byin gyis rlobs shig smin grol dbang mchog skur :
rang byung 'od gsal 'khor lo rnam bzhi'i dbyings :
srid zhi'i rtog tshogs dag pa'i dngos grub stsol :
oM AHhU~M badzra ma hA gu ru many+dzu shrI ya mAn+ta ka sarba sid+d+hi hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
rab 'jigs lhun grub brtsegs pa'i pho brang nas :
dbang chen lha dang dbyer med ting 'dzin gyis :
gsung rab mdzod brnyes chos sgo mtha' yas ston :
rig 'dzin klu sgrub snying por gsol\u0f8e
gsol ba 'debs so slob dpon nA gArdzu :
byin gyis\u0f8e
rta skad thengs gsum ka dag gnyug ma'i dbyings :
theg dgu'i dgongs don rtogs pa'i dngos grub stsol :
oM AHhU~M badzra ma hA gu ru nA gArdzu na h+ya grI ba sarba sid+d+hi hU~M:
kA ya\u0f8e
oM AHhU~M:
mngon spyod lang+ka brtsegs pa'i pho brang nas :
dpal chen rdo rje gzhon nu'i rtsal rdzogs pas :
bdud sde'i dpung bcom rdzu 'phrul mtha' yas ston :
rig 'dzin pra b+ha ha la gsol\u0f8e
gsol ba 'debs so slob dpon pra hasti :
byin gyis\u0f8e
thal 'byin rnam bzhi'i brtul zhugs grub pa'i dbyings :
srid gsum ye sgrol chen po'i dngos grub stsol :
oM AHhU~M badzra ma hA gu ru pra hasti kI li kI la ya sarba sid+d+hi hU~M:
kA ya\u0f8e
oM AHhU~M:
brtul zhugs gsang chen rol pa'i pho brang nas :
mngon rdzogs khrag 'thung grub pa'i ye shes kyis :
snang sems dbang sgyur ma tshogs bran du bkol :
rig 'dzin saMskr-ita la gsol\u0f8e
gsol ba 'debs so slob dpon saMskr-ita :
byin gyis rlobs shig smin grol dbang mchog skur :
rtsa rlung thig le byang chub sems kyi dbyings :
khams gsum bde chen 'bar ba'i dngos grub stsol :
oM AHhU~M badzra ma hA gu ru d+ha na saMskr-ita gu h+ya dz+nyA na sarba sid+d+hi hU~M b+h+yo hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
mkha' 'gro pad+ma brtsegs pa'i pho brang nas :
dpal chen che mchog bdud rtsi'i bcud blangs pas :
'pho med 'ja' lus rdo rje'i go 'phang brnyes :
rig 'dzin bi ma la la gsol\u0f8e
gsol ba 'debs so slob dpon bi ma la :
snang srid bdud rtsi'i bcud du 'khyil pa'i dbyings :
grol ba bzhi ldan mchog gi dngos grub stsol :
oM AHhU~M badzra ma hA gu ru bi ma la mi tra pany+tsa a mr-ita sarba sid+d+hi hU~M hrIHTha :
kA ya\u0f8e
oM AHhU~M:
rngam bzhad he chen brdal ba'i pho brang nas :
dregs pa kun 'dul dgongs pa'i srog thob pas :
sa gsum gdug pa zil gnon phyag rgya brnyes :
rig 'dzin gu h+ya tsan+d+rar gsol\u0f8e
gsol ba 'debs so slob dpon gu h+ya pa :
byin gyis\u0f8e
gsang ba kun 'dus rdo rje 'bar ba'i dbyings :
gzung 'dzin mtshan ma dag pa'i dngos grub stsol :
oM AHhU~M badzra ma hA gu ru gu h+ya tsan+d+ra badzra pA Ni sarba sid+d+hi hU~M hU~M:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
rtsub 'gyur lo ka brtsegs pa'i pho brang nas :
stobs ldan khrag 'thung rol pa'i byin rlabs thob :
dmod pa'i mtshon chas log 'dren cham la phab :
rig 'dzin shAn+tiM gar+b+har gsol\u0f8e
gsol ba 'debs so slob dpon zhi ba'i snying :
byin gyis rlobs shig smin grol dbang mchog skur :
rdzong 'phrang srog gsum mi phyed rdo rje'i dbyings :
rtog tshogs rang sar grol ba'i dngos grub stsol :
oM AHhU~M badzra ma hA gu ru shAn+tiM gar+b+ha sarba duSh+TAn sid+d+hi pha la hU~M e dzaHb+h+yo :
kA ya\u0f8e
oM AHhU~M:
bod yul sgrub gnas so so'i pho brang nas :
rigs 'dus thod phreng rtsal gyis rjes su bzung :
bskyed rdzogs mthar phyin rdzu 'phrul cir yang ston :
rje 'bangs 'dus pa'i tshogs la gsol\u0f8e
gsol ba 'debs so snyan brgyud bla ma rnams :
byin gyis\u0f8e
rim gnyis dgongs pa dbyer med 'od gsal dbyings :
'gro 'dul rtsal chen rdzogs pa'i dngos grub stsol :
oM AHhU~M badzra ma hA gu ru yo gI shwa ra badzra sa ma ya dzaHsid+d+hi pha la hU~M A:
kA ya\u0f8e
oM AHhU~M:
sku dang ye shes dbyer med pho brang nas :
byin rlabs dngos grub phrin las rab 'byams kyis :
skal ldan gdul bya'i re ba yid bzhin skong :
rtsa gsum lha tshogs rnams la gsol\u0f8e
gsol ba 'debs so rtsa gsum rin po che :
byin gyis rlobs shig smin grol dbang mchog skur :
rdo rje gsum dang dbyer med thig le'i dbyings :
mchog thun grub pa rgya mtsho'i dngos grub stsol :
oM AHhU~M hrIHbadzra gu ru pad+ma thod phreng rtsal d+he ba d+hA ki nI badzra sa ma ya dzaHsid+d+hi pha la hU~M A:
kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
tshad med byams pa chen po'i pho brang nas :
rtog tshogs dbyings su thim pa'i rtsal chen pos :
nad gdon 'jigs brgyad bar chad sel bar mdzad :
rdo rje rigs kyi pho nyar gsol ba\u0f8e
gsol ba 'debs so mi 'gyur rdo rje'i rigs :
byin gyis\u0f8e
shin tu rnam dag 'od gsal mchog gi dbyings :
mi mthun phyogs kun zhi ba'i dngos grub stsol :
oM ra badzra d+hA ka ha badzra d+hA ki nI kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
'gro 'dul snying rje chen po'i pho brang nas :
rmad byung yon tan thabs la mkhas pa yis :
'byor pa drug gi 'dod rgu 'phel bar mdzad :
rin chen rigs kyi pho nyar gsol\u0f8e
gsol ba 'debs so re skong rin chen rigs :
byin gyis\u0f8e
mi shigs dwangs ma 'od gsal chen po'i dbyings :
tshe bsod ye shes rgyas pa'i dngos grub stsol :
oM tsa rat+na d+hA ka ri rat+na d+hA ki nI kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
rjes chags dga' ba chen po'i pho brang nas :
rngam bzhad bde ba mchog gi ting 'dzin gyis :
'khor 'das legs tshogs ma lus dbang du mdzad :
pad+ma rigs kyi pho nyar gsol\u0f8e
gsol ba 'debs so chags med pad+ma'i rigs :
byin gyis rlobs shig smin grol dbang mchog skur :
bde stong dbyer med sgyu 'phrul drwa ba'i dbyings :
khams gsum rtog pa dbang 'dus dngos grub stsol :
oM hri pad+ma d+hA ka ni pad+ma d+hA ki nI kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
khyab brdal btang snyoms chen po'i pho brang nas :
drag gtum rdo rje khros pa'i mtshon cha yis :
gzung 'dzin dgra bgegs ma lus thal bar rlog :
las kyi rigs kyi pho nyar gsol ba 'debs :
gsol ba 'debs so thogs med las kyi rigs :
byin gyis rlobs shig smin grol dbang mchog skur :
rang bzhin kun khyab 'od gsal thig le'i dbyings :
gnyis snang log 'dren tshar gcod dngos grub stsol :
oM ya karma d+hA ka sa karma d+hA ki nI kA ya wA ka tsit+ta dz+nyA na a d+hiSh+ThA na sarba sid+d+hi pha la hU~M hU~M:
oM AHhU~M:
dgongs brda snyan brgyud dus gsum bla ma dang :
phyogs bcu dus bzhi'i yi dam zhi khro'i lha :
dpa' bo mkha' 'gro chos skyong rgya mtsho'i tshogs :
sngon gyi thugs dam zhal bzhes rjes su bskul :
rtse gcig mos pa'i gdung bas gsol 'debs na :
byams pa'i zhal bzang mngon sum bstan du gsol :
gsung gi gdams pa'i bdud rtsi bstsal du gsol :
thugs kyi dgongs pas byin gyis brlab tu gsol :
rdo rje gsum gyi dngos grub bstsal du gsol :
mtshan dpe'i sku yi gzi byin lus la phob :
lus kyi nad gdon sdig sgrib bag chags sbyangs :
bskyed rim phyag rgya'i ye shes mngon gyur nas :
sku yi rdo rjer 'grub par byin gyis rlobs :
tshangs dbyangs sngags kyi nus pa ngag la phob :
ngag gi nad gdon sdig sgrib bag chags sbyangs :
rdzogs rim rlung sems ye shes mngon gyur nas :
gsung gi rdo rjer 'grub par byin gyis rlobs :
'od gsal thugs kyi dgongs pa yid la phob :
yid kyi nad gdon sdig sgrib bag chags sbyangs :
lhan skyes dga' bzhi'i ye shes mngon gyur nas :
thugs kyi rdo rjer 'grub par byin gyis rlobs :
gsang gsum dbyer med rig rtsal rgyud la phob :
sgo gsum nad gdon sdig sgrib bag chags sbyangs :
mi phyed snying po'i ye shes mngon gyur nas :
bde chen rdo rjer 'grub par byin gyis rlobs :
bdag dang mkha' khyab sems can ma lus kun :
rtsa gsum 'dus pa chen po'i dkyil 'khor du :
dbang bskur byin brlabs smin grol dngos grub thob :
tshom bu gcig tu grol bar byin gyis rlobs :
oM AHhU~M badzra ma hA gu ru sarba sid+d+hi hUM:
oM AHhU~M badzra shAn+ti ka ma hA kro d+ha sarba sid+d+hi hU~M:
oM AHhU~M ra tsa hri ya ha ri ni sa sarba sid+d+hi hU~M:
kA ya sid+d+hi a b+hi Shiny+tsa oM:
wA ka sid+d+hi a b+hi Shiny+tsa A:
tsit+ta sid+d+hi a b+hi Shiny+tsa hU~M:
sarba sid+d+hi a b+hi Shiny+tsa hrI:
de ltar rtag tu mos gus kyis :
snying nas gsol ba 'debs pa'i bur :
pad+ma bdag gis mngon sum du :
byin gyis brlab 'gyur tha tshig yin :
gegs sel bogs 'don mthar thug pa :
'di las gzhan du ngas ma bstan :
de phyir pad+ma'i rjes 'jug rnams :
thugs dam snying po 'di la dril :
sa ma ya :
gsol 'debs rgyud bskul byang bu 'di :
mnga' bdag yab sras rnams la gdams :
sprul pa'i lo tsA chen por gtad :
mtsho rgyal mos pas yi ger bris :
rin chen sa yi bcud du gtams :
ma 'ongs bdag gis byin brlabs pa'i :
rig 'dzin zung dang 'phrad nas kyang :
'brel tshad don dang ldan par shog :
sa ma ya :
rgya rgya rgya :
gter rgya :
sbas rgya :
gtad rgya :
rgya rgya rgya :
kha thaM:
gu h+ya :
'chi med bstan gnyis g.yung drung gling pas lha mdo 'bur mo bde chen pad+ma bkod nas dngos grub tu thob pa'o ///
/
