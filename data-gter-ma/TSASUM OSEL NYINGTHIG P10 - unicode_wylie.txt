@#//
rtsa gsum 'od gsal snying tig gi kha skong phur pa 'dus pa'i dril sgrub kyi dbang bskur bklag chog tu bkod pa rdo rje bdud rtsi'i bum bzang zhes bya ba bzhugs so //
na mo gu ru shrI he ru kaHbadzra kI la ya ye /
rdo~X rje~X'i ye shes snang ba'i nyin byed la //
dngos grub gzi~X brji~Xd 'bar bas skal bzang gi //
yid kyi pad+mo'i dpal bskyed kI la ya //
sgrub pa'i dpyid du 'char ba'i dge legs stsol //
rtsa gsum 'od gsal snying tig gi bye brag phur pa 'dus pa'i dril sgrub kyi dbang gi las 'grigs bcas bshom ni /
gang du bya ba'i gzhi der gzhung mthun ras bris sam tshom bu bkod steng many+dzi la bum pa rgyan ldan bcud kyi sum gnyis bkang ba /
sku tsaka
/sngags byang /
ye sems sku tsaka
/dur khrod dpal chas /
rdo rje rtse dgu dang rtse lnga kha T+wAM me phung phur pa ste phyag mtshan phyogs bsdus kyi tsaka li /
gsang thod /
rig tsaka
/gdab phur /
lcags hom du ling+ga /
g.yab dar /
me hom /
zor chas phyogs bsdus /
dkyil 'khor mchod pa /
sman raka gtor ma /
bka' srung gi mchod gtor /
dkar bgegs sogs 'du byas la /
dbang sgrub ni /
brgyud 'debs nas brtsam bdag mdun dbyer med kyi las gzhung bsrang la bzlas pa'i dbur dzapa? khang dbye /
bsnyen sgrub las gsum gyi bzlas pa skabs phyed par bya /
bum bzlas spyi ltar bya ba la bsnyen sgrub las sngags cung zad bzla /
las bum du bdud rtsi 'khyil pa bskyed bzlas 'od zhu bya /
bdag 'jug gam rig pa'i me tog dor la gnang ba zhu /
bka' srung gsol mchod /
tshogs mchod lhag ma'i bar btang /
dbang dngos la /
slob ma sgo drung du khrus byas /
nang du 'khod pa na bgegs gtor btang /
srung 'khor bsgoms rjes /
chos bshad lo rgyus kyi khyad par /
de yang gsang sngags snga 'gyur la rgyud dang sgrub sde'i shing rta gnyis su 'byed pa'i phyi ma dbang btsan du byas na /
ye shes dang 'jig rten so mtshams kyi sgrub tshul sde brgyad du bzhugs pa'i lnga pa phur pa phrin las sgrub pa ste /
sangs rgyas kun gyi phrin las rdo rje lhag pa'i lha'i skur bzheng pas byin rlabs myur zhing sgrub thag nye /
dpal gyi yon tan brgyad dang ldan pa'i phur pa'i mkhan po zhes paN grub rig 'dzin kun gyi thugs dam /
da lta'i bar dngos grub brnyes pa'i mtshan rtags rgyun ma chad pa 'di la /
snyigs dus kyi 'dren pa sangs rgyas kun gyi phrin las kyi shing rta chen po thams cad mkhyen gzigs 7pad+ma 'od gsal mdo sngags gling pa la phur pa bka' gter rgyud lung man ngag du ma'i bka' babs nye rgyud ngo mtshar can du ma bzhugs pa'i bye brag
/bka' babs rin po che bdun gyis rgyal bstan gling bzhi'i khyon la dbang bsgyur ba'i bzhi pa dgongs pa'i gter kha rtsa gsum 'od gsal snying tig gi chos sde'i phur pa 'dus pa'i dril sgrub kyi dbang gi cho gas smin par byed pa la thog mar maN+Dal phul /
bla ma dang dpal chen po gnyis su med pa la gsol ba gdab pa 'di'i rjes zlos mdzod /
he ru kaHdpal dkyil 'khor gtso :
sangs rgyas kun gyi phrin las bdag :
ye shes khro bo chen po yis :
bdag cag smin par mdzad du gsol :
lan gsum /
zab mo dbang gi sgo 'byed phyir mdo sngags lam gyi 'jug sgo skyabs su 'gro ba dang /
theg pa chen po'i lam gyi rtsa ba sems rnam pa gnyis bskyed pa'i phyir /
mdun gyi nam mkhar bla ma dpal chen po zhi khro rab 'byams skyabs yul rgya mtshos bskor ba'i spyan sngar bdag sogs mkha' khyab kyi sems can thams cad 'khod pas /
lus ngag yid gsum rtse gcig gus pas mi slob 'bras bu'i skyabs gnas kyi go 'phang mngon du ma gyur bar skyabs su 'gro snyam pa dang /
nam mkha'i mthas btugs pa'i sems can thams cad srid zhi'i mtha' la mi gnas pa'i spyi dpal chen po he ru kaHrdo rje khros pa'i go 'phang la dgod par bya /
de'i ched du rdo rje theg pa'i dbang gis rgyud smin cing lam rim pa gnyis la brten nas rgyal ba'i sras kyi spyod pa rdzogs smin sbyang ba mthar son par bgyi snyam pas 'di'i rjes zlos mdzod /
na mo :
bla ma rdo rje gzhon nu sogs lan gsum /
rgyud rnam par dag cing tshogs ma gsag na dbang gi ye shes bskyed mi nus pas /
tshogs zhing chos kyi dbyings dang mnyam par sad pa'i spyan sngar rang gzhan mkha' mnyam gyi yid can thams cad /
phyag 'tshal zhing skyabs su 'gro ba dang mchod pa 'bul zhing bshags pa yi rangs sems bskyed lus 'bul bsngo ba ste yan lag brgyad pa'i tshig gi rjes su don dran pas rjes zlos mdzod /
rdo rje slob dpon sangs rgyas sogs lan gsum /
rgyud sdom pa dang mi ldan pa dang snang ba thams cad tha mal du zhen pa la dbang gi bcud mi chags pas /
'gro kun srid zhi'i mtha' las sgrol ba'i sems bskyed kyi go chas so byang sngags kyi sdom pa rgya mtsho mtha' yas pa dbang po'i rim pa dang 'tsham par tshogs kyi zhing rab 'byams kyi spyan sngar gzung zhing srung bar bgyid snyam pas rjes zlos mdzod /
bde bar gshegs pa khyed ci 'dra //
de 'dra kho nar bdag gyur cig
/spyod pa rmad byung bsam yas pa //
'gro la phan phyir bdag gis spyad //
byang chub sems mchog dam pa dang //
sku gsung thugs kyi phyag rgya ni //
srog gi phyir yang mi gtong na //
rdo rje rgyal pos byin rlabs mdzod //
de dag gis sngon 'gro 'jug pa'i chos kyis rgyud snod rung du bsgrubs nas /
dngos gzhi dbang gis smin par byed pa la /
byin rlabs kyi gzhi 'god pa ye shes pa dbab pa'i sngon 'gror rdo rje ye shes kyi bdud rtsi'i byin gyis brlabs pa'i dam tshig rdo rje'i chu nan lce la myang ba snying dbus su ye shes chen po'i ngo bor gnyis su med par sim ste ye shes sems dpa'i rang bzhin du bzhugs pas srung nyams kyi dpang po mdzad par mos shig
/dam chu ster la /
ye shes rdo rje 'da' ka'i chu :
snying la sim pas dam bsrungs na :
sems dpa' mchog gyur dngos grub ster :
'das na brlag par gdon mi za :
sa ma ya i dan na ra kan :
ye shes dbab pa dngos la /
sgo gsum gyi gnad gcun te dmigs pa 'di bzhin mdzod /
slob ma'i phung khams skye mched kyi chos thams cad mi dmigs stong par sbyangs /
rnam shes 'od kyi gong bur gyur pa bla ma dpal chen po'i zhal du zhugs /
sku'i dbyibs brgyud mkha' gsang nas thig le hU~M gis mtshan pa'i rnam par phyir spros /
dkyil 'khor gyi shar sgor dbang stegs pad nyi'i steng du babs pa yongs su gyur pa las /
phyi snod rnam par dag pa 'og min gsang chen rol pa'i dur khrod chen po'i dbus su pad+ma nyi zla bdud bzhi byi chings su bsnol ba'i steng /
bcud rnam par dag pa ye shes lha'i phyag rgyar bsgrub pa'i phyir khyed rang rnams skad cig gis dpal chen po rdo rje gzhon nu'i skur gyur pa ni /
sku mdog mthing nag ston gnam dwangs pa'i mdog can /
zhal gsum g.yas dkar g.yon dmar dbus mthing /
phyag drug gi g.yas gnyis gser gyi rdo rje rtse dgu dang rtse lnga /
g.yos gnyis me phung dang kha T+wAM/
tha ma'i phyag gnyis kyi ri rab lta bu'i phur pa 'dril ba /
zhabs bzhi gyad chen po'i dor stabs kyis bsgrad pa /
sku la dpal dang dur khrod rol pa'i chas kyis brgyan pa'i yum 'khor lo rgyas 'debs sngo skya dril bu dung khrag 'dzin pa dang sbyor ba /
sku las ye shes kyi me phung 'bar zhing 'khrugs pa'i klong na bzhugs pa'i snang stong sgyu ma lta bu'i sku can du gsal ba /
rgyud rnam par dag pa ye shes lha'i phyag rgyar bsgrub pa'i slad du /
slob dpon dpal he ru kaHdngos yin snyam pa'i gdung shugs kyis bskul bas /
mdun bskyed dang gnyis su med pa'i thugs ka nas 'od zer mkha' khyab tu spros pas phyogs dus skyabs yul rgya mtsho'i tshogs rnams /
bcom ldan 'das dpal khrag 'thung yongs kyi rje btsan rdo rje phur pa dkyil 'khor gsum gyi lha tshogs rnams kyi sku sngags phyag mtshan gyi rnam pa nyi zer la rdul 'khrigs pa ltar byon nas /
slob ma'i lus ngag yid gsum la thim pas lhag pa'i lha'i gsang ba mi zad rgyan gyi 'khor lo dang gnyis su med par byin gyis brlabs par mos mdzod /
spro na las byang gi spyan 'dren dang bcas rtsa sngags la dz+nyA na A bai sha ya a AH
zhes btags pa bzla zhing spos rol DA dril dang bcas pas dbab bo /
tiSh+Tha badzras brtan par bya /
de nas dbang dngos la lnga las /
dang po bum pa'i dbang gi slad du slob dpon gyi thugs ka nas 'phros pa'i 'od zer lcags kyu lta bus gdan gsum tshang ba'i dbang lha nam mkha' gang bar spyan drangs te rig pa'i lha mo rnams kyis rin po che'i bum pa bdud rtsi'i gang bas dbang bskur bar gyur /
rnam bum thogs la /
hU~M:
rin chen bum pa mtshan rdzogs nang :
bde chen bdud rtsi'i bcud kyis gtams :
rigs lnga 'dus pa'i dam rdzas 'dis :
skal ldan bu la dbang bskur ro :
oM sarba ta thA ga ta a b+hi She ka te sa ma ya shrI ye hU~M:
zhes bum chu 'thor zhing khar sbyin /
de ltar bum pa bzang po las byung ba'i bdud rtsi'i chu rgyun gyis khrus byas shing 'thungs pas lus kyi nang gang /
phung khams skye mched gdod nas dag pa'i gdan gsum gyi dkyil 'khor mngon du byas /
dug lnga ye shes su gnas gyur /
chu lhag spyi bor 'khyil pa'i zeg ma rdo rje mi bskyod pa gtso bor gyur pa'i rigs kyi bdag po lngas rgyas gdab par bsam /

de ltar phyi mtshan ma'i dkyil 'khor la brten te bum pa'i dbang bskur pas /
dag bya lus rtsa yi sgrib pa sbyangs /
dag byed bskyed rim dbyibs kyi rnal 'byor sgom pa la dbang /
bsgrub bya sangs rgyas sprul pa'i sku'i mdzad pa dang bcas pa mngon du byed pa'i skal pa dang ldan par byas /
grub 'bras lus sku rdo rje'i rang bzhin mngon du byas pa'o //
bum dbang dang rjes su 'brel ba sku gsung thugs yon phrin las rdo rje'i byin brlabs nus 'jug gi dbang las /
dang po sku yi byin rlabs bya ba'i phyir /
dkyil 'khor gyi gtso bo'i sku las lha sku gnyis pa spros /
slob ma'i dpral bar thim pas sku snang stong sgyu 'phrul drwa ba'i de nyid mngon du byas par mos mdzod /
sku tsaka gtad la /
hU~M:
mthing nag e yi klong dkyil na :
'bar ba gar dgu'i gzi byin can :
rdo rje gzhon nu'i dbang bskur bas :
snang stong phyag rgyar sad par shog :
kA ya a b+hi Shiny+tsa oM:
de ltar rdo rje sku yi byin rlabs thob pas snang stong sgyu 'phrul drwa ba'i ting 'dzin bsgom pa la dbang ba yin no //
gnyis pa gsung gi byin rlabs bya ba'i phyir thog mar bzlas pa'i lung sbyin pa la /
mdun gyi dkyil 'khor gyi gtso bo'i thugs kar ye shes sems dpa'i thugs nyi zla'i gwa'u'i dbus nyi steng ting 'dzin sems dpa' rdo rje rtse lnga pa'i lte bar hU~M la bsnyen sngags kyis bskor ba las sngags phreng bar ma chad du byung /
gtso bo'i zhal nas thon /
slob ma'i khar zhugs te snying ga'i sngags phreng la thim par mos la bsnyen sngags 'bru dgu pa 'di'i rjes zlos mdzod /
oM badzra kI li kI la ya hU~M phaT:
ces bsnyen sngags 'bru dgu pa lan gsum bzla /
slar yang gtso bo'i thugs ka'i sngags phreng las sgrub sngags byung ba zhal nas thon /
rang gi khar zhugs te snying ga'i sngags phreng la thim pa'i 'od zer gyis snang srid rdo rje phur pa'i zhing dang lha skur gyur par mos la sgrub sngags 'bru bcu bzhi pa lan gsum rjes zlos mdzod /
oM badzra kI li kI la ya sarba big+h+nAn baM hU~M phaT:
ces lan gsum /
slar yang thugs ka'i sngags 'khor las las sngags spu gri'i phreng ba byung /
slob dpon gyi zhal nas thon /
slob ma'i khar brgyud snying gar thim pa'i 'od zer ljang nag mtshon cha'i tshogs can spros pas bsgral bya thams cad mngon spyod drug gi phrin las kyi rim pas tshar gcod pa'i drag shul gyi phrin las mthar phyin par mos la rjes zlos mdzod /
kI la yas gong mnan pa'i las sngags /
ma rak+mo yak+mo sogs lan gsum bzla /
de nyid brtan pa'i phyir sngags phreng mgrin par bzhag la /
A:
rnam pa thams cad rdo rje'i sgra :
rang byung gsang ba'i sngags su shar :
dngos grub kun gyi bcud 'dzin pa :
snying po lung gi dbang bskur ro :
wA ka a b+hi Shiny+tsa A:
de ltar rdo rje gsung gi byin rlabs thob pas grags stong sgyu 'phrul rdo rje'i bsnyen sgrub las gsum la dbang ba yin no //
gsum pa thugs kyi byin rlabs bya ba'i phyir /
gtso bo'i thugs ka'i ye shes sems dpa' rgyangs kyis byon nas snying gar thim pas bde stong bsam gyis mi khyab pa'i ye shes mngon du byas par mos shig
/ye shes sems dpa'i sku snying gar bzhag la /
hU~M:
'khor dang 'das pa'i srog gi gor :
snying dbus ye shes sems dpa' che :
he ru kaHdpal tshon gang bas :
bde ba chen po'i thugs dbang sbyin :
tsit+ta a b+hi Shiny+tsa hU~M:
des rdo rje thugs kyi byin rlabs thob pas lhan skyes bsam mi khyab pa'i chos kyi de kho na nyid mngon du byas /
bskyed rdzogs kyi ting 'dzin sgom pa la dbang ba yin no //
de dag gis dpal chen po dang gnyis su med pa'i zag med kyi yon tan la dbang 'byor ba'i brda rtags su dpal dang dur khrod drag po'i chas kyis mnga' gsol bar mos shig
/dur khrod dpal chas brgyan tshul byas la /
hU~M:
stobs dang rnam thar brgyad la sogs :
zag med yon tan legs mtshon pa :
dregs pa bsgral pa'i longs spyod che :
yongs su rdzogs pas dbang bskur ro :
gu Na a b+hi Shiny+tsa swA:
rang don du 'phags pa'i spang rtogs rdzogs nas gzhan don tshar gcod rjes 'dzin gyi phrin las la mnga' brnyes pa'i rtags su phyag mtshan rnams phyag tu gtad par mos shig
/phyag mtshan rnams gtad de /
hU~M:
'bar ba'i rdo rjes mtshan rtog 'joms :
kha T+wAM dug gsum dbyings su gsod :
khyab brdal thugs rje'i me dpung dang :
phrin las phur bu'i dbang bskur ro :
karma a b+hi Shiny+tsa A:
gnyis pa gsang dbang sbyin pa ni /
bla ma dpal he ru kaHyab yum gsal ba snyoms par zhugs pa'i byang sems sangs rgyas thams cad kyi ngo bor shes pa slob ma'i khar byin pa snying gi pad+mar zhugs pas ting 'dzin bde ba dang bcas pa rgyud la skyes par mos shig
/thod pa'i bdud rtsi'i gsang rdzas byin la /
hU~M:
chos kun thabs shes mnyam par sbyor :
bde chen bdud rtsi'i snying por 'khyil :
gnyis med rol pa'i sems sprin sbyin :
lhan cig skyes pa'i don rtogs shog :
gu h+ya a b+hi Shiny+tsa ma hA su kha ho :
zhes bdud rtsi myangs pas rtsa thams cad bdud rtsi'i gang /
dug gsum gyi rnam rtog 'gags /
bde ba'i ye shes rgyud la skyes par bsam /
zhes kun rdzob byang sems kyi dkyil 'khor la brten te gsang ba'i dbang bskur nas /
dag bya ngag las rlung gi dri ma sbyangs /
dag byed rdzogs rim sgom pa la dbang /
bsgrub bya longs spyod rdzogs pa'i sku 'grub pa'i nus pa khyad par can 'jog
/grub 'bras ngag gsung rdo rje'i rang bzhin mngon du byas pa'o //
gsum pa shes rab ye shes kyi dbang sbyin pa la /
gtso bo'i yum las phyag rgya gzugs dang lang tshos brgyan pa spros te thar pa bsten par mos shig
/rig tsaka gtad la /
hU~M:
bde ba chen po nam mkha'i dkyil :
pad+ma'i ze'u 'bru'i reg pa yis :
mngon sum myong zhing rtogs pa'i dbang :
phyag rgya'i dbang bskur khyod la sbyin :
karma mu dra sa ma ya ho :
zhes ye shes kyi phyag rgya dang 'du shes gsum dang lhan cig par rol pas rgyu 'bras kyi dga' bzhi ngo sprad par mos shig
/zhes phyag rgya b+ha ga'i dkyil 'khor la brten nas shes rab ye shes kyi dbang bskur nas /
dag bya ngag gi dri ma sbyang /
dag byed pho nya'i myur lam bsten pa la dbang /
bsgrub bya chos kyi sku 'grub pa'i nus pa khyad par can bzhag
/grub 'bras yid thugs rdo rje'i rang bzhin mngon du byas pa'o //
bzhi pa tshig dbang sbyin pa la /
gsum pa'i skabs kyi lhan skyes dpe byas nas /
kha sbyor yan lag bdun gyi phyag rgya chen po lhan skyes kyi de nyid la mnyam par zhog cig
/slob dpon gyis dgongs pa gtad la /
hU~M:
mi gnas ye shes nam mkha'i dbyings :
rdo rje rang byung 'od gsal che :
rang la gdod nas 'du 'bral med :
rnam par dag pa'i chos nyid do :
d+harma d+hA tu a b+hi Shiny+tsa a :
des don dam byang sems kyi dkyil 'khor la brten nas /
dag bya sgo gsum gyi dri ma bag chags dang bcas pa sbyang /
dag byed ye shes kyi rnal 'byor sgom pa la dbang /
bsgrub bya rdo rje gsum dbyer med du sgrub pa'i ye shes kyi sku'i nus pa sad par byas /
grub 'bras sku gsum dbyer med ngo bo nyid sku thob pa'i skal pa can du byas pa'o /
sgrol dbang spro na /
bla slob gnyis ka bdud chas su zhugs la /
de dag gis stod las byang chub sgrub pa'i dbang bzhis /
rdo rje phur pa'i grub mtha' chen po bzhi las bskyed rim srid pa phur bu /
rdzogs rim byang sems phur bu /
rig pa ye shes kyi phur bu'i dbang gis rtogs pas bdag bsgral ba'i nus ldan du bsgrubs pas lta ba'i rdzong zin /
sgom pa'i 'phrang bsgral /
spyod pas snying rje chen po'i srog mkhar tshugs par byas nas /
mtshan ma rdzas kyi phur bus thugs rjes gzhan sgrol bas byang chub kyi spyod pa rdzogs pa'i phyir smad las dgra bgegs sgrol ba'i dbang sbyin pa la /
gdul dka' dmu rgod kyi gdul bya rjes su lhag par 'dzin pa byang chub sems dpa'i khyad chos yin pas spyan dmigs 'di ltar mdzod /
oM badzra maN+Da la hU~M/
zhes brjod pas phyi snod kyi 'jig rten thams cad gru gsum mthing nag 'bar ba'i gzhal yas khang du gyur /
oM badzra shrI he ru kaHkro d+hI shwa rI hU~M phaT/
nang bcud kyi sems can thams cad phrin las phur pa rol pa'i lha'i dkyil 'khor chen por gyur /
oM karma kro d+hA ma hA shrI he ru kaHhU~M phaTaH
sarba karma yak+Sha b+h+yo dzaH
snod bcud khrag 'thung rol pa'i dkyil 'khor du gyur pa thams cad dgra bgegs sgrol ba'i sngon gyi thugs dam chen pos mngon spyod kyi las la bzhengs nas dmag dpung go gsar byed pa bzhin las la rngams par gyur /
thugs dam bskul ba ni /
hU~M:
chos kyi dbyings nas rang byung grub pa'i lha :
phur pa rol pa'i dur khrod chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
gser skyems ni /
raM yaM khaM/
gser skyems zag pa med pa ye shes kyi bdud rtsi'i rgya mtsho chen por gyur /
oM AHhU~M hoH
hU~M:
rig 'dzin rtsa brgyud bla ma dam pa dang :
bde gshegs kun 'dus zhi khro rab 'byams lha :
khyad par phrin las phur pa'i lha tshogs rnams :
gser skyems bdud rtsi'i mchod pa 'di bzhes la :
gzu dang dpang mdzod mngon spyod las la bzhengs /
dpal mgon ma ning phur srung bcu gnyis dang /
dregs pa'i sde dpon sum cu yab yum sras :
bka' nyan bran g.yog mngags gzhug bcas pa rnams /
gser skyems bdud rtsi'i mchod pa 'di bzhes la /
gzu dang dpang mdzod mngon spyod las la bzhengs /
sngags 'chang bdag gi rigs kyi srung ma dang //
sa phyogs 'di yi yul gzhi gnas kyi bdag
/lo zla zhag dus tshes la dbang ba'i lhas //
gser skyems bdud rtsi'i mchod pa 'di bzhes la //
gzu dang dpang mdzod mngon spyod las la bzhengs //
brub khung bskyed pa ni /
e yaM raM yongs su gyur pa las drag po'i btson khang gting ring ba /
dug lnga'i rang gzugs 'byung ba lnga 'khrug cing phyi nang du gshin rje'i dmag tshogs mtshon cha sna tshogs 'dzin pa /
rgyob sod kyi sgra sgrog pas 'jigs su rung ba /
de'i nang du dgra bgegs byad ma nyam thag pa'i lus can 'o dod lhang lhang 'bod pa zhig tu gyur /
bden stobs brjod pa ni /
g.yab dril bcas /
na mo /
rig 'dzin rtsa brgyud kyi dpal ldan bla ma sogs nas /
khyad par du phrin las phur pa rol pa'i dkyil 'khor gsum gyi lha tshogs 'khor dang bcas pa rnams kyi bka' bden pa dang /
bden pa chen po'i mthu dang nus pa la brten nas /
bstan dang 'gro ba'i spyi dgra /
khyad par du rig pa 'dzin pa bdag cag yon mchod 'khor dang bcas pa rnams la snga dgra lag gis bdar pa /
phyi dgra yid la sems pa /
da dgra thad du 'dzugs pa'i gzugs can sdang ba'i dgra /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/rtsa sngags dang /
ma rak+mo sogs spu gri'i mthar /
nr-i tri badzra aM ku sha dzaH
dzaHhU~M baM hoH
pra bai sha ya phaTaH
A bai sha ya AH
zhes 'gugs 'ching sdom myos /
lha dang phral /
gshed du dbab la /
bsgral ba dngos ni /
sgrol phur thogs la /
hU~M:
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
sa bdag chen mo'i dus la bab :
bdag nyid chen mo'i dus la bab :
bran dang bka' nyan pho nya'i tshogs :
khyed kyi dam tshig dus la bab :
mthu rtsal dbyung ba'i dus la bab :
sngon chad ji ltar dam bcas bzhin :
mngon spyod phrin las dus la bab :
hU~M:
byang chub mchog tu sems bskyed cing :
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa rnams :
khro bo chen po'i tshogs rnams kyis :
gtogs shing grogs dang bral bar gyis :
phob cig rnam par gzir bar gyis :
zungs shig rgyob cig rnam par chings :
rings par khug la smrar chug cig :
mngon spyod tshul bzhin bsgral ba dang :
lus ngag rdul du bshig nas kyang :
sdug bsngal nyams su myong bar mdzod :
oM laM hU~M laM satwaM b+ha ya nan :
mo ha g+ha ta ya b+ha ga wAn badzra hU~M ka ra :
dzaHhU~M baM hoHsarba big+h+nAn badzra kI li kI la ya hU~M phaT:
hU~M ka ra hU~M:
hU~M ka ra a :
zhes tshe khrus gnas gsum gyi dgongs pa dang ldan pas phur pa gdab /
spu gri'i sngags kyis ling ro gtubs /
thun gyis brab la /
hU~M:
sgrol byed 'bar ba kI la ya :
khams gsum sku gsung thugs su rdzogs :
dug lnga bsgral ba'i las byas pas :
nyams pa rtsad gcod dbang thob shog :
ces slob ma la bsgral du gzhug
/ling ro bdud rtsi'i bran te /
hU~M:
bdud 'dul phur pa'i lha tshogs zhal phyes shig :
dgra bgegs 'byung po bsgral pa'i sha khrag rus :
bde chen rdo rje'i longs spyod chen por bzhes :
dug gsum rtsad nas gcod pa'i phrin las mdzod :
sarba sha trUn big+h+nAn ma hA mAM sa rak+ta kiM ni ri ti kha kha khA hi khA hi :
zhes gtor mar bstab /
me hom sbar la /
e yaM dz+wa la raM/
me hom drag po'i thab khung ye shes bskal pa'i me dpung 'bar ba'i klong na rdo rje phur pa'i lha tshogs bzhugs pa'i zhal du dgra bgegs kyi sha khrag bstab pa'i las la rngams shing dgyes pa'i dbang bskur bas nyams pa rdo rje'i mes sreg pa'i las mthar phyin par mos shig
/me hom 'grims te /
hU~M:
e dbyings 'bar ba'i me hom du :
rig pa rdo rje phur pa'i lhar :
dgra bgegs sha rus khrag kun 'bul :
bdud bgegs sreg pa'i dbang thob shog :
ag+ne dz+wa la a b+hi Shiny+tsa A:
me hom gyi ye shes pa dbyings su gshegs /
thal ba gru gsum e klong mnan te rdo rjes rgyas gdab pas sa la mnan pa'i phrin las kyi dbang thob par mos shig
/mnan chas gtad la /
hU~M:
rdo rje 'bar ba'i ri rab kyis :
mnan na lha yang brlag nus pa'i :
drag shul las kyi dbang bskur bas :
gdug pa mtha' dag tshar gcod shog :
satwaM b+ha ya a b+hi Shiny+tsa ho :
khrag 'thung dmod pa'i mtshon chen drag po zor rdzas kyi dbang bskur bas myur mgyogs rlung la 'phang bas nyams pa bsgral ba'i las kyi dbang thob par mos shig
/zor chas gtad la /
hU~M:
gdug pa zor gyi mtshon cha ni :
rngam brjid 'jigs pa'i cho 'phrul can :
phung byed rdo rje'i mtshon chen pos :
nyams pa sgrol ba'i dbang thob shog :
sarba sa ma ya b+h+yo b+h+yo b+h+yo zlog zlog zlog :
mA ra ya rbad :
'grim zhing mthar thal rdeb dang bcas gnod pa'i phyogs su 'phang bar bya'o //
de dag gis dbang gi rim pa rnams legs par grub pas dbang gi ye shes skyes brtan gong 'phel du byed pa shis pa'i me tog 'thor bas mnga' gsol bar mos shig
/oM:
dbyings kyi ngo bo chos sku rdo rje sems :
rig pa rang snang badzra ku mA ra :
dbyings rig zung 'jug rtsa brgyud bla ma yis :
mchog thun dngos grub 'grub pa'i bkra shis shog :
ces brjod rjes dam tshig khas blang yon 'bul spyi ltar bya /

las byang gi lhag ma nas brtsam rjes rim mthar dbyung ngo //
bdud 'dul phrin las rdo rje'i mtshon //
lhag pa'i lha mchog drag po rtsal //
byin rlabs dbang gi las rim mchog
/skal bzang kun dga'i btsas su shar //
rtsa gsum 'od gsal snying tig gi kha skong yi dam phrin las phur pa 'dus pa'i dril sgrub kyi dbang gsar spros bklag chog tu bsdebs le'u tshan no ///
/
