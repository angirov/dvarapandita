\u0f88
bka' rdzogs pa chen po pad+ma yongs grol las :
rtsa gsum bsang mchod dgos 'dod kun 'byung bdud rtsi'i bum pa gzhi bdag bsang mchod slob dpon gyis bka' bstsal ltar bai ro tsa nas mdzad pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
na mo gu ru d+he ba DA ki nI b+h+ya :
bla ma yi dam mkha' 'gro'i tshogs la 'dud :
ma 'ongs lnga brgya dus ngan dus :
'dre srin gdug rtsub rab 'khrugs nas :
rgyal ba'i bka' nyams nad mtshon mu ge dang :
bden rdzun shan mi dbye zhing kun rdzob chos la dga':
dus ngan mi bde sna tshogs dar ba'i dus :
zhi byed yul bsang rnams bcas 'dir bkod do :
sa ma ya :
de la yar tshes skar bzang dus bzang la :
gzhi dkar drwa ba'i mig mang ris :
nas kyi tshom bu gang legs bkod :
phye mar dar tshon sna lnga dang :
bshos phran gang 'dzom dmar dang dkar :
ja chang phyi nang mchod yon dang :
g.yag lug rta mdzo nor bu sogs :
gzugs 'gros gang 'dzom gang mang bya :
rnga sogs 'bud dung rol mo dang :
bag dro rgyan ldan snyan pa'i dbyangs :
lha rnams spyan drangs bsang bar bya :
zhes pas de la dang po skyabs su 'gro ba'i rim pa ni :
na mo :
sangs rgyas chos dang dge 'dun la :
rtag par bdag ni skyabs su mchi :
bla ma yi dam mkha' 'gro la :
rtag par bdag ni skyabs su mchi :
chos sku longs sku sprul sku la :
rtag par bdag ni skyabs su mchi :
na mo :
sngon gyi rgyal ba'i mdzad pa rmad byung ltar :
deng nas ji srid 'jig rten ma stongs bar :
ma grol dgrol zhing ma brgal bsgral :
sems can bdag gis bsgral bar bya :
bla med 'jug par sems bskyed do :
gnyis pa rang nyid byin brlab pa ni :
pad+ma 'byung gnas kyi phyag rgya byas la :
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
stong pa nyid du gyur :
stong pa'i ngang las :
paM las pad+ma :
a las zla ba'i steng du :
rang gi rig pa'i ngo bo hrIHdmar po tsheg drag dang bcas pa gcig tu gyur :
hrIHlas 'od 'phros :
'phags pa mchod :
sems can gyi don byas tshur 'dus 'od du zhu ba las :
bdag nyid skad cig gis gu ru pad+ma 'byung gnas sku mdog dkar la dmar ba'i mdangs :
'od dang 'od zer 'phro zhing 'dzum mdangs bzhad :
dbu la pad zhu mthon mthing nyi zlas brgyan :
'dab ldan 'dzum mdangs dmar la dbus mthing brjid :
kha dog lnga ldan dar gyi cod pan 'phur :
sde snod gsum ldan chos gos dmar :
theg pa kun rdzogs zab ber sbrags ma gsol :
tshul khrims gsum ldan rdo rje'i sku reg bcings :
rin chen rgyan ldan nor bu'i mgul rgyan legs :
rdo rje thod pa zung 'jug brda yi tshul :
kha T+wAM g.yon bkal dri med me long brgyan :
bla ma rin chen skyil krung gzi brjid ldan :
mdangs rgyas gzhon tshul rgyal ba'i dkyil 'khor rgyas :
gnas gsum thig le 'bru gsum gsal bar bsgom :
hU~M las 'od 'phros phyogs bcu thams cad nas :
rgyal ba sras bcas bla ma'i rnam par spyan drangs shig :
gu ru sarba ha ri ni sa badzra sa ma ya dzaHdza :
dzaHhU~M baM ho :
zhes gnyis med spyan drangs rang la bstim :
de nas mchod rdzas rnams byin gyis brlab pa ni :
swa b+hA ba'i sngags kyis sbyang :
stong pa'i ngang las bsang gzhi dkar la dbyibs zlum pa gling bzhi'i bkod pa dang ldan pa'i dbus su glang po che nor bu la sogs rgyal srid sna bdun dang :
rta mdzo g.yag lug la sogs 'jig rten gyi dkor nor sna tshogs dang :
gser dngul g.yu mtshal la sogs rin chen gyi rdzas sna srid tshad :
me tog bdug spos la sogs 'dod yon lnga :
sha lnga bdud rtsi lnga khrag chen lnga la sogs sman raka gi mchod pa sogs :
go mtshon dar sna tshogs spyan gzigs mchod yon dang :
chang dang shing la sogs ngoms pa'i bde zas dang :
phye mar 'ol skom la sogs mngar ba'i zas :
sna tshogs dgos 'dod bde ba'i mchod yon rnams :
rgyal ba'i sku gsung thugs kyis byin brlabs pa :
nyes skyon sbyong byed yig 'bru gsum 'phros so :
raM yaM khaM:
'di gsum 'dod chags gti mug bdag 'dzin dug gsum sbyang :
raM yaM khaM:
raM 'phros mchod rdzas nyes skyon bsreg par gyur :
bsdus pas snang mtha' gos dkar mchod yon gyur :
yaM 'phros mchod rdzas 'dzin pa'i bag chags gtor :
bsdus pas don grub dam tshig rgyas gyur cig :
khaM 'phros mchod rdzas brnabs pa'i nyes skyon bkru bar gyur :
bsdus pas rdor sems spyan ma'i zab gsang rgyas gyur cig :
oM AHhU~M:
sku gsung thugs gsum byin rlabs phun sum tshogs :
oM 'phros sku yi nus pa gzugs dang ldan :
'dus pas rgyal ba'i sku yi dkyil 'khor mnyes :
AH'phros gsung gi nus pa ro ldan gyur :
'dus pas rgyal ba'i gsung gi dkyil 'khor mnyes :
hU~M 'phros thugs kyi nus pa sna tshogs spel :
'dus pas rgyal ba'i thugs kyi dkyil 'khor mnyes gyur cig :
oM AHhU~M:
zhes lan gsum sbyang :
de nas mdun bsang khang gi me thab bskyed pa ni :
de la dang po grong pa'i chos kyis ma gos pa'i lag tu me thogs shing bsang khang la g.yas skor gsum :
g.yon skor gsum bya zhing mdun nas oM AHhU~M gis byin brlabs shing me sbar bar bya'o :
de la swa b+hA ba'i sngags kyis sbyang :
stong pa'i ngang du :
hU~M las nam mkha' stong pa e yi dbus :
suM las rin chen gser gyi sa gzhi'i dbus :
b+h+rU~M las bsang khang thar pa chen po'i gzhal yas khang pa :
gru bzhi sgo bzhi pa :
rta babs bang rim gyis mtshan pa'i dbus su yaM las rlung gi dkyil 'khor gzhu dbyibs ltar gyi steng du :
raM las me kha dog lnga 'bar ba'i dbus su :
raM las raM dmar nag sum brtsegs kyis mtshan pa las :
drang srong me lha'i rgyal po :
sku mdog dmar skya zhal bzhi phyag brgyad :
dbu skra kha dog lnga spyi bor 'khyil ba :
shar gyi gdong zhal dkar po zhi ba :
lho yi gdong zhal ser po rgyas pa :
nub kyi gdong zhal dmar po dbang :
byang gi gdong zhal mthing nag drag po :
phyag brgyad dang po gnyis kyis rdo rje :
de 'og gnyis kyis kha T+wAM dang ka pA la :
de 'og gnyis kyis me dang lcags kyu :
de 'og gnyis kyis ral gri dang phreng ba bsnams pa :
sku smad me dpung du 'bar zhing sku gzi brjid dang ldan par bsgom pa'i spyi bor oM:
mgrin par A:
thugs kar hU~M las 'od 'phros pas :
rang bzhin gyi gnas nas drang srong me lha'i rgyal po 'khor dang bcas pa spyan drangs :
raM tsit+ta hrIM hrIM:
dzaHdza :
dzaHhU~M baM ho :
dam tshig ye shes gnyis med gyur :
ces phye mar sogs mchod cing bstod pa la :
hU~M:
ye shes me lha 'khor bcas la :
ar+g+haM me tog mar me dri :
zhal zas rol mo la sogs pa :
phye mar 'ol skom sha khrag chang :
rol mo spyan gzigs du mas mchod :
'gro ba'i don mdzad drang srong gzugs :
bdag gzhan don brtson ngang la bzhugs :
rgyal ba mnyes mdzad gzi brjid ldan :
tshangs sras mgon la phyag 'tshal bstod :
oM badzra ar+g+haM pA d+yaM puSh+pe d+hU pe A lo ke gan+d+he ne bid+ya shab+da pra tIts+tsha hU~M:
rgyal ba drang srong thugs dam bskang :
me yi gzi brjid thugs dam bskang :
bdag la dgos pa'i dus byung la :
rgyal ba'i bzhugs gnas pho brang stsol :
ye shes khyed ni rab brten no :
sa ma ya :
de nas mdun bskyed la :
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
stong pa'i ngang las mdun gyi nam mkhar ye shes lnga las grub pa'i gzhal yas kyi khang pa gru bzhi sgo bzhi rta babs bang rim mtshan nyid yongs su rdzogs pa'i dbus su :
seng ge dang rin po che sna tshogs las grub pa'i gdan steng du :
sangs rgyas shAkya thub pa la 'das ma 'ongs da lta dus gsum gyi sangs rgyas dang byang chub sems dpa' rnams kyis bskor bar bsgom :
de'i g.yas su mgon po 'jam dpal dbyangs la sku'i sangs rgyas dang byang chub sems dpa'i mgron gyis bskor bar bsgom :
g.yon du bla ma spyan ras gzigs dbang la gsung gi sangs rgyas dang byang chub sems dpas bskor bar bsgom :
rgyab tu gsang bdag phyag na rdo rje la thugs kyi sangs rgyas dang byang chub sems dpas bskor bar bsgom :
mdun du rje btsun rdo rje rnal 'byor ma la ma rgyud ye shes kyi mkha' 'gro mas bskor bar bsgom :
steng du rgyal sras pad+ma 'byung gnas la bka' brgyud rig 'dzin sras brgyud kyis bskor bar bsgom :
'og tu mgon po ma ning lcam dral la chos skyong pho rgyud mo rgyud kyis bskor bar bsgom :
de'i phyi 'khor du gzhi bdag gnyug mar gnas pa rnams khrom ltar du bsgom :
de'i phyi khyams la rigs drug gi sems can dang bgegs rigs lan chags mgron thams cad bu yug gtibs pa ltar du gsal ba rnams kyi gnas gsum du yig 'bru gsum gyis mtshan pa las 'od 'phros pas :
rang bzhin gyi gnas nas spyan drangs :
badzra sa ma ya dzaHdza :
rol mo dkrol zhing ba dan g.yab :
spyan gzigs 'jog la spyan 'dren la :
rnal 'byor pa rnams bsang khang la bskor zhing 'di skad do :
hU~M:
mkha' dbyings phyogs bzhi mtshams brgyad nas :
rtsa brgyud bla ma gshegs su gsol :
mchog gsum rgyal ba'i pho brang nas :
yi dam lha tshogs gshegs su gsol :
o rgyan dur khrod gnas yul nas :
ma mo mkha' 'gro gshegs su gsol :
bka' dang dam tshig dkyil 'khor nas :
chos skyong srung ma gshegs su gsol :
gnas dang nye ba'i pho brang nas :
gzhi bdag gzhi srung gshegs su gsol :
snying rje tshad med dkyil 'khor 'dir :
rigs drug sems can 'khod gyur cig :
gu ru d+he ba DA ki nI sa ma ya dzaHdza :
A ral+li pheM pheM:
tsit+ta hrIM hrIM:
dzaHhU~M baM ho :
de nas spyan gzigs rnams 'bul ba'i tshul du 'jog la gdan 'bul la :
hU~M:
stong gsum kun dang mnyam pa yi :
pad+ma 'dab brgyad ge sar bcas :
bde zhing yangs pa 'bul lags na :
ci srid 'gro ba'i don slad du :
dgyes par mdzod la brtan par bzhugs :
phyag byar 'os pa thams cad la :
gnyis med gus pas phyag 'tshal lo :
sa ma ya tiSh+Tha lhan :
de nas rol mo dbyangs gar sna tshogs byed cing bsang ba la :
hU~M:
sngon gyi bskal pa'i dang po la :
bsang gi rgyu ni ji ltar srid :
skye med spros bral stong pa la :
'gag med 'khor los sgyur rgyal shar :
nam mkha' sngo bsangs dag pa la :
glang chen sprin nag tshogs gyur pas :
sa la glog chung ldems se ldem :
bar snang 'brug chung ldi ri ri :
stong gsum kun nas dri mchog 'byung gyur pas :
spos bzang dag pa'i mkha' la char sprin 'khrigs :
yid bzhin re skong dpag bsam ljon shing dang :
g.yu lo 'bar ba'i shug pa dang :
dung lo 'bar ba'i mkhan shing dang :
ldem lcam sba shing smyug shing dang :
ngad ldan spos dkar a ka ru :
shing sman bdun gyi du ba dang :
'dod yon mchod pa thams cad kyis :
kun bzang rigs lnga rdo rje sems :
chos sku longs sku sprul sku sogs :
rgyal ba dgongs pa'i brgyud pa bsang :
grags ldan pad+ma gar dbang dang :
shrI siM ha pad+ma 'byung gnas sogs :
rig 'dzin brda yi brgyud pa bsang :
rdo rje sems dpa' dga' rab rdo rje dang :
pad+ma saM b+ha bai ro tsa na sogs :
rdzogs chen brgyud pa'i bla ma bsang :
rdo rje 'chang chen in+d+ra bo d+hi dang :
nA gardzu na rgyal ba mchog dbyangs sogs :
sgyu 'phrul brgyud pa'i bla ma bsang :
'jam dpal gzhon nu slob dpon bshes gnyen dang :
ro langs bde ba nam mkha'i snying po sogs :
rgyu 'bras brgyud pa'i bla ma bsang :
rta mgrin rgyal po nA gardzu na dang :
sprul sku pad+ma la sogs pa'i :
gsung gi brgyud pa'i bla ma bsang :
phyag na rdo rje sprul pa'i khro rgyal dang :
hU~M chen kA ra snying po rdo rje dang :
thugs kyi brgyud pa'i bla ma bsang :
dpal chen rdo rje gzhon nu sangs rgyas gsang ba dang :
rdo rje thod phreng phyag chen brgyud pa sogs :
yon tan brgyud pa'i bla ma bsang :
rdo rje khro bo bi ma mi tra dang :
legs gsang ku ma rA tsa sogs :
phrin las brgyud pa'i bla ma bsang :
rdo rje phag mo nyi ma dngos grub dang :
seng ge'i gdong can rdo rje pad+ma rtsal :
ma rgyud dbang bskur bla ma bsang :
tshe dpag med dang pad+ma 'byung gnas pa :
man+dA ra ba nam mkha'i snying po sogs :
'chi med tshe yi brgyud pa bsang :
mar me mdzad dang shAka thub dang :
byams pa mgon po la sogs pa :
sangs rgyas ston pa'i gtso bo bsang :
chos sku yum chen shes rab phar phyin drug :
gsang sngags bla med rgyud lung man ngag bcas :
dam chos 'dren pa'i lam mchog bsang :
gnas brtan rab 'byor nye sras brgyad :
gdung sel b+ha ra d+h+wa dza sogs :
dge 'dun skyob pa'i bstan pa bsang :
slob dpon thogs med in+d+ra bo d+hi dang :
klu sgrub snying po la sogs pa'i :
grub chen brgya dang rtsa brgyad bsang :
snang ba mtha' yas spyan ras gzigs :
pad+ma 'byung gnas mtsho rgyal sogs :
rtsa brgyud bla ma thams cad bsang :
de ltar rtsa brgyud bla ma bsang :
de nas yi dam lha tshogs bsang la :
sku gsung thugs dang rgyal ba'i sprul :
kun gzhi ma bcos ngang nas bsang ces pas :
de la dang po spyan gzigs mchod cing rol mo dbyangs sna tshogs gar phyag rgya byas la 'di skad do :
hU~M:
gsang ba 'dus pa la sogs pa :
pha rgyud lha tshogs thams cad bsang :
ma hA ma ya la sogs pa :
ma rgyud lha tshogs thams cad bsang :
bde mchog kye rdor la sogs pa :
gnyis med lha tshogs thams cad bsang :
rdo rje sems dpa' la sogs pa :
zhi ba'i lha tshogs thams cad bsang :
che mchog khrag 'thung la sogs pa'i :
khro bo'i lha tshogs thams cad bsang :
che mchog kun bzang la sogs pa'i :
rigs lnga khro rgyal lha tshogs bsang :
mthing nag e yi gzhal yas nas :
gshin rje sku yi lha tshogs bsang :
dmar nag gru gsum pho brang nas :
rta mgrin gsung gi lha tshogs bsang :
mthing nag gru gsum 'bar ba'i pho brang nas :
badzra thugs kyi lha tshogs bsang :
ljang nag gtum drag rngam pa'i pho brang nas :
bdud rtsi yon tan lha tshogs bsang :
bskal pa me ltar 'bar ba'i pho brang nas :
phur pa phrin las lha tshogs bsang :
nyon mongs dug lnga 'khrugs pa'i pho brang nas :
tshe mchog ma mo'i lha tshogs bsang :
sha khrag kiM rus 'khrugs pa'i pho brang nas :
'jig rten mchod bstod lha tshogs bsang :
dgra bgegs rdul du brlag pa'i pho brang nas :
dmod pa drag sngags lha tshogs bsang :
rigs bzhi dkyil 'khor 'dus pa'i pho brang nas :
rig 'dzin slob dpon lha tshogs bsang :
rang lus rgyal ba'i pho brang nas :
bcos ldan zhi khro'i lha tshogs bsang :
pad+ma 'od kyi pho brang nas :
rig 'dzin thod phreng lha tshogs bsang :
dur khrod chen po'i gnas brgyad nas :
bla ma mtshan brgyad bde yum bsang :
lha srin sde brgyad 'khrugs pa'i pho brang nas :
gu ru drag po'i lha tshogs bsang :
a ti bla med bka' yi bya ra ba :
mkha' 'gro seng gdong lha tshogs bsang :
bsang yang yi dam lha tshogs bsang :
zhi yang nad gdon zhi bar mdzod :
mchod do yi dam lha tshogs mchod :
zhi yang mi nad phyugs nad zhi :
rgyas kyang tshe dbang longs spyod rgyas :
bsdus kyang lha 'dre mi gsum sdus :
brlag kyang gnod byed dgra bgegs rlogs :
gu ru d+he ba d+hA ki nI shAn+tiM ku ru ye swA hA:
puSh+TiM ku ru ye swA hA:
wA shaM ku ru ye swA hA:
mA ra ya phaT:
ces mchod cing bsang :
de nas mkha' 'gro phrin las myur 'grub bsang chog bde ba spel byed \u0f80atsha :
de la mkha' 'gro bsang ba la :
gnas dang yul gyi mkha' 'gro dang :
ma mo ma yams la mchod pa ci 'byor 'bul /
'di skad do :
hU~M b+h+yo :
nub phyogs o rgyan sprul pa'i pho brang nas :
ye shes rdo rje phag mo bsang :
sku mchog mthing nag e yi klong dkyil nas :
sku yi rdo rje phag mo bsang :
dmar nag gdul bya rgyas pa'i pho brang nas :
gsung gi rdo rje phag mo bsang :
ljang nag gtum pa'i pho brang nas :
thugs kyi rdo rje phag mo bsang :
rdo rje mkha' 'gro la sogs pa'i :
ye shes mkha' 'gro sde lnga bsang :
khros ma nag mo la sogs pa'i :
kro ti khro mo'i lha tshogs bsang :
mkha' 'gro seng gdong la sogs pa'i :
yang sprul mkha' 'gro thams cad bsang :
rdo rje rab brtan la sogs pa'i :
dur khrod brgyad kyi mkha' 'gro bsang :
rnal 'byor chang 'thung la sogs pa'i :
rnal 'byor mkha' 'gro thams cad bsang :
chu lha rlung lha la sogs pa'i :
'byung ba lnga yi lha tshogs bsang :
phag gdong seng gdong la sogs pa'i :
dbang phyug mgo brnyan phra men bsang :
srog bdag dbugs bdag la sogs pa'i :
shugs 'gro las kyi mkha' 'gro bsang :
e ka tsA ti la sogs pa'i :
ma mo ma yams thams cad bsang :
khrag bdag srog bdag la sogs pa'i :
gsod byed 'jig rten mkha' 'gro bsang :
o rgyan yul la sogs pa yi :
sum cu rtsa gnyis mkha' 'gro bsang :
o tan pre ta la sogs pa'i :
nyi shu rtsa bzhi'i mkha' 'gro bsang :
bsil ba tshal la sogs pa yi :
dur khrod mkha' 'gro thams cad bsang :
rdo rje kun grags la sogs pa'i :
'jig rten mkha' 'gro'i bran rnams bsang :
dkyil 'khor gral la gnas pa bsang :
mu ran skyong ba'i mkha' 'gro bsang :
ar+g+haM dam la gnas pa bsang :
phye mar 'ol skom zhal bzhes bsang :
mda' dar spyan gzigs zhal bzhes bsang :
sha khrag dmar la zhal bzhes bsang :
kye :
ye shes las grub mkha' 'gro rnams :
de ring gnam la skar ma bzang :
bar snang ser bu de ring 'jam :
sa la dus grangs de ring bzang :
bkra shis phun sum tshogs pa'i dus :
ye shes mkha' 'gro da bsang ngo :
nad gdon gnod pa zhi gyur cig :
gti mug las ngan grib ngan byang :
mi nad phyugs nad med par mdzod :
phrin las thogs med 'grub par mdzod :
sems can bde legs rab rgyas shog :
ces bsang ngo :
de nas bka' srung dam can rgya mtsho'i tshogs la bsang :
phyi nang gi mchod yon dang :
g.yab dar la sogs spyan gzigs gang 'byor 'bul zhing 'di skad do :
hU~M hrI:
bka' gsang dam tshig pho brang nas :
chos skyong srung ma 'khor bcas bsang :
u tsa la yi pho brang nas :
chos skyong mgon po ma ning bsang :
g.yog 'khor pho nya dregs pa bsang :
yang 'khor chos skyong pho rgyud bsang :
sku yi mgon po stag zhon bsang :
gsung gi mgon po bing dmar bsang :
thugs kyi mgon po gri gug bsang :
yon tan mgon po seng zhon bsang :
phrin las mgon po trak+shad bsang :
dam tshig mgon po thod phreng bsang :
ye shes mgon po 'khor bcas bsang :
'jig rten mgon po 'khor bcas bsang :
gtsang ris mgon po 'khor bcas bsang :
ar+g+haM mgon po 'khor bcas bsang :
mu ran mgon po 'khor bcas bsang :
sngags srung mgon po 'khor bcas bsang :
rtag chags mgon po 'khor bcas bsang :
myur mgyogs mgon po 'khor bcas bsang :
chos skyong sde brgyad thams cad bsang :
b+h+yo :
yum chen lha mo re ti bsang :
mched lcam ma mo sde brgyad bsang :
chos skyong mo rgyud thams cad bsang :
sku gsung thugs kyi ma mo bsang :
yon tan phrin las ma mo bsang :
phyi srung nang srung ma mo bsang :
ye shes ma mo 'khor bcas bsang :
dam tshig ma mo 'khor bcas\u0f8e
'jig rten ma mo 'khor bcas\u0f8e
sha zan ma mo 'khor bcas\u0f8e
khrag 'thung ma mo 'khor bcas\u0f8e
srog bdag ma mo 'khor bcas\u0f8e
tshe len ma mo 'khor bcas\u0f8e
dbugs bdag ma mo 'khor bcas\u0f8e
nad bdag ma mo 'khor bcas bsang :
yams bdag ma mo 'khor bcas bsang :
kye :
bsang yang chos skyong sde brgyad bsang :
zhi yang nad gdon bar chad zhi bar mdzod :
bsrung yang sangs rgyas bstan pa srungs :
mchod kyang chos skyong srung ma mchod :
bsgrub kyang rnal 'byor phrin las sgrubs :
zas su sangs rgyas bstan dgra zo :
bskul lo dgra bgegs steng du skul :
chos skyong srung ma mnyes gyur cig :
ces mchod :
de nas dpal zhing skyong seng gdong gi gsol kha \u0f80atsha :
de la dmar gtor khrag dang zhag gis brgyan pa 'bul zhing :
dar nag g.yab la 'di skad do :
hU~M:
pho brang mkha' spyod dpal gyi tsa ri nas :
dpal mgon seng gdong drag shul can :
bdud kyi dmag tshogs sku skyod cig :
mdog nag 'jigs gzugs seng ge'i gdong :
zhal gdangs ljags 'dril mche ba gtsigs :
spyan dmar khrag 'dra gyen thur bgrad :
zhal nas khrag gi kha chu 'dzag :
g.yu ral seng chung skar ltar 'khrugs :
sku la dar nag ber chen gsol :
phyag gnyis ru dar dmar gtor bsnams :
bdud dmag g.yab cing dam can sdud :
bdud rta dmar nag rlung gshog 'chib :
yang 'khor dregs pa sde brgyad 'gyed :
gung gnyis me rlung dkyil nas 'grim :
bam ro pho mo spyi gtsug sa la 'gro :
'dir gshegs nag po seng ge'i gdong :
dmar gyi gtor ma 'di bzhes la :
sdig can bstan pa'i dgra bo 'di :
da lta nyid du cham la phob :
b+h+yo :
yum chen bdud mo seng gdong ma :
rab 'jigs dmar nag srin mo'i gzugs :
zhal gdangs ljags 'dril spyan rtsa dmar :
spyan bgrad khrag ral khro chung 'gyed :
sku la dar nag ber chen gsol :
phyag g.yas dgra satwa kha T+wAM bsnams :
dam nyams dgra bo'i tsit+ta g.yon :
dgra yi don snying zhal du gsol :
bdud rta dmar nag rlung gshog 'chib :
khrag gi rba klong dkyil nas bzhengs :
rnal 'byor phrin las grub par mdzod :
hU~M b+h+yo :
bdud mgon yab yum dmag gi tshogs :
las mkhan mthu chen pho mo dang :
bka' sdod sde brgyad tshogs dang bcas :
bdud dmag dregs pa'i dmag tshogs bsang :
las su sangs rgyas bstan dgra sod :
zas su dgra bo'i sha la zo :
skom du dgra bo'i khrag la 'thungs :
phrin las mngon spyod drag po mdzod :
hU~M:
bsang yang kun dga' gzhon nu bsang :
bskul lo bskul lo phrin las sgrubs :
bsang yang yum chen seng gdong bsang :
bskul lo bskul lo phrin las sgrubs :
sangs rgyas bstan pa rgyas par mdzod :
ces mchod :
sa ma ya :
rgya rgya rgya :
de nas gza' bdud btsan gsum gyi gsol kha la :
ra gsur sogs btang zhing spyan gzigs 'bul la 'di skad do :
hrI:
nga ni pad+ma 'byung gnas yin :
nyon cig lha srin dregs pa'i tshogs :
'dir gshegs mchod gtor 'di bzhes la :
ci ltar bsgo ba'i phrin las mdzod :
hrI:
mchog gsum 'dus pa'i pho brang nas :
gsang bdag khyab 'jug yab yum sras dang 'khor :
ming sring sras 'khor sde brgyad bsang :
gnas dang gtsug lag sbas gnas nas :
ging chen sde bzhi sras 'khor sde brgyad bsang :
glang ma lung gi sbas gnas nas :
bdud rje 'bar ba sras 'khor sde brgyad bsang :
hU~M hrI:
drang srong gza' mchog khyed bsang ngo :
king kang nad yams dgra la phob :
sku yi ging btsan dkar po bsang :
smyo 'bog brgyal nad dgra la thongs :
gsung gi ging btsan khra bo bsang :
ma mo'i khrag nad dgra la thongs :
thugs kyi ging btsan mgar nag bsang :
btsan khros the'u rang dgra la thongs :
cho 'phrul ltas ngan dgra la thongs :
gter bdag bdud rje 'bar ba bsang :
bdud kyi zhags bsgyur dgra la thongs :
sangs rgyas bstan dgra med par mdzod :
ces pas mchod cing bsang bar bya :
de nas yul lha gzhi bdag bsang ba la :
yul lha dang mthun pa'i mchod pa 'bul la 'di skad do :
kye :
yid 'ong sprul pa'i lha srung rnams :
'dir gshegs rnal 'byor spyan 'dren byon :
lha dbang brgya byin la sogs pa :
lha chen brgyad po 'khor bcas bsang :
gnyan chen d+he ba la sogs pa :
bar snang gnas pa'i gnyan rnams bsang :
sa bdag dbang chen la sogs pa'i :
sa la gnas pa'i sa bdag bsang :
yul 'khor srung la sogs pa yi :
rgyal po chen po sde bzhi bsang :
dga' bo nye dga' la sogs pa'i :
klu chen brgyad po 'khor bcas bsang :
rnam thos sras la sogs pa yi :
nor lha brgyad po 'khor bcas bsang :
rA hu la la sogs pa yi :
gza' chen brgyad po 'khor bcas bsang :
skar ma smin drug la sogs pa'i :
rgyu skar nyi shu rtsa brgyad bsang :
rje blon bcu gnyis la sogs pa'i :
lo yi sa bdag thams cad bsang :
grol bum lha lnga la sogs pa'i :
zla ba'i bdag po thams cad bsang :
pi ling 'phar ma la sogs pa'i :
zhag gi bdag po thams cad bsang :
nyul le bcu gnyis la sogs pa'i :
dus tshod bdag po thams cad bsang :
ri po ta la sogs pa yi :
ri bo rnams la gnas pa bsang :
chu bo gang gA la sogs pa :
chu bo rnams la gnas pa bsang :
rdo rje gdan la sogs pa yi :
rgya gar yul gyi sa bdag bsang :
d+ha na mdangs ldan la sogs pa :
o rgyan yul gyi sa bdag bsang :
lang ka pu ri la sogs pa :
srin po'i yul la gnas pa bsang :
zangs mdog keM rus la sogs pa'i :
gling phran rnams la gnas pa bsang :
'dzam bu gling la sogs pa yi :
gling chen rnams la gnas pa bsang :
lha sa bsam yas la sogs pa'i :
bod yul gtsug lag srung ma bsang :
rdo rje legs pa la sogs pa :
bod yul gnas mchog srung ma bsang :
ti se tsa ri la sogs pa :
bod yul gnas mchog srung ma bsang :
'jam dpal shing kun la sogs pa :
bal yul gnas pa thams cad bsang :
thang lha yar zhur la sogs pa'i :
gtsang gi sa bdag thams cad bsang :
gang ba bzang po la sogs pa'i :
gnod sbyin nor gyi srung ma bsang :
yar lha sham po la sogs pa'i :
dbus kyi sa bdag thams cad bsang :
kong btsun de mo la sogs pa'i :
kong yul gnas pa thams cad bsang :
'od de gung rgyal la sogs pa'i :
nyang dwags gnas pa'igazhi bdag bsang :
'brog chen 'khor 'dul la sogs pa'i :
brtan ma bcu gnyis 'khor bcas bsang :
dbre mtsho phyug mo la sogs pa'i :
byang gi mtsho sman thams cad bsang :
rma ri rab 'byams la sogs pa'i :
rma khams sa bdag thams cad bsang :
hor sha rgyal ba la sogs pa'i :
hor yul sa bdag thams cad bsang :
gze yi dmag yo la sogs pa'i :
ci yi sa bdag thams cad bsang :
gtsang gnyan smri ti la sogs pa :
gtsang gi sa bdag thams cad bsang :
'jang ri smug po la sogs pa'i :
'jang yul sa bdag thams cad bsang :
ri bo rtse lnga la sogs pa'i :
rgya nag sa bdag thams cad bsang :
kye :
yul lha gnyan dang nags tshal gnyan :
yul 'khor srung ma 'khor bcas bsang :
yul phyogs 'di ru gnas pa yi :
yul lha gnyan po 'khor bcas bsang :
bsang yang bod khams lha srung bsang :
zhi yang mi nad phyugs nad zhi :
'jig rten khams kun dge gyur cig :
ces bsang bar bya :
khu ye g.yang len ni :
de nas dgra bla bsang ba la :
dar phyar dung 'bud spos btang la 'di skad do :
hU~M:
b+h+yo b+h+yo :
de ring yar tshes bzang po la :
dgra bla'i rgyal po lha rnams bsang :
sdong rigs srid pa'i dgra bla bsang :
sdong gi dmag g.yang 'dir spyod cig :
'bru rigs srid pa'i dgra bla bsang :
'bru yi dmag g.yang 'dir spyod cig :
sga rigs srid pa'i dgra bla bsang :
sga yi dmag g.yang 'dir spyod cig :
dbal zla gnyis kyi dgra bla bsang :
dbal zla'i dmag g.yang 'dir spyod cig :
yang myes mtshun rgan dgra bla bsang :
srid pa'i rje g.yang 'dir spyod cig :
gri mtshun gnyan po thams cad bsang :
khams gsum dpal g.yang 'dir spyod cig :
ma phyi'i mtshun rgan dgra bla bsang :
ma yi phyugs g.yang 'dir spyod cig :
zhang gi zhang lha gnyan po bsang :
zhang gi kha rje 'dir spyod cig :
pho yi pho lha gnyan po bsang :
dbang thang dpal rtsal 'dir spyod cig :
mo yi thab lha gnyan po bsang :
longs spyod dpal 'byor 'dir spyod cig :
phywa skor de ni kyi li li :
g.yang skor de ni sga ra ra :
phywa ni ma 'gro g.yang ma nyams :
phywa khu ye phud 'dis dgra bla mchod :
oM AHhU~M:
zhes pas rnal 'byor pho mo rnams kyis dbyangs snyan tshangs pa'i dbyangs ltar gyi bsang khang la bskor la mchod :
g.yang len bya zhing ye shes pa rang gnas gshegs :
dam tshig pa rang la bsdu :
'jig rten pa so so rang rang gi gnas la deng bar bya :
de nas dngos gzhi phrin las bcol ba ni :
ho :
bla ma yi dam mchod pa'i mthus :
mchog thun dngos grub bstsal du gsol :
mkha' 'gro chos skyong mchod pa'i mthus :
phrin las rnam bzhi 'grub par mdzod :
yul lha gzhi bdag mchod pa'i mthus :
mi nad phyugs nad zhi bar mdzod :
phyogs bzhi gang du 'gro tsam na :
rgyal chen sde bzhis skyob par mdzod :
'du 'dzi'i g.yeng ba byung ba na :
rtsa ba'i bla mas thugs rjes zungs :
bdud kyi yams kha dar ba na :
yi dam lha yis bskyab tu gsol :
rkyen ngan bar chad byung ba na :
mkha' 'gro rnams kyis bsal du gsol :
gzhan gyis mthu gtad ngan sngags sogs :
sdang ba'i dgra kun byung ba na :
chos skyong srung mas rtag tu srungs :
zas nor longs spyod nyams pa dang :
kha rje dbang thang nyams pa na :
nor lha gzhi bdag srung bar mdzod :
ces sogs rang gi 'dod don smod :
de nas gshegs gsol ni :
dkyil 'khor bsdu zhing g.yab dar g.yab la 'di skad do :
oM AHhU~M:
bla ma yi dam mkha' 'gro rnams :
chos sku thig le'i ngang du gshegs :
mgon po chos skyong mgron rnams ni :
longs sku 'od lnga'i klong du gshegs :
rigs drug snying rje'i mgron rnams ni :
sprul sku byams mgon klong du gshegs :
bgegs rigs lan chags mgron rnams ni :
so so rang rang gnas su dengs :
badzra mu :
ces bsdu :
de nas me tog 'thor zhing bkra shis brjod pa ni :
bsang khang la bskor zhing tshangs pa'i dbyangs ltar byas la 'di skad do :
hrI:
skye med rnam dag spros bral ngang la bzhugs :
dus gsum sangs rgyas kun gyi ngo bo nyid :
byin rlabs dngos grub thams cad 'byung ba'i gnas :
rje btsun pad+ma 'byung gnas bkra shis shog :
dus gsum bde gshegs kun la bde ster ma :
mi brjed gzungs thob yon tan 'byung ba'i gnas :
ye shes mtsho rgyal ma yi bkra shis shog :
rgyal ba kun gyi chos bsgyur sprul pa'i sku :
mdo sngags rten 'brel thams cad 'byung ba'i gnas :
rje 'bangs rgya mtsho rnams kyi bkra shis shog :
dus gsum sangs rgyas kun gyi bstan srung ba :
mthu dang rdzu 'phrul thams cad 'byung ba'i gnas :
chos skyong bstan srung rnams kyi bkra shis shog :
sgrub pa po la dngos grub char 'beb pa'i :
nor dang longs spyod thams cad 'byung ba'i gnas :
rgyal chen rnam thos sras kyi bkra shis shog :
tshul bzhin sgrub pa byed pa'i gang zag la :
'tsho sbyor zas nor spel zhing yon bdag byed :
gzhi bdag gzhi srung rnams kyi bkra shis shog :
ces sogs bya :
spros bcas chen po bya bar 'dod na hU~M nag gi skor ram :
sprul pa rgya mtsho dang bstun :
de nas bsngo ba smon lam la :
oM AHhU~M:
skyabs gnas dkon mchog gsum gyi bden pa'i mthus :
bdag gis bsang mchod dam pa 'di byas pas :
pha mas gtso byas rigs drug 'gro ba kun :
zab gsang kun bzang klong du sor chud nas :
skye ba kun tu bla ma rab bsten nas :
zag med bde chen ka dag spros bral rtogs :
sangs rgyas mya ngan 'das pa'i sar phyin nas :
phyir mi ldog pa'i sa la 'god par shog :
ces bsod nams 'di yis sogs bya zhing bsngo ba smon lam ci rigs bya :
sa ma ya :
rgya rgya rgya :[ \u0f80]atsha :
e ma :
bsang mchod dam pa 'di nyid ni :
o rgyan pad+mas bka' bstsal bzhin :
rnal 'byor bai ro tsa na ngas :
phyi rabs don du gter du sbas :
las can gcig dang 'phrad par shog :
bsang mchod dam pa 'di spyod kun :
yul phyogs bkra shis phun sum tshogs :
gang bsam 'grub pa'i smon lam yod :
sa ma ya :
rgya rgya rgya :
bsang mchod rin chen bdud rtsi 'di //
gnas mchog khra mo lung pa nas //
brag ri gcan gzan 'dra ba'i spyi dkyil nas //
chu mo glang la   stag sham pas /spyan drangs so //
o rgyan bde chen dben gnas su //
dag par bris nas zhus pa'o //
b+h+ya g+h+ri badzra ///
/
