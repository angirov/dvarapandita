@#//
pad gling tshe khrid rdo rje'i phreng ba las spyi la nye bar mkho ba'i rigs khol du phyung ba bzhugs so //
tshe khrid rdo rje'i phreng ba las :
'chi ba brtag thabs nyi ma lta bu bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'chi med tshe yi lha la phyag 'tshal lo :
las dang ldan pa'i skyes bu rnams :
'chi ba brtag thabs bstan pa ni :
phyi ltar brtag dang nang ltar brtag :
gsang ba ltar du brtag pa dang :
lus brtag dang ni rmi lam brtag :
de ltar las rim lnga ru 'dus :
da lta'i lha lcam pad+ma gsal :
bum thang phyogs su skye bar 'gyur :
skyes bu de dang 'phrad par shog :
sa ma ya :
rgya rgya rgya :
dang po phyi ltar brtag pa ni :
shin tu dben pa'i gnas nyid du :
mchod gtor bshams la gsol ba gdab :
bla ma yi dam mkha' 'gro mchod :
snga dro phyi dro ser bu med :
nam mkha' dwangs pa'i dus nyid du :
bla ma nyid la gsol ba btab :
dri bzang chu yis lus bkrus la :
lus ni gcer bu dag tu bya :
g.yas g.yon rdo rje dril bu thogs :
yan lag bzhi po bgrad la langs :
rang gi grib ma'i snying kha ru :
shel lam dung chung dkar po bzhag :
de la yun ring mig gnyis gtad :
ma bzod sbrid chil byung ba dang :
mdun gyi nam mkha'i dkyil du blta :
rang gi grib ma lam ste 'ong :
gang yang ma nyams gsal ba na :
tshe la bar chad med pa'i rtags :
lag pa phyag mtshan ma tshang na :
brten pa'i lha dang bral ba yin :
lo bdun nyid la 'chi bar 'gyur :
lag g.yas med na lo lnga thub :
lag g.yon med na lo gsum thub :
rkang gnyis med na lo gcig thub :
rkang g.yas med na lo bzhi thub :
rkang g.yon med na lo gnyis thub :
glo g.yas med na zla dgu thub :
glo g.yon med na zla mdun thub :
khog stod med na zla gsum thub :
khog smad med na zla gcig thub :
gzhog g.yas med na nyer gcig thub :
gzhog g.yon med na zla gcig thub :
gru bzhi zlum po nar mo dang :
zla gam byung na bslus pas chog :
zur gsum byung na mi bzlog go :
kha dog dkar po dbus nas yal :
klu dang rgyal pos zin pa'i rtags :
nag po g.yas su yal gyur na :
bdud dang ma mos zin pa'i rtags :
dmar po g.yon du yal gyur na :
btsan dang srog lhas zin pa'i rtags :
ser po mgo nas yal gyur na :
klu btsan rgyal 'gong\u0f8e
sngon po rked nas yal gyur na :
klu sman mtsho sman\u0f8e
na bun bring bring khyug khyug na :
sde brgyad gshin 'dres gnod pa'i rtags :
de rnams shin tu brtag par bya :
ston ser nam mkha' dwangs pa'i dus :
yang yang lan grangs mang du brtag :
nyi nub yang yang brtags pas gsal :
phyi ltar brtag pa'i las rim dang po 'o :
sa ma ya :
rgya rgya rgya :
gnyis pa nang ltar brtag pa ni :
chu rdzing lteng ka yod pa'i sar :
nyi nub nam mkha' dwangs pa'i dus :
chu 'od ri la phog dus su :
rang nyid langs nas bltas pa yis :
ri la grib ma gnyis brtsegs 'char :
de yi steng ma med gyur na :
bcu drug nyi ma phyed la 'chi :
zas ngan spyod ngan spangs byas nas :
sang ni nyi ma rtse shar dus :
'khar sder gtsang mar chu btang la :
nyi ma'i zer la bltas pa yis :
dud rlangs sngo dmar byung ba na :
zhag ni dgu la 'chi ba yin :
nag po hal po thig le can :
zur gsum ro 'dra 'dug na myur du 'chi :
nang ltar brtag pa'i rim pa gnyis pa 'o :
sa ma ya :
rgya rgya rgya :
gsum pa gsang ba ltar du brtag pa ni :
rna ba'i 'ur sgra chad na 'chi :
mgo la rlangs pa med na 'chi :
don med smra ba mang na 'chi :
sngar med dad pa skyes na 'chi :
glo bur dad pa med na 'chi :
sngar gyi spyod pa log na 'chi :
gsang ba ltar du brtag pa'i rim pa gsum pa 'o :
sa ma ya :
rgya rgya rgya :
bzhi pa lus la brtag pa ni :
yan lag ser po bkrag med dang :
rkang pa'i long bu thon pa dang :
so la dreg nag chags pa dang :
sna zhom sna nas skad 'byung dang :
mig gnyis 'bru tshugs lta ba dang :
'gram pa gnyis kyi sha shor dang :
rna ba mgo la 'byar ba dang :
ig gu mang na glo ba 'gyur bas 'chi :
lus la gshin dri bsnam pa rnams :
myur du 'chi ba'i snga ltas yin :
lus la brtag pa'i rim pa ste bzhi pa 'o :
sa ma ya :
rgya rgya rgya :
lnga pa rmi lam brtag pa ni :
rlung la brten pa la sogs bya :
rang sems phyad phyod rmi lam 'khrugs :
nyi ma nub cing sa sros dang :
lung stong khang stong grong stong 'grim :
sngar ma sleb pa'i sa ru sleb :
gos dmar gyon dang nub tu 'gro :
ri dmar mchod rten dmar por 'dzeg :
me tog dmar po 'thu ba dang :
gshin 'phrad bza' btung gleng mo byed :
rta bong dud 'gro phyir log zhon :
thur du rgyug dang khang rul nyal :
de rnams byung na lo gsum nang du 'chi :
de rjes rlung la brtag pa ni :
nyin zhag thun bzung ma nor blta :
zhag lnga g.yas su rgyu ba na :
lo gsum dag na 'chi ba yin :
zhag bcu g.yas nas rgyu ba na :
de yang lo gnyis dag na 'chi :
nyi shu rtsa lnga rgyu ba na :
de yang zla ba drug na 'chi :
nyin zhag lnga lnga rgyu ba na :
rang la rkyen ni glo bur 'ong :
nyi shu rtsa drug rgyu ba na :
de yang zla ba drug la 'chi :
nyi shu rtsa bdun rgyu ba na :
de yang zla ba gsum la 'chi :
sum cu 'gyu na zla ba gcig la 'chi :
g.yas g.yon res mo rgyu ba na :
mi 'chi bar chad med pa'i rtags :
de ltar 'chi ba brtag thabs legs par brtag :
zhib tu brtags la snying la zhog :
'chi ba brtag pa'i rim pa 'di :
'chi med gsang rgyud nang nas btus :
da lta'i lha lcam pad+ma gsal :
bum thang phyogs su skye bar 'gyur :
skyes bu de yis spyod par shog :
sa ma ya :
rgya rgya rgya :[ \u0f88\u0f88\u0f88\u0f88 ]bdag 'dra pad+ma gling pas lho brag sman mdo nas gdan drangs pa'o //[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]legs so //
rdzogs so ///
/[ \u0f88 ]tshe khrid rdo rje'i phreng ba las :
'chi ba slu ba'i gdams pa bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bdag 'dra pad+ma 'byung gnas kyis :
pad ma nga'i las dang smon lam 'grub par gyur cig
/dge'o //
'chi ba slu ba'i rim pa bstan pa ni :
gong gis 'chi ba legs par brtag :
'chi ba'i rtags rnams byung ba dang :
slu ba'i rim pa bstan pa ni :
de la rnam pa dgu yin te :
'byung ba mdos kyis slu ba dang :
rten 'brel dag gis slu ba dang :
tshe yi sgrub pas slu ba dang :
tshe yi 'khor los slu ba dang :
dka' thub rdzas kyis slu ba dang :
ting 'dzin sgom gyis slu ba dang :
nus pa sngags kyis slu ba dang :
spyi ru slu dang sgos su slu :
de ltar las rim dgu yin te :
las can gcig dang 'phrad par shog :
sa ma ya :
rgya rgya rgya :
dang po mdos kyis slu ba ni :
dkyil 'khor ling tse dgu yi khar :
sa sna lnga la bcas pa yi :
ru sbal dgu yang bzhag par bya :
rang rang rdzas rnams steng du bzhag :
de yi phyi rim sme ba dgu :
de yi phyi rim 'byung lnga ni :
lo grangs drug cu tham pas bskor :
de dag rnams kyi phyi rim du :
gza' chen brgyad dang rgyu skar bskor :
de yi phyi rim dag la ni :
phyogs mtshams ngar glud lo grangs bzhag :
sha zan changs bu mtheb kyu ni :
lo grangs phyogs mtshams dag la bzhag :
de nas rang nyid gshin rjer bsgom :
sngags dang phyag rgyas byin gyis brlab :
de rjes tshe yi las byang gtang :
dong tse dag dang mthun pa bsngo :
sa ma ya :
rgya rgya rgya :
gnyis pa rdzas kyis slu ba ni :
sa sna chu sna me sna dang :
shing sna lnga dang 'bru sna lnga :
de la g.yos pa'i zan la ni :
byol song la sogs kha rlangs bdug :
de la ngar glud khru gang dang :
mig gnyis raM dang rna bar yaM:
sna la khaM dang lce la laM:
snying gar e bris gzhug par bya :
dkyil 'khor pad ma 'dab bzhi bya :
shar du khaM las chu :
lho ru raM las me :
nub tu laM las sa :
byang du yaM las rlung :
dbus su e las nam mkha'i steng du :
ngar glud de ni bzhag par bya :
mgo la 'ug pa'i sgro yang btsug :
mda' dang 'phang dang glud kyis bskor :
tshe yi las byang tshar gcig gtang :
bstod pa yan ni tshar rjes la :
hU~M:
'byung ba skyed pa'i lha tshogs rnams :
bdag la gsan cing dgongs su gsol :
'byung ba phyi nas 'khrugs pa na :
cho ga 'di yis mthun par shog :
gang la dmigs pa'i mi de bslu :
nad gdon bag chags sdig sgrib rnams :
da lta nyid du byang nas kyang :
'chi ba'i rkyen las zlog tu gsol :
'dod yon mchod pa rnam lnga 'di :
'byung lnga skyed pa'i lha la 'bul :
mchod pa bzhes la dgyes par rol :
'byung lnga'i lha 'khor bskyed pa'i gzhi :
'chi slu'i sngags ni 'di ltar ro :
oM ma hA kA li mo ta ye swA hA:
oM ma ma raM raM swA hA:
oM ma ma khaM khaM yaM yaM yer pa ye swA hA:
oM ma ma su su taM taM ye swA hA:
oM ma ma ka ra ka ra ye swA hA:
oM ma ma sngo ta sngo ta ye swA hA:
oM ma ma kha zhu kha zhu swA hA:
chi ma lha la swA hA:
a traM a traM swA hA:
a ta na ma ma ha g+h+ra ha te na ma b+hi dza na ti bu na swA hA:
oM bruM hU~M hU~M:
oM byi shi me ye swA hA:
oM dze dze mi mu dzi la shi tham rbad do :
ma hA yak+sha b+ho d+hi spar sha yar :
ka ro ka ro hU~M phaT:
oM sa ma ye mi ya ma du ye rta ye mi rta ti ye hU~M hU~M phaTaHphaTaHswA hA:
a na ru shaM pa dus sarba a sha ya :
g+ha tsha g+ha tsha phaT:
a ka ni ni ka ni a b+hi la ma d+ha le man Da ye swA hA:
zhes lo grangs bzla bar bya :
dkon mchog rgyal ba'i bka' la nyon :
'byung ba lnga la dbang ba yi :
snang srid lha 'dre thams cad la :
tshe srog slu ba'i glud gtor btang :
bzung pa thongs la bcings pa khrol :
lan chags bu lon 'khor gyur cig :
skye ba mi la 'byung ba glud :
khyer cig khyer cig glud bdag rnams :
lo bdag srog bdag zhen pa rnams :
dran dang bzung dang bsam dang reg :
glod dang zhi dang grol bar mdzod :
lo gsum bar gyi 'chi ba zlog :
de nas chu bo'i gzhung na bskur :
lo rer lan re byas pa na :
dus min 'chi ba'i rkyen bzlog nges :
'di las zab pa yod re kan :
sa ma ya :
rgya rgya rgya :
gsum pa sgrub pas slu ba ni :
bla ma mtshan ldan gdan drangs la :
mnyes pa'i yon phul dbang bskur zhu :
khyad par tshe yi khrid rnams zhu :
sa ma ya :
rgya rgya rgya :
bzhi pa 'khor los bslu ba ni :
gza' skar bzang ba'i dus byung tshe :
mthing shog kha gang dag la ni :
tshe yi 'khor lo bris la gdags :
sa ma ya :
rgya rgya rgya :
lnga pa rdzas kyis slu ba ni :
bdud rtsi bcud len bsgrubs nas ni :
gzhung bzhin brten la rlung bzlas 'bad :
sa ma ya :
rgya rgya rgya :
drug pa sgom gyis slu ba ni :
phyi dang nang dang gsang ba dang :
yang gsang bla med lnga po bsgrub :
gzhan yang stong pa'i ngang nyid las :
rang gi lus po gnas gyur nas :
gser gyi rdo rje rtse lnga bsgom :
de la snying po sngags kyis bskor :
'od 'phros bar chad bsrung bar bsgom :
oM badzra A yuHpuN+ye sarba ru pa sid+d+hi swA hA:
zhes bzlas shing bsgom pa 'o :
sa ma ya :
rgya rgya rgya :
bdun pa nus pas slu ba ni :
rang lo mnyam pa'i dge slong gis :
tshe dpag med pa lo grangs 'don :
lha khang mchod rten la sogs par :
mar me mchod pa sna tshogs 'bul :
sAts+tsha 'debs shing brgya bzhi bya :
spong dag lam 'phrang bcos sogs bya :
sa ma ya :
rgya rgya rgya :
brgyad pa spyi ru slu ba ni :
sa sna lnga dang chu sna lnga :
'bru sna lnga dang rin chen lnga :
de rnams la ni brdzis pa yi :
glud chen pho mo gnyis byas la :
khaM bris spyi bo'i gtsug tu gzug :
raM bris mgrin pa'i gnas su gzhug :
e bris snying kha'i thad du gzhug :
laM bris lte ba'i thad du gzhug :
yaM bris gsang ba'i gnas su gzhug :
glang dang ba la bskyon par bya :
phad bu nag po'i steng du ni :
pho tang mo tang gnyis dang ni :
mda' dang 'phang gnyis btsug par bya :
mtha' mar lo skor bcu gnyis kyi :
gzugs rnams ma lus bskor bar bya :
tshigs ma'i changs bu brgya dang ni :
ngar glud brgya rnams bsags byas la :
tshe yi las byang tshar gcig gtang :
bstod pa yan chad tshar rjes su :
cho ga 'di yis lo kag zlog :
zla ba'i kag zlog :
zhag skag zlog :
spar kha ngan pa thams cad zlog :
sme ba ngan pa thams cad zlog :
tshe yi bar chad thams cad zlog :
e yaM raM khaM laM:
zhes ngar glud re la changs bu re bzhag go :
ngar dang ldan pas lam rgya gram du rdeg go :
sa ma ya :
rgya rgya rgya :
dgu pa sgos su slu ba ni :
mi rta khyi gsum rus pa la :
bag zan bsres la rang gzugs ni :
mtho gang tsam pa gsum la ni :
khong du ming rus bris la gzhug :
mgo la bya spu sna tshogs btsugs :
lag pa gnyis su gser g.yu bskur :
rang gi gos ni dri ma can :
bskon la gcig ni ri rtser bskyal :
gcig ni lung pa'i chu la bskur :
gcig ni dur khrod gnas su bskyal :
che ge mo zhes bya ba yi :
'chi ba zlogs zhes thal mo brdab :
lan gsum bskyar la 'o dod 'bod :
phyogs bzhir gtor ma bzhi yang gtang :
phyogs kyi lha la phyag kyang 'tshal :
lha 'dre rnams la bla slu bya :
'chi ba zlogs zhes 'bru sna gtor :
khyim gyi phyogs bzhir tho yang brtsigs :
de ltar byas pas 'chi ba zlog :
sa ma ya :
rgya rgya rgya :
'chi ba slu ba'i rim pa 'di :
'chi med gsang rgyud nang nas blangs :
da lta'i lha lcam pad+ma gsal :
bum thang phyogs su 'khrungs par 'gyur :
skyes bu de dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88 ]gter rgya :
sbas rgya :
zab rgya :
bka' rgya :
gsang rgya :
dam rgya :
gtad rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sprul sku pad+ma gling pas lho brag sman mdo nas gdan drangs pa'o //[ \u0f88\u0f88\u0f88 ]rdzogs so ///
/[ \u0f88 ]tshe khrid rdo rje'i phreng ba las :
bdud rtsi ril bu'i sgrub thabs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'chi med tshe yi lha la phyag 'tshal lo :
bdag 'dra pad+ma 'byung gnas kyis :
'chi med tshe yi bcud len bstan :
de yi rim pa 'di lta ste :
rdzas bsham sgrub pa dbang bskur dang :
za thabs bstan dang phan yon rnams :
las kyi rim pa lnga ru 'dus :
las can gcig dang 'phrad par shog :
sa ma ya :
rgya rgya rgya :
dang po rdzas bsham pa ni :
dben zhing gsang ba'i gnas rnams su :
maN+Dal pad+ma 'dab bzhi'i steng :
thod pa mtshan ldan pho mo'i nang :
sbrang dang bu ram ka ra dang :
tsan+dan dkar dmar gur gum dang :
li shi li khri ga pur dang :
shing tsha shing mngar shug 'bru dang :
mtshal dang dbang lag ra mo shag :
spang rgyan khur mang ram bu dang :
gi waM sdong ros sin+d+hu ra :
gser mdog a bar skyur gsum dang :
mar dang 'o ma lu gu ltang dkar sha :
ha lo khug chos la sogs pa'i :
me tog dmar po thams cad dang :
rgya mon ser chen la sogs pa'i :
ser po'i rigs gyur thams cad dang :
ha lo dkar dang ba lu sogs :
dkar po'i rigs gyur thams cad dang :
gzhan yang ljang gu sngon po dang :
dug gi me tog ma yin pa'i :
me tog rigs gyur thams cad gsag :
nas dang 'bras kyi gtsor byas pa'i :
'bru yi rigs gyur thams cad gsag :
thams cad cha mnyam phye mar bya :
de nas ril bu sran ma tsam :
ci 'byor byas la skam du bcug :
thod pa pho mo kha sbyar blug :
mtshams ni mar gyis dam par bcad :
shar du rdo rje lhor rin chen :
nub tu pad+ma byang rgya gram :
dbus su 'khor lo rtsibs brgyad bri :
dkyil 'khor dbus kyi lte ba ru :
many+dzi'i khri yi steng du bzhag :
rdzas bsham pa'i le'u ste dang po 'o :
sa ma ya :
rgya rgya rgya :
gnyis pa sgrub pa bya ba ni :
tshe yi las byang tshar gcig gtang :
bstod pa yan chad tshar rjes la :
lag pas rdo rje gzungs thag bzung :
thod pa gzhal yas khang du bsam :
ril bu bcom ldan tshe dpag med :
'khor dang bcas pa bsgoms nas ni :
ngag gi bzlas pa 'di la 'bad :
oM AHhU~M:
ra sa ya na ta na dza ya A yur+dz+nyA na g+hu ya sid+d+hi hU~M:
zhes tshe dpag med du bsgom zhing bsnyen :
thod pa'i gzungs thag nas 'od 'phros pas :
snang srid bcud bsdus ril bu de la thim :
ril bu 'chi med bdud rtsir gyur :
sa ma ya :
rgya rgya rgya :
gsum pa dbang bskur rim pa ni :
phyag 'tshal maN+Dal zhu ba 'bul :
de rjes dbang ni bskur bar bya :
hrI:
thod pa mtshan ldan ka pA lar :
bcom ldan rigs lnga yab yum bzhugs :
gnyis med thabs shes sbyor ba las :
bde chen byang chub sems kyi bcud :
ye shes lnga yi bdud rtsis gtams :
skal ldan bu la dbang bskur bas :
sku gsung thugs kyi dbang thob shog :
oM a mA ra Ni dzI wan ti ye swA hA:
A yur+dz+nyA na gu ya sid+d+hi hU~M:
zhes dbang bskur ro :
sa ma ya :
rgya rgya rgya :
bzhi pa za thabs bstan pa ni :
dka' thub dag tu za ba dang :
bcud len dag tu za ba 'o :
dka' thub dag tu za ba ni :
skyabs 'gro sems bskyed sngon song nas :
stong pa'i ngang las rang nyid ni :
rdo rje mkha' 'gro sku mdog dkar :
phyag gnyis mda' dar bum pa 'dzin :
zhabs gnyis brkyang bskum bzhugs pa la :
dbu rgyan rin po che yis brgyan :
mdzes pa'i cha lugs can zhig bsgom :
ngag tu bzlas pa 'di nyid bya :
oM sarba b+hud+d+ha DA ki nI a mr-ita sarba sid+d+hi hU~M:
ril bu bdun ni za bar bya :
rus thang mar gsar btab pa yi :
bye thug sla mos phul bar bya :
gzhan yang zho dang 'o ma dang :
ja dang chang la sogs pa yi :
rtsa mig 'gag pa 'phul bar bya :
ldog na nam mkha' hU~M gis 'dren :
rlung ni bum can mang du bsgom :
'phrul 'khor la sogs lus po bcag :
bcud len dag tu za ba ni :
tho rangs rig pa dwangs pa'i dus :
rab kyis tshe yi las byang btang :
de rjes ril bu gcig za la :
rlung ni bum can drag tu bsgom :
bcag dkrug dgang ba la sogs pa'i :
'dren 'grem 'phrul 'khor mang du bya :
'bring gis tho rangs dwangs pa'i dus :
skyabs 'gro sems bskyed sngon song nas :
rang nyid bcom ldan tshe dpag med :
zhal gcig phyag gnyis sku mdog dmar :
skyil krung mnyam gzhag tshe bum 'dzin :
longs spyod rdzogs pa'i cha lugs bsgom :
rlung ro lan gsum bus byas la :
ril bu dag ni za bar bya :
rlung ni kha sbyor dag tu bzung :
'phrul 'khor mang du ci shes bya :
tha ma dag gis za ba ni :
tho rangs rig pa dwangs dus za :
rang gis ci shes bzlas pa bya :
za thabs bstan pa'i le'u ste bzhi pa 'o :
sa ma ya :
rgya rgya rgya :
lnga pa phan yon bstan pa ni :
dka' thub byas nas za ba'i dus :
zhag bdun byas pas lto yi zhen pa log :
bcu bzhi byas pas dwangs ma 'phel bar 'gyur :
nyi shu rtsa gcig byas na tshe nyams ma lus sos :
rgyun du byas na tshe yi rig 'dzin thob :
bcud len dag tu za ba ni :
zla gcig tho rangs brten pa na :
dwangs ma 'phel zhing bkrag mdangs ldan :
zla gnyis brten na lus 'di la :
srin bu la sogs 'byung mi 'gyur :
zla gsum ye shes rig pa rtsal rgyas nas :
phyag rgya chen po'i rig 'dzin thob :
zla ba bzhi ru brten pa na :
lus kyi rtsa mdud grol bar 'gyur :
dpa' bo mkha' 'gro sprin bzhin 'du :
zla ba lnga ru brten pa na :
phyi yi snang ba dbang du 'du :
zla ba drug la brten pa na :
mngon shes rdzu 'phrul dpag med ston :
'di nyid rgyun du brten pa na :
skra dkar gnyer ma mi 'byung zhing :
'chi med tshe yi rig 'dzin thob :
gzhan yang bdud rtsi ril bu 'di :
nad ni tsha grang kun la phan :
rims nad kun la mchog tu bsngags :
mgo nag mi rnams dbang du 'du :
phan yon bstan pa'i rim pa ste lnga pa 'o :
sa ma ya :
rgya rgya rgya :
de rnams zhal gsal bar bstan pa ni :
rdzas bsham pa'i dus su :
thams cad ma 'dzoms kyang stobs che ba 'dzom na rung :
dkyil 'khor ma bsham na tshom bus rung :
sgrub pa'i dus su thod pa gzhal yas khang du bsgom :
ril bu tshe dpag med du bsgom pa'o :
'grub rtags ni chos dang mchod cha rnyed pa dang :
bdud rtsi 'thung ba dang :
rnga brdung ba dang :
dung 'bud pa dang :
gdugs dang rgyal mtshan phyar ba dang :
ri rtser phyin pa dang :
bla ma la chos zhu ba dang :
lung bstan pa dang :
ma sring khye'u bu mos lung bstan pa dang :
mchod rten lha khang brtsigs pa dang :
dar phyar ba dang :
nyi zla shar ba dang :
shel rnyed pa dang :
nyin mo mi 'du ba dang :
mtshan mo mkha' 'gro 'du ba 'grub pa'i rtags so :
dka' thub tu za dus :
rang rdo rje mkha' 'gror gsal nas :
sgyed pu mi mgo'i sgyed pur bsam :
phru ba thod par bsam :
skyo tsha ye shes kyi bdud rtsir bsgom :
mched grogs rnams dpa' bo mkha' 'gror bsgom :
gnas khang gzhal yas khang du bsgom :
ril bu za ba'i dus nyid du :
ye shes kyi bdud rtsi la longs spyod par bsam :
bcud len gyi dus su :
tho rangs bya pho rog skad ma byung ba la za :
zos rjes bum pa can drag tu bsgom :
'phrul 'khor mang du bya :
ngag bzlas rems la bya :
mdor na lus kyi 'phrul 'khor dang :
ngag gi rlung bzlas dang :
sems ka dag la 'jog pa yin :
'chi med tshe yi ril bu'i sgrub thabs 'di :
bdag 'dra pad+ma 'byung gnas kyis :
'chi med gsang rgyud nang nas bsdus :
las can gcig dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88 ]gter rgya :
sbas rgya :
zab rgya :
bka' rgya :
gsang rgya :
dam rgya :
gtad rgya :[ \u0f88\u0f88\u0f88\u0f88 ]rdzogs so ///
/[ \u0f88 ]tshe khrid rdo rje'i phreng ba las :
tshe'i 'khor lo bri thabs yod :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bcom ldan tshe yi lha la phyag 'tshal lo :
o rgyan pad+ma 'byung gnas kyis :
ma 'ongs 'gro la phan gdags phyir :
tshe yi 'khor lo bri thabs bstan :
spyir 'gro drug sems can thams cad dang :
khyad par lha dang mi lus la :
shin tu gces pa tshe srog yin :
de la bar chad 'ong ba mang :
'byung ba 'khrugs pa'i bar chad dang :
pha myes tshe thung srog gi sri :
pha khu ma sring nye ba'i sri :
bya nyes spyod log bar chad dang :
yi dwags gdon gyi bar chad dang :
sngon gyi las ngan la sogs pa :
tshe srog bral ba'i rkyen rnams kun :
bzlog phyir man ngag mang du bstan :
'di nyid btags pas bdud bzhi grol :
mos gus byas na byin rlabs 'byung :
kun la mi gdags gsang bar gyis :
las 'phro can la bstan par bya :
tshe yi 'khor lo bri ba'i rim pa ni :
gro ga ras sam rgya shog la :
kha gang gru bzhi zur bzhi bya :
'khor lo mu khyud bcu bzhi bya :
dbus su rdo rje rtse lnga bri :
lte bar r+n+ri gcig bri bar bya :
mu khyud de yi phyi rim la :
rdo rje rgya gram brgyad tsam bri :
lte bar rak+Sha re re bri :
mu khyud de yi phyi rim la :
'khor lo brgyad tsam bri bar bya :
lto bar 'khor lo rtsibs bcas bri :
mu khyud de yi phyi rim la :
oM puN+ye puN+ye ma hA puN+ye a pa ri mi ta A yuHdz+nyA na sam pa ro pa tsi te oM sarba saMska ra pa ri shud+d+ha d+harma te :
ga ga na sa mud ga te swa b+hA wa bi shud+d+he :
ma hA nA ya pa ri wA re swA hA:
mu khyud de yi phyi rim la :
na mo rat+na tra yA ya :
oM na mo b+ha ga wa te :
a pa ri mi ta A yur+dz+nyA na :
su bi nish+tsi ta te dzo rA dzA ya :
ta thA ga tA ya :
a ra ha te :
saM myag :
saM bud+d+hA ya :
tad+ya thA:
de yi phyi rim mu khyud la :
a A:
i IH
u U:
r-i r-I:
l-i l-I:
e ai :
o au :
aM a :
ka kha ga g+ha nga :
tsa tsha dza dz+nya nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :
de yi phyi rim mu khyud la :
oM ye d+harmA he tu pra b+ha wA:
he tun+te ShAnya ta thA ga to h+ya ba data :
te ShAny+tsa yo ni ro d+ha :
e waM bA dI ma hA shra ma NaHya swA hA:
de yi phyi rim mu khyud la :
sprin ris brgyad la e brgyad bri :
de yi phyi rim mu khyud la :
rlung ris brgyad la yaM brgyad bri :
de yi phyi rim mu khyud la :
me ris brgyad la raM brgyad bri :
de yi phyi rim mu khyud la :
chu ris brgyad la khaM brgyad bri :
de yi phyi rim mu khyud la :
sa ris gru bzhi brgyad dag la :
su brgyad legs par bri bar bya :
de yi phyi rim rdor ras bskor :
de yi phyi rim me ris bskor :
de nas maN+Dal legs pa'i steng :
nas dkar bre gang steng du spungs :
mtha' mar me tog tshom bu bya :
mchod pa'i bye brag sna tshogs bsham :
bgegs bskrad 'khor lo dbus su bzhag :
de steng bstan gtso 'jam dpal dang :
pad+ma 'byung gnas rta mgrin sku :
bzhugs sam yang na dmigs pas bsgom :
phyag 'tshal mchod pa 'bul ba dang :
las byang gzhung bsrang dzapa? bstod bya :
tshe dpag med kyi lha tshogs rnams :
spyan 'dren bstims la rab gnas bya :
dbang bskur bkra shis brjod par bya :
de nas mgul du btags byas la :
dmigs su med pa'i rgyas kyang gdab :
'di nyid su la btags pa de :
lo bcu thub pa brgyad cu thub :
de sogs yon tan bsam mi khyab :
phyogs ngan can la phyogs srung yin :
mtshon khar 'gro na mtshon srung yin :
rims khar 'gro na rims srung yin :
gdon nad can la gdon srung yin :
gza' nad can la gza' srung yin :
gzhan yang rkyen ngan thams cad bzlog :
bdag 'dra pad+ma 'byung gnas kyis :
'chi med tshe yi rgyud nas btus :
las can gcig dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88 \u0f88\u0f88\u0f88\u0f88 ]gter rgya :
sbas rgya :
zab rgya :
bka' rgya :
gsang rgya :
dam rgya :
gtad rgya :
bdag 'dra pad+ma gling pas lho brag sman mdo nas gdan drangs pa'o //
dge'o ///
/[ \u0f88 ]tshe khrid rdo rje'i phreng ba las :
pra brtag gsal ba'i me long bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bcom ldan tshe yi lha la phyag 'tshal lo :
'chi med pra brtag gsal ba'i me long 'di :
bdag 'dra pad+ma 'byung gnas kyis :
phyi rabs sems can don du bkod :
pra rtags rim pa 'di ltar ro :
zhag ni gcig gsum lnga bdun la :
'chi med sgrub pa byed 'dod na :
zhag gcig sgrub na gtor mar brten :
gsum lnga bdun la sgrub pa na :
ras sgye dmar po'i khug ma'i nang :
nas kyi phye dkar gtsang ma ni :
dam tshig dril bu nyid la 'jal :
dam tshig rdo rjes kha bcad nas :
lha grangs mnyam pa nang du blugs :
sman dang snying po lnga yang bstsal :
srang la 'degs shing rgya yis gdab :
bgegs bskrad man dzil kha ru bzhag :
dbu rgyan rigs lnga nyid kyang bskon :
gzhung ltar bsnyen pa rim bzhin bya :
bsnyen sgrub thems nas grangs la 'jal :
sngar bas lhag na bzang ba ste :
sngar bzhin 'dug na ma nyams rtags :
chad na mi bzang bar chad 'ong :
rtags dang ldan na zangs gzhong blug :
chang dang a mr-ita yis sbrus :
de nas tshe zan ma nyams pa :
gzhung dang mthun pa nyid du bya :
snying po lnga yi spod kyis bran :
dkyil 'khor dbus sam lte bar bzhag :
tshe 'gugs byin 'beb nan tan bya :
de nas tshe zan pra brtag pa :
mdun nas gas na rang la ngan :
g.yas nas gas na pho phyogs ngan :
g.yon nas gas na mo phyogs ngan :
rgyab nas gas na 'khor la ngan :
mtshams bzhir gas na nor la ngan :
kha rgya chad na dgra rkun sdang :
tshe ril brul na sris la ngan :
mgul nas gas na dngos grub med :
rdo rje gas na chung sri lang :
nyi zla gas na rkyen ngan yong :
yo zhing gas na rims nad 'ong :
bsrung sde zhig na mthu gtad yin :
tshe zan 'gyel na slob dpon ngan :
de ni tshe yi pra brtag go :
de nas tshe 'bras brtag pa ni :
zhi rgyas dbang drag 'khor lo lnga :
ril bu lha grangs mnyam pas bskor :
kha ni rdo rje rgya gram bcad :
pho nyas 'gugs shing yang yang brtag :
ma 'dus bar du bsgrub par bya :
des kyang ma 'dus 'thor ba na :
zla ba 'thor na pha la ngan :
nyi ma 'thor na ma la ngan :
gru bzhi 'thor na bu la ngan :
gru gsum 'thor na bu mor ngan :
'khor lo 'thor na spyi la ngan :
tshe ril 'thor na nor la ngan :
mdun phyogs 'thor na dal yams 'ong :
g.yas su 'thor na stor rlag 'ong :
g.yon du 'thor na dgra kha sdang :
rgyab nas 'thor na mi kha sdang :
mtshams bzhir 'thor na sris mi sme :
tshe chang zag na nang 'thab 'ong :
thams cad 'thor na phung sri lang :
de rnams tshe yi pra brtag ste :
rab tu gces pas yid la zungs :
rtags chen de rnams gang byung yang :
tshe thar btang zhing tshe gta' bsdam :
gang la ngan pa de nyid la :
'chi ngo shes pa'i srog kyang bslu :
lam 'phrang bcos shing spong dag bya :
tshe dpag med 'don tshe phur gdab :
dgra kha lang na dgra sri mnan :
nor la ngan na g.yang 'gugs bya :
spyi la ngan na tshe sgrub dang :
brgya bzhi gtor zlog gsung rab 'don :
sris la ngan na rgyal 'dre brdung :
sri kha langs na chung sri mnan :
mi kha langs na gto bsgyur bya :
nyi zla gas dang tshe gtor zhig :
skong bshags skong gso nyid la 'bad :
sAts+tsha chu gtor brgya rtsa gtang :
rtags ngan gso ba'i rten 'brel yin :
de la 'bad pa rab tu gces :
'chi med sgrub pa byed pa'i dus :
bzang po'i rtags ni 'di ltar ro :
bum pa 'od byung tshe chu lud :
tshe gtor mnyen zhing skyon med dang :
tshe 'bras 'du zhing 'gul skyod med :
mar me dwangs shing mar khu sme :
dkyil 'khor bkrag cing snum mdog ldan :
nyams dang rtogs pa shes rab ldan :
dri bzang ngad dang skad snyan 'byung :
nam mkhar sgra 'byin 'ja' 'od 'khyil :
rtags bzang de rnams byung ba dang :
tshe yi dngos grub 'dus pa'i rtags :
de yi dbang bskur thob pa na :
rkyen dang bar chad ma lus sel :
tshe ring nad med phun sum tshogs :
dpal dang 'byor pa ldan pa'i phyir :
de la sgrub pa nan tan mdzod :
dus min 'chi ba'i rkyen sel cing :
rig 'dzin tshe la mnga' brnyes 'gyur :
pra brtag gsal ba'i me long 'di :
bdag 'dra pad+ma 'byung gnas kyis :
tshe rgyud kun gyi bcud bsdus nas :
phyi rabs sems can don du bkod :
ma 'ongs lnga bdo bstan pa'i gzhug :
lha lcam skye mtha' nga yi bu :
bum thang phyogs su skye ba yi :
pad+ma'i ming can brtul zhugs can :
skyes bu de dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88 ]sprang ban pad ma gling pa ngas chu yos sprel zla'i tshes bcu la lho brag sman mdo'i brag dkar po seng ge'i gdong pa can nas gdan drangs pa'o //
shub+haM///
/[ \u0f88 ]tshe khrid rdo rje'i phreng ba las :
tshe gta' sdom pa'i man ngag bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'chi med tshe yi lha la phyag 'tshal lo :
bdag 'dra pad ma 'byung gnas kyis :
gsang rgyud nang nas bcud bsdus shing :
tshe gta' sdom pa'i man ngag bkod :
de yi las rim 'di ltar ro :
mda' mo tshigs gsum pa gcig la :
ltong ni dmar po rgod sgros brgyan :
rtsa bar lcags mdel nag po btsug :
de la dar sna lnga btags la :
gser g.yu dung chung bye ru dang :
mu men byang bu mig dgu pa :
de rnams kun kyang mda' la btags :
nas ni bre gang steng du btsugs :
bcom ldan tshe dpag med mgon gyi :
sku yi tshe rten dung chung dang :
gsung gi tshe rten bye ru dang :
thugs kyi tshe rten g.yu chung dang :
yon tan tshe rten sa le sbram :
phrin las tshe rten mu men no :
bla yi tshe rten byang bu dang :
mdangs kyi tshe rten dar sna lnga :
srog gi tshe rten mda' mo rnams :
sgrub pa tshar rjes bdag la bstim :
bdag nyid tshe dpag med du bsgom :
dzaHhU~M baM hoHrab spros pas :
bla tshe 'gugs gzhug yang yang bya :
de nas ngag tu 'di skad do :
hrI:
tshe yi dkyil 'khor shar phyogs nas :
bla dang de ni tshe 'gugs ma :
rta gdong dkar mos lcags kyu thogs :
dri za'i lag nas bla tshe khug :
gta' g.yu 'di la rten byed cing :
tshe gta' gnyan po mi la stims :
mi dang tshe ru ma bral cig :
badzra A yuHr+n+r-i dza hU~M:
hrI:
tshe yi dkyil 'khor lho phyogs nas :
bla dang de ni tshe 'gugs ma :
phag gdong ser mos zhags pa 'dzin :
gshin rje'i lag nas bla tshe khug :
gta' gser 'di la rten byed cing :
tshe gta' gnyan po mi la stims :
mi dang tshe ru ma bral cig :
rat+na A yuHr+n+r-i dza trAM:
hrI:
tshe yi dkyil 'khor nub phyogs nas :
bla dang de ni tshe 'gugs ma :
seng gdong dmar mos lcags sgrog 'dzin :
klu dbang lag nas bla tshe khug :
bye ru 'di la rten byed cing :
tshe gta' gnyan po mi la stims :
mi dang tshe ru ma bral cig :
pad+ma A yuHr+n+r-i dzaHhrI:
hrI:
tshe yi dkyil 'khor byang phyogs nas :
bla dang de ni tshe 'gugs ma :
spyang gdong ljang gus dril bu 'dzin :
gnod sbyin lag nas bla tshe khug :
mu men 'di la rten byed cing :
tshe gta' gnyan po mi la stims :
mi dang tshe ru ma bral cig :
karma A yuHr+n+r-i dzaHA:
bdud ni char ltar babs gyur kyang :
gta' ni thog ltar phub gyur cig :
gdon bgegs dgra ltar langs gyur kyang :
gta' ni gnyen ltar skyob gyur cig :
bgegs ni nad ltar langs gyur kyang :
gta' ni sman ltar sos gyur cig :
gta' yi 'og tu gdon ma rgyu :
gta' yi 'og tu mi ma gsad :
snang srid lha 'dre thams cad kyis :
za zhing nyul ba'i skabs ma mchis :
bgegs dang bar chad zhi ba'i gta':
dus min 'chi rkyen zlog pa'i gta':
gdon bgegs 'byung po thub pa'i gta':
tshe dang dpal 'byor rgyas pa'i gta':
bkra shis bde legs 'grub pa'i gta':
lo brgya thub cing ston brgya mthong bar shog :
sa ma ya :
rgya rgya rgya :
man+t+ra :
g+huh+ya :
gter rgya :
zab rgya :
bdag 'dra pad+ma gling pas lho brag sman mdo nas gdan drangs pa'o ///
/
