@#//
rgyal po chen po rnam thos sras mdung dmar can gyi rgyud sgrub thabs man ngag dang bcas pa'i skor bzhugs so //
khro lo dang gnyal pa nyi ma shes rab gter ma /
oM swasti pra dz+nyA b+h+yaH
khro phu lo tsA ba chen po byams pa'i dpal dang /
gnyal pa nyi ma shes rab kyi gter byon rgyal po chen po rnam thos sras mdung dmar can gyi skor la /
gnod sbyin dbyug to can gyi rgyud le'u bdun pa slob dpon pad+ma'i rgya dpe las gnyags dang bai ro sogs kyis bsgyur ba dang /
de'i le'u tha ma tshe sgrub kyi gsal byed bi ma la mi tras mdzad pa gnyis khro phu lo tsA bas bya rgod gshong nas spyan drangs pa /
gnyal pa nyi ma shes rab kyi gter byon dang yig rnying skor la /
sgrub thabs dgos 'dod 'byung ba /
rjes su gnang ba'i yig chung /
tshe sgrub kyi man ngag
/rnam sras dmar po srog len gyi las sbyor zhal gdams /
sgab 'dre shes pa dkar po bse byang la brten nas mnan thabs /
rgyal po gzhan la mi chags pa'i thabs /
ma 'chun na 'jun pa'i man ngag
/ha ya grI bas dbang du bsdu ba /
gud na gso ba /
ya ma srog las kyi yig sna /
gnad la dbab pa'i tho /
srog rtsa yid bzhin nor bu'i sgrub thabs /
bsgrub bya'i rtsa gsum 'dus pa zhes yod pa'i gnad yig gsang ba /
gsang yum bzhi'i zhal gdams /
rnam sras dmar po srog len gyi yig sna /
myur mgyogs glog gi phreng ba /
rnam sras dmar po'i srog sgrub ces rten gtor ri rab ma bca' ba'i zhal gdams sgrub thabs dngos grub blang ba dang bcas pa /
bla rdo bca' thabs /
sngags byang bcas phyogs gcig tu bsdebs pa /
rgyal chen mdung dmar can gyi las tshogs 'khor lo'i bri yig la /
gri snying 'khor lo /
snang ba dbang sdud kyi tsakra mu khyud drug pa /
gtor ma rin chen spungs pa'i 'khor lo /
bla rdo 'cha' ba'i 'khor lo /
gwa'u bca' ba'i 'khor lo /
bse rag 'gong po mnan 'khor /
bse rag gi ltas dang kha chings rigs gnyis /
de'i lhan thabs /
srog 'khor dang dbang sdud 'khor lo 'bri tshul bsdus pa /
snang ba dbang sdud kyi tsakra mu khyud lnga pa'i bri yig bcas legs par bzhugs so //
mang+ga laM///
/
@#//
rgya gar skad du /
d+ha naHku be rA dza tan+t+ra nA ma /
bod skad du /
gnod sbyin gyi rgyal po dbyug to can zhes bya ba'i rgyud /
rgyud kyi ston pa /  'jam dpal gshin rje'i gshed la lo tsA bas /   phyag 'tshal lo //
'di skad bdag gis thos pa dus gcig na /
bcom ldan 'das chos kyi dbyings rang bzhin gyis rnam par dag pa'i gzhal yas khang /
dur khrod dbyings kyi dkyil 'khor chen po na /
rang byung ye shes chen po'i sku /   chos sku /
khrag 'thung 'bar ba'i phyag rgyar bzhengs /   longs sku /
drag po dbang du bsdu ba   tshul gyis gnas /zhes bya ba'i ting nge 'dzin la snyoms par zhugs so //
de'i tshe 'khor   rigs lnga'i khro bo /nyid las mi gzhan pa'i   byang sems /rtogs pa khyad par can dang /
'jig rten pa'i grags pa la rtsal 'gran pa'i 'khor rgyal po chen po bzhi dang /
phyogs skyong ba bcu dang /
gnod sbyin gyi sde dpon chen po nyi shu rtsa brgyad /
'phrog ma bu dang bcas pa rnams dang thabs gcig tu bzhugs te /
de'i tshe thugs rje ye shes kyi 'od zer phyogs bcur 'phros pas /
ye shes kyi 'od zer de'i zil ma bzod par phyogs bcu'i dregs pa rnams kyis rang rang gi srog gi snying po rnams ya mAn+ta ka la /   dngos su phul /
de nas dpal chen po de nyid kyis rang rang gi srog gi snying po rnams nus mthu dang ldan par byin gyis brlabs te sangs rgyas kyi bstan pa bsrung bar gnyer gtad do /
khyad par du'ang ri rab kyi byang phyogs nas gnod sbyin gyi rgyal po dbyug pa can zhes bya ba 'khor   rgyal po bzhi bdud mo bzhi /dang bcas pa rnams rang rang gi snying po 'di bcom ldan 'das la phul te sangs rgyas kyi bstan pa bsrung bar dam bcas so //
oM bai shra ma NA ya swA hA/   phyi'i gsang ba /
trag rak+sha b+h+yo b+he sha b+he ru ye hU~M dzaH   nang gi
/gnod sbyin gyi rgyal po dbyug pa can gyi rgyud las gleng gzhi'i le'u ste dang po 'o //

//de nas gsang ba'i bdag po phyag na rdo rje nyid rang gi stan las langs nas bcom ldan 'das la 'di skad ces gsol to //
e ma ho bcom ldan 'gro ba'i mgon //
dbyings   rang bzhin gyis dag pa /las sprul pa rdzu 'phrul sku
/rang byung ye shes de la /   ye shes sku gsum rdzogs pa'i dpal //
'jig rten dregs pa 'dul dbang gshegs //
gnod sbyin dmag dpon dbyug pa can //
'di dag bsnyen sgrub las rim rnams //
bstan pa'i don du bshad du gsol //
zhes zhus /
'jam dpal dbyangs kyis bka' bstsal pa //
nyon cig gsang bdag rdo rje can //
lha yi dmag dpon dbyug pa can //
yab /   rgyal po rnam mang thos pa dang //
yum /   lha mo dpal btsun bzang mo'i sras //
rgyal po chen po rin chen mang /   rat+na'i mdzod stong yod pa /
lha'i /   mi mthun phyogs 'joms lus ngan po //
mthun pa'i dbugs dbyung ngal bsos po //
gter chen   bzhi la /mnga' mdzad dzaM b+ha la //
ya mAn+ta kas dbang bskur /   gshin rje'i rgyal po ma ru tse //
phyi nang gsang ba'i rdo rje che //
nor sgrub la sogs pa /   las rim rdzogs par ngas bshad kyis //
rigs can   thabs dang shes rab bstan pa /rdo rje'i snying pos zungs //
zhes gsungs so //
gnod sbyin gyi rgyal po dbyug pa can gyi rgyud las rkyen gleng bslang ba'i le'u ste gnyis pa 'o //

//de nas yang bcom ldan 'das kyis phyi ltar sgrub pa 'di gsungs so //
dam tshig ldan pa'i sngags pa yis //
dpal bsnyen   yi dam gyi bsnyen pa /sngon du song byas nas //
dben pa'i gnas su dkyil 'khor bri //
yid dang mthun /   sa blangs sbyang ba byas nas ni //
sna tshogs kyi /   gri yi khrag gis chag chag gdab //
mtha' nas thig gdab tshon sna yis //
rtsibs dang snam bu sgo dang bcas //
dbus su bai las rnam thos sras //
dmar gsal bse khrab gser gyi mig
/g.yas na /   bse mdung rma bya'i ba dan can /   g.yon na shel gyi mchod rten /
seng ge 'chib nas brjid dang ldan //
g.yon na lha mo u du ma //
ljang ser rma bya'i thul pa can //
phyag na gser gyi pad+ma bsnams //
shar du sha las rA hu la /   rta sngon po la /
mthing nag bdud rtsi'i bum pa thogs //
lho ru ra las na da ka /   rta ser po g.yu'i rngog
/sngon po rin chen bsnams pa bskyed //
nub tu ma las kA la nag   stag la zhon pa /
tsan+dan bing chen thod pa bsnams //
byang du na las ku be ra /   rta dmar po la /
ljang gu dbyug to ne'u le'i rkyal //
cha lugs na bza' gtso bo bzhin /   bse rmog bse zhu /
snam bu shar du ya las ni //
bum sna dmar po bse mdung can //
lho ru saM las dug sna 'o //
nub tu haM las sna gsum pa //
byang du aM las sna bo che //
kun kyang zangs mdog mdung dmar can //
sgo bzhir dzaHhU~M baM hoHlas //
sgo ba mkha' 'gro'i rgyal po bzhi //
rigs mthun phyag rgya rnam bzhi bsnams /   dkar ser dmar ljang bzhi /
phyi nang mchod pas gzhan kun mchod //
dkar gsum   dkar gsum gyi gtor ma /bdud rtsi'i mchod pa   khrag dang bcas pa /bsham //
byin gyis brlabs te tshul bzhin bzhag
/spyan drangs bzhugs gsol mchod pa 'bul //
rjes gnang dbang bskur byas nas ni //
sman phud bdud rtsi gtor mas mchod //
de nas bzlas pas mnyes par bya //
bdag nyid gshin rje'i ting 'dzin gyis //
'phro 'du bzlas pa byas nas ni /
oM bai shra ma NA ya swA hA/
trag rak+sha b+h+yoH
gtan tshigs can gyi rdzas lnga dang /   rim pa lnga /
rnam shes bral ba'i rdzas lnga dang /   gu gul rta rmig gi gzhob zhabs ma l+h+wam 'bog khyi lud /
ling+ga byas nas 'brub khung gzhug
/zer gnyis dag la sngags 'di ni //
brgya rtsa brgyad du bzlas la gdab //
du bun shag mA ra ya rbad /   gong ma la btags /
de nas ling+ga gri yis gtubs //
sngags ring bzlas la zhal du bstab //
na mo rat+na tra yA ya /   gnod sbyin gtso 'khor gyi sngags ring /
na mo bai shra ma NA ya swA hA/
ma hA yak+Sha rA tsa ya swA hA/
na mo na Da ku ber na ya swA hA/
da ku pa ra ma ra ta sha mi da /
a nu ru ba su ru pa /
ku ba tsan+d+ra tsa khaM/
he mo kha pa tsa na na ta /
tsu ma ra ye /
ma ha ha na ku ba /
dun dun rmug pa shaM ha ha la /
tsa la tsa la pa tsa la pa tsa la /
hiM hiM/
rbad na rbad na /
rbad pu rbad pu /
rbad me sha ya rbad me sha ya /
mA ra ya mA ra ya rbad /
ngan sngags rgyal po song ba dang //
bskul te rbad la gtub par bya //
zhes gsungs so //
gnod sbyin gyi rgyal po dbyug pa can gyi rgyud las phyi sgrub kyi le'u ste gsum pa 'o //

//de nas nang ltar sgrub pa 'di gsungs so //
dben pa'i gnas su song byas la //
mchod gtor gser skyems sngon 'gro /   rgyas par bya //
bgegs bskrad rgyal po bzhi /   tho brtsigs phyi mtshams bcad //
sa yi las   cho ga /bya stegs bu brtsegs //
phyi gnod sbyin gyi sgrub pa nang 'chi bdag gi srin mo lto sdeb ma gsang ba gshin rje nag po'i reg chog /   dkyil 'khor bri la rtsibs bzhir bai sogs /   yi ge dgod //
dbus su dam rdzas   sna tshogs pa'i gtor ma /bzhag
/phyogs bzhir gtor ma khrag sna   mngal khrag la sogs pa'i khrag sna /bzhi //
mda' bzhi   rgyal po /sku gzugs   bdud mo bzhi /ling+ga bzhi //
'brub khung   lcags khang /rten drug ling+ga nag
/mkhar nag skud pas ske nas gdags //
mchog phur dpal chen   ya mAn+ta ka /skur bsgom gdags //
phyi rol bshos bzang   mkhar thabs /bre cha dang //
sman raka mchod pa spyan gzigs bshams //
rang gi   yi dam gyi /phrin las rdzogs pa dang //
b+h+rU~M las 'khor lo rtsibs bzhi ni //
steng dang 'og tu bskyed par bya //
dbus su mthing nag gru gsum pa //
hU~M las rgyal po rnam thos sras /  mi ljang rta sngon /
phyogs bzhi bai las rgyal po bzhi //
'og tu trag dang rak+sha b+h+yo //
srin mo   mgo dgu ma la sogs /dam can bdud mo bskyed //
las byang ltar /   spyan drangs bstim brtan phyag 'tshal ba //
mchod 'bul bstod dang bzlas pa bya //
hU~M bai trag rak+sha b+h+yoH
ya mAn+ta ka bsnyen pa /   bdag nyid gsal bsgoms thugs ka nas //
'od 'phros rgyal po 'khor bcas lcang lo can nas /   dgug
/drug 'bum rdzogs nas las la bskul //
bsnyen bstod gsal gsang zhing la bsgyur /   rdul tshon /
bai tsa trag rak+sha b+h+yoH   sgrub pa /
bai tsa hU~M trag rak+sha rbad b+h+yoH   las sbyor /
oM bai shra ma NA ya hri ta pa tra sha trUM hU~M druM/   gsad pa /
bai trag rak+sha b+h+yoH
ru tri traM baM ril mA ra ya /
snying khrag mA ra ya sod sod rbad bu b+h+yoH
satwaM b+ha ya nan /   mnan pa /
mA ra ya raM raM dz+wa la raM/   sreg pa /
mA ra ya b+h+yoH   'phang ba /
de la rtags kyi rim pa yang //
rje btsan dge bshes ban btsun dang /   rgyal po nye ba'i rtags rab yin /
zhub can   'bring /rta dmag   tha ma /bud med tshogs /   bdud mo /
'bri nag   ngan rtags /mdzo dang bya nag lding /
khang thog tsheg dang 'od dang sgra //
sman phud khol zhing lud pa dang //
dngos su mthong ngam nyams su 'byung //
go 'tshol   las la tshud rtags /mtshon mdung dmag dpon byed //
shing gcod me sbar brag nyil dang //
dmag 'dren   dgra rtags /lings 'debs mkhar sgyel dang //
sems can gsod dang god la rol //
las la tshud pa'i mtshan ma yin //
drag po'i las kyi mjug sdud du //
sa yi bu mos mgo dgu mas /   mnan pa dang //
me yi bu mos lag ring mas /   bsreg pa dang //
chu yi bu mos lag 'phyang mas /   'phang dang thun //
rnam shes rlung gi bu mos phung khrol mas /   bsad //
dug khrag 'ug pa'i zor mda' 'phang //
mdze can 'bag seng spre 'u dang /   log rtags /
bud med nag mo du ma dang //
yul gyi /   kun dang rgyu ba sprang po gtor ma 'dod pa /   slong ba dang //
za chu yo lang 'gyed pa rnams //
ldog na bka'   phar phyin /bsgrag lha bsnyen a kro'i /   bya //
tshogs dang gtor   ma dang /mchod rgya chen bya //
bdud mo log na mdos kyis   nam mkha'i dbus kyi /bskang //
go rim ltar /   las 'gyangs bsnyen sgrub bskyar la spog
/drag po'i las kyi brnag par   rab tu zab /bshad //
gnod sbyin dbyug to can gyi rgyud las nang ltar sgrub pa'i le'u ste bzhi pa 'o //

//de nas gsang ba ltar sgrub pa 'di bshad de //
bde dang ldan pa'i sngags pa yis //
gnas /   byang phyogs kha bltas dur khrod du //
dur khrod sa las maN+Dal mda' gang ba /   brtsig
/dug khrag dri snas chag chag gdab //
rdul tshon /   drag po'i tshon gyis dkyil 'khor bri //
rtsibs bzhi   dbus gru gsum /mchan la tshon gyis mdzes //
phur pa   mgo la b+h+yoHdgu yi snying po dang //
dar sna   mdog dang bstun pas /kha dog sku gzugs gdags //
dbus su   gru gsum /rgyal po gtso bo la //
rtsibs bzhi rgyal chen gshin rje bzhi /   dngos su gshin rje bzhi rgyal po bzhi ngo bo gcig
/rtsibs mchan bzhi /   mtshams bzhir gsang ba'i bdud mo bzhi //
mtshan ldan thod par   gling gsum /bdud rtsi'i zas //
sha sna snying sna'i gtor ma bsham //
'bru sna'i bzang bshos mkhar thabs can //
gr-i d+ha'i mda'   bya rgod ma /la dar nag btags //
phyi nang mchod pa sna tshogs bsham //
byang shar lcags khang dmar nag brtsig /   phyi nang bang rim yod pa /
rten drug ling+ga ming rus mnan //
pho nyas shes pa ling+ga la /   dgug bstim lha dang dbral //
mkhar nag   ske la btags nas /skud pas dbus su gtod /   phur pa la /
rnal 'byor gshin rje gshed gsal te //
thugs las b+h+rU~M 'phros dkyil 'khor bskyed //
'bru dgus   b+he sha b+he ru ye trag rak+sha b+h+yoHlha dgu bskyed par bya //
bai las dbus su gtso bo'i sku //
ljang nag khro tshul zhing lpags gyon //
g.yas na be con g.yon ne'u le //
spyan zlog ral pa dmar nag sprugs //
ma he sngo nag zhon pa bskyed //
ded dpon tshangs pa kun 'dris ni /   yul 'khor srung /
dkar po dar gyon seng chen thogs //
g.yas pa shel gyi mda' gzhu g.yon //
shar gyi phyogs nas seng ge zhon //
dri za 'bum gyi dmag dang bcas //
gshin rje'i dbang po   'phags skyes po /thod can ni //
dar sngon ber la stag gis brgyan //
mthing shog   ro ras /thod phreng dbu la brgyan //
g.yas /   ral gri   g.yon /rgyu zhags gser stag 'chib //
gshin rje 'bum gyi dmag dang bcas //
tshe srog dbang po 'char byed   spyan mi bzang /ni //
dmar po dar dmar ber chen gyon //
zhing lpags   dbu la /gyon nas glog thod bcings //
bse mdung 'dril zhing rgyu zhags 'phen //
chu srin 'chib nas klu yis bskor //
srog gcod dbang po ma ru tse /   byang du rnam sras /
ljang nag mdog la za 'og ber //
rin chen thod phreng g.yu rta 'chib //
g.yas /   tsan+dan be con g.yon /   gter mdzod bsnams //
gnod sbyin 'bum sder bcas pa byang //
shar du /   dung mtsho'i nang na mgo dgu ma //
dkar mo sprin dkar na bza' can //
g.yas pa spu gri b+han+d+ha g.yon //
gshin rje'i gzugs 'dzin mdzo la 'chib //
dkar mo sgeg pa 'bum gyis bskor //
lhor /   g.yu mtsho'i nang na lag ring ma //
ser mo brjid pa'i ma he 'chib //
zangs lwa na bza' lcags kyu snying //
ser nag bud med 'bum gyis bskor //
nub /   khrag mtsho'i nang na gsod byed ma //
dmar nag srin mo rkyang la 'chib //
dar nag la 'u thod rlon phreng //
g.yas pas bdud zhags spu gri g.yon //
dar nag bud med 'bum dang bcas //
byang /   gser mtsho'i nang na phung khrol ma //
ljang nag zhing gyon rgyu ma'i thod //
gnam lcags zor ba nad rkyal 'dzin //
bdud g.yag rog po 'chib nas ni //
ljang nag bud med 'bum dang bcas //
sngags kyis spyan drangs bstims la mchod //
mkha' la sprin 'du'i tshul du bsnyen //
rbad cing bla 'gugs rten la bstim //
bla ma'i tshul dang rgya gar mon //
zhub can ban btsun bud med dag
/dngos rab nyams su byung na 'bring //
rmi lam spyod yul gyur pa tha //
dngos grub blang zhing tshogs kyis bskang //
dgong ka grib so nag po nas //
nangs par dkar por dengs kyi bar //
sum bsgril   bsnyen sgrub 'bad pa /sngags kyi dgongs pa yin //
brgya brgya'i bar du dug khrag thun /   ling+ga la brab /
rten phur bsdus la dril zhing gdab //
las rdzogs drag po'i me   shing tsher ma can /la bsreg
/dug khrag thun gdab gtor ma 'phang //
ldog par gyur pa'i rtags byung na //
nga yi rnal 'byor brtan pa dang //
a kro'i bar la snying po bstim /   oM a kro te ka ya mAn+ta ka b+he sha b+he ru ye trag rak+sha b+h+yoHha na ma tha b+hany+dza hU~M dzaH
rno ngar bdud kyi spu gri yin //
de dag gsang sngags 'di dag yin //
oM b+he sha b+he ru ye trag rak+sha b+h+yoHdza dzaH
dam tshig gsang ba'i srog bdag ste //
bcu gnyis lha dgu'i bsnyen pa'i sngags //
ya ma dgra bo'i srog la bam ri li li /
bla la kyi spyang mA ra dun dun /
ya ma rA tsa dgra snying ro tsa rbad srog la b+h+yo b+h+yoH
rtsa dbugs 'brel pa snying gi thogs //
rbad cing bskul nas bla 'gug go
/ya tri srog la ya /   gsad sngags /
zhu sri snying la ya /   bran po /
gsad las bsgyur ba /   tri tri ro ni snying ro shan badzra snying ro rbad gug ling d+ha ra ling du ya rbad /
ching ching sod sod rbad na rbud na rbad na rbad /
tri ti dri shwa dza dzaH
tri ti pra ti sarba sha trUM hU~M druM bai trag rak+sha b+h+yoH
ru tri traM baM ril mA ra ya snying khrag la b+h+yoH
mA ra ya sod sod rbad du b+h+yoH
zhes gsungs so //
gnod sbyin gyi rgyal po dbyug pa can gyi rgyud las gsang sgrub kyi le'u ste lnga pa 'o //

//de nas dngos grub tshe'i sgrub pa 'di gsungs so //
rtsa ba'i gnas su maN+Dal la //
dri spos sman gyis chag chag gdab //
pad+ma 'dab brgyad lte bar bcas //
gtsang ma'i bum par   yang na thod pa mtshan ldan /bgegs bskrad la //
spos dkar /   sman dang spos kyi dri yis bdug
/'bru sna sman sna rin chen lnga //
snying po lnga dang snum dang chang //
bdud rtsi ril bu 'o skol mdzod //
tsan+dan dmar po'i byang bu la //
rtsa ba'i snying po b+h+rU~M dang chang //
tshe yi 'bru drug 'dogs pa gsum //
dmar la dwangs pa'i snag tshwas bris //
steng du thod pa mtshan ldan la /   gling gsum /
ye shes lnga yi snying pos brgyan //
tshe dar dmar pos mgul chings bya //
bkra shis gtsang ba'i gzungs thag   lug gi don bal /gdags //
gshin rje'i /   mtshams bcad rtsa ba'i las gzhung bsrang //
thugs las b+h+rU~M 'phros bum pa de //
rin chen gzhal yas pad+mas mdzes /   'dab brgyad /
chu zla'am 'ja' tshon lta bu'i tshul //
dbus su bai las rin chen mang //
zhi ba'i tshul 'chang gser gyi mdog
/rin chen rgyan ldan longs sku'i tshul //
g.yas pas rin chen snye ma bsnams /   thugs kar /
g.yon pas bdud rtsi'i bum pa bsnams /   dku la brten pa /
seng khri nyi gdan phyed skyil bzhugs //
phyogs bzhi gshin rje'i   bdud mo /mkha' 'gro bzhi //
shar du dkar mo shel phreng bum //
lho ru ser mo gser phreng bum //
nub tu dmar mo zangs phreng bum //
byang du ljang gu g.yu phreng bum //
mtshams bzhir rgyal po chen po bzhi //
kun kyang dbu la /   tshe dpag med pas brgyan //
dzaHhU~M baM hoH   phyag rgya bzhi yis spyan drangs bum par /   bstim /  par /
rin chen me tog bdug spos sogs /   phyi yi mchod pa /
kun nas spel te mchod par bya //
tshe bsnyen 'od zer 'phro 'dus drangs //
rin po che dang 'dra /   gsang sngags don du rin chen de //
sgrub pa po yi /   yid la dgos pa'i don rnams 'grub //
tshe dang ye shes 'od zer   dkar ser dmar ljang bzhi /dang //
phyogs bcu nas /   lha mos bkug cing bum par bstim //
dkar lhud /   mu tig dkar po dri med ltar //
zhu 'khyil lha rnams sku smad   bdud rtsi la /nub //
zhag grangs tshang nas dngos grub bskul //
mar me'i /   snang ba'i zhugs bltams mchod pa 'bul //
bkra shis  kyi /   tshe yi glu dbyangs    tshigs su bcad pa /brjod //
sangs rgyas mchod cing rang zos na //
dngos grub yid la gang bsam   dpal dang tshe dang chos /'grub //
de yi gsang sngags 'di dag bsgrub //
oM b+h+rU~M bai shra ma NA ya A yu She badzra sid+d+hi ku ru ku ru hU~M AH
de dag ni /   bkra shis tshe yi las su bshad /[ <!TCC Tibetan character 4,35 undefined in unicode!> ]/gzhan yang nor gyi sgrub pa ni /
khyim bdag grogs bdun rten btsugs la //
maN+Dal   bshams la /sman spos chag chag gdab //
de dbus sku mkhar kha dog   shar dkar lho ser nub dmar byang ljang /ldan //
bya rgod mda' la rin chen   gser g.yu /gdags //
stag ras   dang /za 'og ljang   khu dang /dmar   po /dang //
rin chen bdun dang   rA dza'i /sku gzugs gdags //
dkar gsum bdud rtsi'i mchod pa bshams //
lha bskyed   bai shra /rten la bstim zhing mchod //
oM rat+na bai shra ma NA ya swA hA/
rat+na badzra sid+d+hi ku ru hU~M dzaH
bzlas pa'i 'od zer kha dog lngas //
sangs rgyas mchod cing dbul phongs bsal /   nor bdag gi dngos grub gcig tu bsdus /
rin chen sna tshogs char du dbab //
bai shra /   rtsa ba bcu gnyis rtag tu bzla /
kha zas   bshams la /'bru dgus dngos grub blang /   rat+na badzra /
dngos sam nyams kyi rtags dang sbyar //
zhes gsungs so //
gnod sbyin dbyug pa can gyi rgyud las tshe dang nor sgrub pa'i le'u ste drug pa 'o //

//de nas bcom ldan 'das kyis gdams shing gtad pa 'di gsungs so //
e ma gnod sbyin dbyug to can //
dgongs pa mya ngan las 'das kyang //
smon lam stobs kyis dam chos skyong //
don ni brgyad pa'i byang chub sems //
mtshan ni rgyal po rin chen mang //
sngon tshe bskal pa rdzogs ldan la /   sangs rgyas rabs bdun gyi dus su /
bsod nams ye shes tshogs bsags pas //
'od srungs bstan pa nub kha ru //
rgyal tshab shAkya thub pa dang //
smon lam gcig tu btab pa'i   rgyal po spun gnyis la skyes pas sems dus gcig la bskyed pa'o /mthus /   phu bo sangs rgyas nu bo bstan pa srung ba'o //
da lta bstan pa'i srung ma mdzad //
zhi bas yid bzhin re 'dod skong /   nor sgrub pa /
drag po   lta bur /khros pas bdud dpung 'joms //
thugs kyi dgongs pa /   thugs ni smra bsam brjod las   mya ngan las /'das //
gsung ni gsang sngags sgra dang ldan //
rgyal po'i /   sku ni sgyu ma'i phyag rgyar ldan //
'dod dgu bsgyur ba /   dngos grub mi zad rin chen gter //
yon tan rdzu 'phrul brjod mi lang //
phrin las mngon spyod thogs med 'grub //
ye shes thugs ldan rgyal po la //
phyi ma'i me tog bkod pa ru /   rab tu mdzes pa'i bstan pa la /
ya mAn+ta kas /   nga yis lung bstan 'tshang rgya 'o //
de phyir gsang ba'i rgyud rgyal 'di //
sangs rgyas bstan pa bsrung don du //
'khor du 'dus pa'i tshogs   legs mchog bdud rtsi 'khyil ba bya bas dbang bskur ba /la gtad //
bcom ldan lag na rdo rje 'chang //
chags pa'i bsam pa brtan pos gzung //
mi nub rgyal mtshan rtse mor tshugs //
zhes gsungs te /
gsang ba'i bdag po la sogs pa rnams kyis bstod cing rjes su yi rangs phul te kun dgongs pa chos nyid ngang du bzhugs so //
gnod sbyin gyi rgyal po dbyug to can gyi rgyud las gtad pa'i le'u ste bdun pa 'o //
gnod sbyin dbyug pa can zhes bya ba'i rgyud rdzogs so ///
/A nan+ta'i drung du phyag na rdo rje'i lung thob /
sngar slob dpon pad+mas rgya dpe bsnams nas byon te phyis gnyags dz+nyA na ku mA ras bsgyur ba /
li yul nas slob dpon bi ma la mi tra dang lo tsA ba bai ro tsa nas bsgyur ba dang /
rgya nag tshe dbang klu bzang dang rgyal po g.yu sgras bsgyur ro //
bo dong bya rgod gshongs kyi btsan khang nas khro phu lo tsA bas bton pa las rim par brgyud do ///
/
@#//
bkra shis tshe yi sgrub pa bzhugs //
dpal yi dam gyi lha /   ya mAn+ta ka la phyag 'tshal lo //
rgyal po rnam thos sras kyi bkra shis tshe yi sgrub pa /
bum pa gtsang ma la bgegs bskrad la /
tsan+dan gu gul /   sman spos dud pas bdug nas nang du 'bru lnga dang /
snying po lnga dang /
rin po che lnga dang /
sman rnam pa lnga dang /   cu gang med /
bdud rtsi dza gad 'o skol btab pa dang /
tsan+dan dkar po'i byang bu   sor bzhi pa /la tshe yi 'bru drug   A yu She kA ra hU~M/'dogs gsum /   badzra sid+d+hi /
rtsa ba'i snying po   bai shra ma NA ya /rnams dmar la dwangs pa'i yi ge bris la gzhug
/de steng thod pa mtshan ldan la ye shes lha yi snying po bris la kha dgab /
dar dmar pos mgul chings bya /
lug dmar po'i don bal la gzungs thag byas la /
sa gtsang ma la maN+Dal mda' gang ma la dri sna tshogs kyis chag chag gdab pa pad+ma 'dab brgyad bris pa'i steng du bzhag
/lhar gsal ba'i sngags kyis bgegs bskrad la mtshams bcad do //
rtsa ba'i phrin las rdzogs pa dang /
thugs ka nas b+h+rU~M dkar po gcig bum pa la phog pas /
b+h+rU~M bi shwa bi shud+d+he zhes pa dang /
bum pa de rin po che'i gzhal yas khang 'og gzhi pad+ma 'dab brgyad pa phyi nas bltas na nang gsal ba gcig tu bskyed /
dbus su byang chub sems dpa' rin chen mang ser po bum pa rgyan dang ldan pa dang seng ge'i gdan la bzhugs pa'o //
phyogs bzhir gshin rje'i mkha' 'gro ma bzhi /
shar du dkar mo shel phreng dang bum pa bsnams pa /
lho ru ser mo gser gyi bum pa dang phreng ba bsnams pa /
nub tu dmar mo zangs kyi bum pa dang phreng ba bsnams pa /
byang du ljang gu g.yu'i phreng ba dang bum pa bsnams pa /
mtshams bzhir rgyal po chen po bzhi bskyed /
lha thams cad kyi dbu la tshe dpag med kyis brgyan par bsam /
dzaHhU~M baM hoH
shar lho nub byang nas /   spyan drangs la bstim /
badzra puSh+pe la sogs pas mchod pa dbul lo //
snying po ni oM b+h+rU~M bai shra ma NA ya A yu She badzra sid+d+hi ku ru ku ru hU~M AH
bdag gi lce'i steng nas 'od zer dkar po 'phros nas ni /
bum par thim pas lha rnams las 'od 'phros te phyogs bcu'i bde bar gshegs pa mchod /
sems can gyi sgrib pa sbyangs /
lam pa'i mos pa spel /
log par lta ba thams cad tshar bcad par bsam /
sngags stong stong thon pa dang 'od zer de dag lha mo dkar ser dmar ljang dpag tu med par gyur nas bde bar gshegs pa'i dngos grub dang 'byung ba'i bdud rtsi dang sems can gyi tshe bkrag thams cad bsdus /
tshe nyams pa dang 'thor pa thams cad bsdus /
phyogs bcu'i gdon gyi lag nas tshe phrogs nas 'od zer thams cad so so nas chi li li bsdus te bum par thim pas /
bdud rtsi tshe'i rang bzhin mu tig dkar po dri ma med pa ltar lhud lhud par gyur te /
lha thams cad sku smad bdud rtsi'i rgya mtsho chen por nub /
sku stod snying rje che bar bsgoms la bsgrub bo //
zhag bdun lon pa dang dngos grub blang /
tshogs btang la me mar kha dgu btang /
mchod pas mchod la 'di skad do //
hU~M/
dngos grub dngos su bskul ba /   'das pa'i sangs rgyas byang chub sems dpa'i tshul //
gser mdog re skong rin chen bum pa bsnams //
mi 'jigs seng ge brjid pa'i khri la bzhugs //
mgon po rnam thos sras la phyag 'tshal lo //
bkra shis tshe yi dngos grub bstsal du gsol //
hU~M/
shar phyogs rdo rje rigs kyi pho nya mo //
dkar mo mdzes ma shel phreng bum pa bsnams //
shar phyogs dri za'i lag nas tshe 'gugs ma //
rtog pa zhi mdzad ma la phyag 'tshal lo //
rdo rje tshe yi dngos grub bstsal du gsol //
hU~M/
lho phyogs rin chen rigs kyi pho nya mo //
ser mo kun ldan gser phreng bum pa bsnams //
lho phyogs gshin rje'i lag nas tshe 'gugs ma //
yon tan rgyas mdzad ma la phyag 'tshal lo //
rdo rje tshe yi dngos grub bstsal du gsol //
hU~M/
nub phyogs pad+ma rigs kyi pho nya mo //
dmar mo chags bral zangs phreng bum pa bsnams //
nub phyogs klu dbang lag nas tshe 'gugs ma //
tshe dpal dbang mdzad ma la phyag 'tshal lo //
rdo rje tshe yi dngos grub bstsal du gsol //
hU~M/
byang phyogs las kyi rigs kyi pho nya mo //
ljang gu drag shul g.yu phreng bum pa bsnams //
byang phyogs gnod sbyin lag nas tshe 'gugs ma //
phrin las lhun gyis grub la phyag 'tshal lo //
rdo rje tshe yi dngos grub bstsal du gsol //
hU~M/
rigs bzhi'i sprul pa phyogs bzhi skyong ba'i gtso //
lha srin kun 'dul che btsan rgyal po'i sku //
dkar ser dmar ljang phrin las bzhi yi mdog
/rgyal chen phyogs skyong bzhi la phyag 'tshal lo //
rdo rje tshe yi dngos grub bstsal du gsol //
ho /
khar sang nas bdag gis rdo rje tshe yi bsnyen pa tshul bzhin du bgyis pas 'chi med tshe'i dngos grub tshe phyi ma la ma gzhag
/las dang rnam par smin pa la snyad ma btags par da lta nyid du bstsal du gsol /
oM AHhU~M/
a la la hoH
zhes rol lo //
lha dgu 'od kyi rang bzhin du lus la thim par bsam mo //
lus kyi tshe rten thams cad 'od du lam gyur par bsam /
bkra shis brjod do //
bkra shis tshe'i sgrub pa gnod sbyin dbyug to can gyi rgyud las btus te bi ma la mi tras mdzad pa rdzogs so //
bdud mo bzhi skor shin tu zab /
bla ma gnubs lo tsA ba la zhus so //
mtha' yas pas bsgyur pa la 'go kham jo sras kyis zhus gsungs /
kho la A nan+das zhus /
des phyag na la'o ///
/
@#//
rgyal po chen po rnam thos sras kyi sgrub thabs dgos 'dod kun 'byung bzhugs so //
rgyal po chen po rnam thos sras dmar po'i sgrub thabs dgos 'dod kun 'byung zhes bya ba /
bcom ldan 'das rdo rje 'dzin pa la phyag 'tshal lo //
'di'i rjes su gnang ba thob cing dam tshig dang ldan pas nyams su len pa la don gsum ste /
spang blang dam bca'i dam tshig dang /
bsnyen sgrub gtor mchod kyi rim pa /
las la sbyar ba'o //
dang po la gsum las /
spang ba ni yugs sa mo ngo gsar gyi zas dang /
rta sha
/gas chag can gyi snod /
zhwa gos dang stan nag po /
mi ro 'ju ba sogs mi gtsang ba dang /
grib can gyi bya ba dang /
rdzas rnams spang ba'o //
gnyis pa blang bya ni gos sngon po'i stod g.yogs dang /
lung thang gi phreng ba dang /
bse phor rin po che'i snod /
rta sngon po'am ngang pa /
med na shing sogs las byas pa'i rta sngon po'i nang du rin po che dang srog sngags gzhug
/mda' bya rgod ma mi bsad pa'i mde'u can la dar dmar po btags pa /
gri lcags las byas pa'i mdung so gri khrag gis ngar blud pa dar dmar po la srog sngags bris pa'i ba dan can gyi mdung /
sbyar ba'i spos dang /   sbyar ba'i spos ni spos dkar nag dang tsan+dan dkar po du ru ka a ka ru rnams sbyar ba'o //
gsum pa dam bca' ni sgrub pa'i dam bca' byas nas de brtan par bya zhing dus gtor ma chag par bya'o //
spyi don gnyis pa bsnyen sgrub gtor mchod kyi rim pa la gnyis /
bsnyen sgrub dang gtor mchod do //
dang po la gnyis /
gsang bdag gi dang rgyal po 'o //
dang po ni /
gnas sogs spyi dang mthun par /
skyabs 'gro sems bskyed sngon du song nas /
rang skad cig gis pad zla'i steng du gsang bdag bskyed pa'i thugs ka'i hU~M las 'od 'phros /
lcang lo can nas bla ma dang yi dam gyi lha spyan drangs la /
phyag mchod sogs bdun rnam dag bya zhing tshad med pa bzhi bsgom /
de nas a mr-ite hU~M phaT/
ces brjod cing se gol phyogs bcur brdab pas bgegs bskrad /
swa b+hA ba'i sngags kyis stong par bsam /
de'i ngang las pad zla'i steng du hU~M sngon po las rdo rje hU~M gis mtshan par bsam /
de las 'od 'phros don gnyis byas /
slar 'dus yongs su gyur pa las /
bdag nyid gsang bdag sku mdog sngon po zhal gcig phyag gnyis pa /
spyan gsum zhal mche ba gtsigs pa /
ljags 'dril ba /
'jigs su rung ba'i sgra sgrog pa /
dbu skra dang smin ma dang sma ra dmar ser gyen du brdzes pa /
phyag g.yas pas lcags kyi rdo rje rtse dgu pa 'phyar ba /
g.yon pa sdigs mdzub mdzad pa /
klu brgyad dang rin po che'i rgyan gyis brgyan pa /
gos sngon po'i stod g.yogs dang stag gi pags pa'i sham thabs can /
zhabs g.yas bskum g.yon brkyang ba'i stangs stabs su bzhugs pa'i gnas gsum du yi ge gsum bsam /
thugs ka'i hU~M las 'od zer 'phros ye shes pa spyan drangs nas /
gnyis su med par bstim /
yang 'od 'phros dbang gi lha spyan drangs /
mchod cing gsol ba btab pas dbang bskur rigs bdag gi   mi bskyod pa /rgyas gdab bo //
thugs ka'i hU~M gi mthar sngags kyi phreng bas bskor ba la dmigs nas /
tad+ya thA/
oM nI laM b+ha ra d+ha ra badzra pA Ni hU~M phaT swA hA/
zhes pa'i bzlas pa ji srid mi skyo ba'i bar du bya'o //
de nas mchod pa dbul zhing ci shes pas bstod nas /
'dod pa'i don la gsol ba gdab /
dge ba bsngo /
smon lam gdab bo //
gnyis pa rgyal po'i bsnyen sgrub ni /
skyabs 'gro sems bskyed spyi dang mthun pa sngon du song nas /
khyad par du 'gro ba ma lus pa'i dbul phongs bsal /
de'i don du ma hA rA dza bsgom snyam du sems bskyed la /
rang yi dam du gsal ba'i snying ga nas hU~M las 'od 'phros /
byang phyogs nas rgyal chen spyan drangs par bsam zhing /
oM bai shra ma NA ya A kar+Sha ya dzaH
zhes brjod pas mdun gyi nam mkhar byon pa la mchod pa phul zhing /
khro los mdzad pa'i bdun rnam dag bya /
tshad med bzhi bsgom /
de nas mdun gyi maN+Dal gyi steng du /
tsa las seng ge'i gdan gyi steng du rin po che'i khri /
de'i steng du pad+ma dang zla ba nyi ma'i gdan la gnas pa'i gri snying dang dbyer med pa'i bai'am Ti bsam /
de las 'od 'phros don gnyis byas /
khyad par du bgegs thams cad tshar bcad cing dbang du bsdus /
slar 'dus gri snying yig 'bru dang bcas pa la thim /
de zhu ba las rgyal chen sku mdog dmar po zhal gcig phyag gnyis pa /
phyag g.yas pas stag gi rgyal mtshan dang mdung dar dmar po bsnams pa /
g.yon pa ne'u le dang lcags kyu 'dzin pa /
sku la bse khrab dmar po gsol ba /
dar dmar po'i cod pan bcings pa /
spyan zlum pa /
mche ba gtsigs pa /
rin po che'i rgyan sna tshogs kyis brgyan pa /
de'i shar du dzaM b+ha la ser po rin po che 'dzin pa /
lhor gang ba bzang po ser po bum pa /
nub tu nor bzang dkar po nor bu /
byang du ku be ra nag po ral gri /
shar lhor yang dag shes ser po gser gri /
lho nub tu 'brog gnas nag po mdung dmar /
nub byang du lngas rtsen ser skya khang brtsegs /
byang shar du kuN+Da lI dkar po gri phub 'dzin pa /
'brog gnas las gzhan thams cad g.yas pa na rang rang gi phyag mtshan dang mdung dmar 'dzin cing /
g.yon pa thams cad kyis ne'u le dang lcags kyu 'dzin pa /
thams cad kyang dmar ba'i mdangs can bse khrab gsol ba /
dar dmar po'i cod pan bcings pa /
rin po ches brgyan pa rang mdog dang mthun pa'i rta la 'chib pa 'o //
de'i phyi rol du klu chen po brgyad sku mdog ser po sbrul mgo'i gdengs ka bdun dang ldan pa sbrul mjug g.yas su 'khyil ba /
thams cad kyi phyag thal mo sbyar ba'i bar na rin po che bsam 'phel 'dzin pa /
sgrub pa po'i bsam pa sgrub par bsam mo //
de'i phyi rol gyi shar du nor rgyun ma /
lhor dbyangs can ma /
nub tu nor skyong ma /
byang du ba ra li /
thams cad kyang sku mdog dmar mo zhal gcig phyag gnyis ma /
g.yas lcags kyu dang g.yon rnga yab 'dzin pa /
zhi ma khro rus pa'i rgyan can du bsgom /
shar lhor dzaM b+ha la 'dod pa'i rgyal po phyag na me mdung dmar po thogs pa /
lho nub tu rA hu la rwa'i mda' gzhu dang chu srin gyi rgyal mtshan 'dzin pa /
nub byang du bdud 'dul ku be ra bse'i mdung dmar thogs pa /
byang shar du kA la nag po be con 'bar ba thogs pa /
de'i phyi rol du dregs pa dred sna ba dan 'dzin pa /
bum sna dregs pa bse mdung 'dzin pa /
sna 'phyang dregs pa rgyal mtshan 'dzin pa /
sna chen dregs pa mdung dmar 'dzin pa /
thams cad kyang sku mdog dmar nag shin tu khros pa mi sdug pa'i rgyan gyis brgyan pa'o //
gzhan yang sde dpon nyi shu rtsa brgyad cung zad khro ba /
phyag gnyis kyis ral gri dang phub 'dzin pa /
stobs chen sum cu rtsa gnyis sku mdog ljang sngon go cha can shin tu khros pa phyag gnyis mdung dang ral gri 'dzin pa'o //
lha ma srin sde brgyad dang gnod sbyin bye ba'i tshogs rnams ni mdog mi sdug pa sna tshogs pa /
phyag na mtshon cha sna tshogs dang ne'u le 'dzin pa sprin phung 'thibs pa ltar bsam mo //
de nas rang yi dam gyi lhar gsal ba'i snying ga nas 'od zer dmar po'i sna la 'dod pa'i rgyal po dmar po lcags kyu 'dzin pa dpag tu med pa 'phros nas byang phyogs nas rgyal chen 'khor bcas spyan drangs par bsam zhing /
spos bsreg
/lcags kyu'i phyag rgya'am rdo rje dril bu 'dzin pas dbyangs dang bcas pa'am med kyang rung /
hU~M/
ri rgyal byang phyogs lcang lo can //
rin chen mdzes pa'i pho brang nas //
seng ge g.yu 'brug rta mchog dang //
rin chen nyi zla pad steng na //
rngam brjid stobs ldan rnam thos sras //
lha klu gnod sbyin gter bdag dang //
stong gsum nor bdag kun gyi gtso //
srid gsum zas nor rin chen bdag
/rgyal chen 'khor bcas gshegs su gsol //
dad pa dang ni dam tshig gis //
tshur gshegs rgyal po chen po ni //
dus gsum sangs rgyas thams cad kyi //
bstan pa srung bar mdzad pa khyod //
lha klu gnod sbyin 'bum sder bcas //
srid pa gsum gyi bdag po ste //
rgyal po chen po rnam thos sras //
'khor bcas gnas 'dir gshegs su gsol //
mgon po kun gshegs dam tshig can //
da lta snyigs ma lnga yi dus //
mtshams med lnga ni kun spyod cing //
ma dag 'byor pa chung zhing ngan //
bdag cag nyon mongs 'dam bying bas //
gzigs shing gshegs pa'i gnas ngan yang //
shAkya seng ge'i spyan sngar khyod //
thugs dam gang bzhes de dgongs la //
'dren pa'i bstan pa bsrung ba dang //
sems can kun la sman slad du //
byang phyogs gnas na bzhugs pa rnams //
brtse bas gnas 'dir gshegs su gsol //
shin tu rnam dag dgyes pa'i dpal /
khyed kyi thugs rjes gzigs mdzod la //
rnal 'byor bdag cag 'khor bcas la //
mnyes pa'i tshul gyis myur du byon //
bcom ldan rgyal chen rnam thos sras /
khyed ni sa bcu'i dbang phyug ste //
ye shes spyan gyis thams cad gzigs //
rdzu 'phrul che bas stong gsum bdag
/nor skyong gter bdag 'khor bcas rnams //
sems can don phyir gshegs su gsol //
phyogs skyong bcu dang lha chen brgyad //
klu chen brgyad dang gnod sbyin brgyad //
btsun mo sras dang dgyes ma dang //
ded dpon stobs chen 'khor bcas gshegs //
gnod sbyin bye ba 'bum sde dang //
klu dang khro bo nor lha dang //
gter bdag dbang bdag bye ba'i tshogs //
mchod pa'i gnas 'dir gshegs su gsol //
seng ge g.yu 'brug rta glang dang //
ma he stag sogs 'chib ste byon //
rin chen khri dang pad+ma dang //
nyi ma'i gdan las bzhengs te byon //
dar zab ber chen bsnams te byon //
rgyan dang phyag mtshan bsnams te byon //
'khor bcas pho brang bskyod de byon //
mthu stobs rdzu 'phrul dbang mdzad byon //
byams gdung sri zhus 'dir byon la //
mi g.yo brtan par bzhugs su gsol //
zhes pa'am /
hU~M/
ri rgyal lhun po'i byang phyogs nas //
rgyal po chen po rnam thos sras //
sku mdog ye nas dmar gsal la //
phyag g.yas rgyal mtshan mdung dmar bsnams //
phyag g.yon ne'u le lcags kyu 'dzin //
bskal pa bzang po'i dus tsam na //
mngon par rdzogs par sangs rgyas kyang //
da lta rgyal po'i tshul du bzhugs //
gnod sbyin nor lha pho mo dang //
klu brgyad la sogs 'khor dang bcas //
byang phyogs gnas na bzhugs pa rnams //
gnas 'dir spyan 'dren gshegs su gsol //
zhes pa dang /
oM ma hA yak+Sha rA dza sa ma ya bai shra ma NA ya dzaHhU~M baM hoH
sa ma ya dzaH
zhes brjod pas sngon gyi dam tshig dran nas byon par bsam /
gnas gsum du yi ge gsum gyi byin gyis brlabs shing /
mchod pas mchod nas /
hU~M/
ri rgyal lhun po'i byang phyogs nas //
rgyal po chen po rnam thos sras //
in+d+ra nI la'i mdog dang ldan //
sa brgyad sems dpa' khyod la bstod //
gnod sbyin pho mo mang po dang //
klu yi ded dpon mdzad pa'i tshe //
rin chen gser gyi mdog ltar 'tsher //
rgyal mtshan ne'u le 'dzin la 'dud //
mkha' 'gro ma dang klu mo dang //
bdud mo'i ded dpon mdzad pa'i tshe //
sku mdog bai DUr+Ya ltar sngo //
be con 'dzin pa khyod la 'dud //
gsang ba'i gnad nas bskul ba na //
sku ni brjid cing khros pa'i zhal //
pad+ma rA ga'i mdog ltar dmar //
sku la bse khrab dmar po gsol //
phyag g.yas rgyal mtshan mdung dar thogs //
phyag g.yon ne'u le lcags kyu 'dzin //
'od zer dmar po'i 'phro 'du yis //
lha dang lha min dbang du sdud //
ri rab gling rnams kun gyi bdag
/'gro kun dbang sdud rnam thos sras //
bdag gi mchod pa 'di bzhes la //
yang sprul pho nya las la 'gyed //
'dod yon lnga la longs spyod cing //
ci bsam lhun gyis grub pa yi //
dngos grub stsol cig rnam thos sras //
bcol pa'i las rnams grub par mdzod //
ces bstod cing phrin las bskul /
rang phyag rdor du gsal ba'i thugs kar hU~M la sngags kyi phreng bas bskor ba las 'od zer sna lnga zhal nas 'thon /
mchod pa rnam pa lnga dang bcas te rA dza'i zhal du thim /
de'i thugs ka'i bai la sngags kyis bskor ba las 'od zer lnga byung nas gang 'dod pa'i dngos grub bsdus nas rang gi thugs kar thim /
de ltar rgyun du 'khor bar bsam zhing bzlas pas rgyal po 'dar /
des bsgrub bya 'dar bar bsam /
de nas rang rgyal por gsal ba'i thugs ka'i bai las 'od 'phros /
mdun gyi rA dza'i bai la thim pas /
sngags kyi phreng ba las 'od 'phros /
rang gi zhal du zhugs /
thugs ka'i bai la thim /
yang lte ba nas 'thon pas bsgrub bya gang yin rang dbang med par bkug nas /
mdun ma'i lte bar zhugs /
zhal nas nus pa mthu stobs dang bcas pa byung zhing rang gi zhal nas zhugs /
thugs ka'i sa bon la thim pas /
srid zhi'i dpal 'byor thams cad dbang du 'dus par bsam /
bsnyen pa bya'o //
des gnod sbyin rang la mi ldog cing gzhan gyi gnod pa srung ba'i sngags ni /
na mo bai shra ma NA ya /
ma hA rA dzA ya /
tad+ya thA/
ra ra ra ra /
ku no ku no /
khu no khu no /
ru no ru no /
sa ba sa ba /
ka ra ka ra /
ma hA be ka ra /
ma hA kA la /
ma hA rA dza /
rak+Sha rak+Sha du ma na sarba swA hA/
zhes so //
myur du 'grub cing spyan 'dren pa gnad kyi man ngag rtsa sngags nus pa dang ldan par byed pa'i sngags ni /
na mo bai shra ma NA ya /
ma hA dan ta ya /
a pa ra mi tre tsaN+De shwa ra /
ma hA kA ru Ni ka
/swa ta swa ta /
he ta tsi na te /
ma ma ni /
pa ra ta saM mya sha swa maM ma hA kar+sha swA hA/
zhes pa'o //
'di gnyis bsnyen pa'i sngon du bdun bdun bzlas so //
phyi sgrub kyi sngags ni /
bai shra ma NA ya swA hA/
na mo rat+na tra yA ya /
na mo bai shra ma NA ya /
ma hA yak+Sha ta /
ku ta ku ta /
sa ra sa ra mi d+hi ni /
dza dza /
dz+wa dz+wa dza ni /
oM dzaM b+ha la dza len+d+ra ya swA hA/
oM pUr+Na b+ha dra ya swA hA/
oM ma Ni b+ha dra ya swA hA/
oM ku be ra ya swA hA/
oM saM pra dz+nyA nA ya swA hA/
oM gu h+ya s+d+yA nA ya swA hA/
oM pany+tsi kaHya swA hA/
oM pi tsi kuN+Da lI ya swA hA/
na mo rat+na tra yA ya /
na mo bai shra ma NA ya ma hA rA dzA ya /
tad+ya thA/
si mi si mi /
su mu su mu /
tsan+d+ha tsan+d+ha /
tsa ra tsa ra /
sa ra sa ra /
ka ra ka ra /
ki li ki li /
ku ru ku ru /
mu ru mu ru /
tsu ru tsu ru /
sA d+ha ye /
At+ma naM/
ni ti a na d+har du swA hA/
tad+ya thA/
oM hi li ma Ni b+ha dra /
hi li hi li ma Ni b+ha dra /
ki li ma Ni b+ha dra /
ki li ki li ma Ni b+ha dra /
ku ru ma Ni b+ha dra /
ku ru ku ru ma Ni b+ha dra /
tu ru ma Ni b+ha dra /
tu ru tu ru ma Ni b+ha dra /
su ru ma Ni b+ha dra /
su ru su ru ma Ni b+ha dra /
tsu ru ma Ni b+ha dra /
tsu ru tsu ru ma Ni b+ha dra /
e h+ye hi a pa ta dra ti mo tsa ya /
tad+ya thA/
su ra ni su ta ni su ra me /
su su she
/hi li mi li swA hA/
oM be shra ma NA ya swA hA/
zhes bdun nam nyer gcig la sogs bzla 'o //
rtsa ba'i srog sngags ni /
oM ma hA rA dza yak+Sha sa ma ya /
bai shra ma NA ya tsit+ta rat+na sarba hrIM hrIM dzaHdzaH
zhes pa 'bum phrag gcig gam mi tshig gis bar ma chod par zhag nyer gcig gi bar bzlas pas /
rab dngos su 'byung /
'bring nyams la sgra dang 'od dang dri bzang po dang 'bru dang rin po che ster ba dang /
che btsun dang zhang blon sogs kyis phyag dang skyes 'bul ba 'bru'i char pa 'bab pa 'byung /
tha ma'ang rmi lam du 'byung ngo //
de dag gang rung byung ba dang snang ba dbang du sdud pa'i sngags khri yan chad zhag nyer gcig gi bar sngar bzhin bzla /
oM bai shra ma NA ya /
nr-i sarba 'gul 'gul /
yeng yeng /
dung dung /
sdus sdus /
dza dzaH
zhes so //
thun 'jog khar mchod cing bstod nas 'dod pa'i don la gsol ba gdab /
bsngo ba smon lam rgya cher bya'o //
gnyis pa phyag rdor gyi dang rA dza'i gtor mchod gnyis las /
dang po ni /
gtor ma spyi dang mthun par bshams la /
swa b+hA bas stong par sbyang /
stong pa'i ngang las b+h+rU~M las rin po che'i snod yangs shing rgya che ba'i nang du zhal zas phun sum tshogs par bsam ste /
yi ge gsum gyis bdud rtsir byin gyis brlabs nas /
mdun gyi nam mkhar gsang bdag 'khor bcas skad cig gis bsam pa'am rim gyis bskyed la ljags rdo rje'i sbu gu can gyis gsol bar bsam la /
'dren pa'i phyag rgya bcas nas /
oM badzra pA Ni sa pa ri bA ra ba liM ta kha kha khA hi khA hi /
zhes pa lnga'am bdun gyis phul /
de nas /
'jig rten khams ni dpag med na //
mchod yon ji snyed yod pa dang //
bdag gis gus pas bshams pa 'di //
gsang bdag la ni bdag 'bul gyis //
bzhes nas rgyal chen dbang sdud mdzod //
oM badzra pA Ni ar+g+haM pra tIts+tsha ye swA hA/
mchod yon phul /
mchod yon gyi gnas su zhabs bsil /
me tog
/bdug spos /
snang gsal /
dri mchog
/zhal zas /
ar+g+haM gyi gnas su pA d+yaM/
puSh+pe /
d+hU pe /
A lo ke
/gan+d+he /
nai bid+yA de dag dbul zhing /
de las gzhan yang mchod pa'i tshogs //
rol mo dbyangs snyan yid 'ong ldan //
sems can sdug bsngal sel byed pa'i //
sprin rnams so sor gnas gyur cig
/ces dang /
shab+das rol mo dbul /
bcom ldan phyag na rdo rje ni //
lcang lo can gyi pho brang na //
gdug pa can rnams 'dul mdzad pa //
gos sngon can la phyag 'tshal bstod //
ces bstod /
'dod pa'i don la gsol ba gdab /
khyad par du rgyal chen 'khor bcas dbang du sdud pa'i phrin las zhu /
dge ba bsngo 'o //
gnyis pa rgyal chen gtor mchod ni /
rin po che'am bse'i snod du 'bras phye sogs gtsang ma la /
ri rab bang rim gsum pa'i steng du bshos bu zur gsum mda' gang yan chad ci 'byor pa la /
mar dang sha khrag dang shing thog la sogs pa'i zas sna
tshogs dang /
khyad par glang dmar po'i sha dang khrag gis byug cing chang gis bran la mda' dar dmar po btsug
/dar sna tshogs kyis brgyan pa bshams la /
oM badzra yak+Sha dang swa b+hA bas bsang sbyang byas la /
yig 'bru gsum gyis sngar bzhin byin gyis brlabs nas /
thun mtshams su bskyed mi dgos /
gzhan du gong bzhin bskyed nas bsnyen pa'i bar bya /
de nas stob pa'i phyag rgya bcas la /
rtsa sngags la ba liM ta khA hi pU dza hoH
zhes pa btags la gtso bo la dbul /
rta bdag brgyad la rang rang gi snying po dang /
klu la nA ga aSh+Ta dang /
gnod sbyin dang gzhan rnams la sarba yak+Sha saM gra ha a d+hi pa ti ba liM ta khA hi pU dza hoH
zhes pa btags la bdun la sogs pas dbul /
de nas mchod pa ni /
rab 'byams rgya mtsho dpag med na //
mchod yon ji snyed yod pa dang //
bdag gis gus par bshams pa 'di //
rgyal chen 'khor dang bcas la 'bul //
oM bai shra ma NA ar+g+haM pra tIts+tsha ye swA hA/
mchod yon dbul /
mchod yon dang ar+g+haM gyi gnas su zhabs bsil pA d+yaM la sogs bcug la zhal zas kyi bar du dbul zhing /
bla med rdo rje theg pa'i zhes sogs nas /
oM badzra g+haN+De ra Ni ta /
pra ra Ni ta /
saM pra ra Ni ta /
sarba bud+d+ha k+She tra /
pra tsA li te /
pra dz+nyA pA ra mi ta /
nA da saM b+ha be badzra d+harma hr-i da ya /
san+to Sha ni hU~M hU~M hU~M ho ho ho a khaM swA hA/
zhes pas rol mo dbul /
gzhan yang /
rin chen gdugs dang gser nya dang //
bum pa dung dang dpal be 'u //
pad+ma rgyal mtshan 'khor lo ste //
bkra shis rtags brgyad mchod pa 'bul //
oM bai shra ma NA sogs la aSh+Ta mang+ga la pU dzi te AHhU~M/
zhes dang /
'khor lo nor bu btsun mo dang /
khyim bdag glang po rin chen dang //
rta mchog dmag dpon rin po che //
rgyal srid rin chen sna bdun dbul //
sap+ta rat+na pU dzi te AHhU~M/
zhes pa'am /
spro na rin chen sna bdun dang 'dod yon lnga'i sngags dang tshigs bcad kyis dbul lo //
hU~M/
dri med pad+ma rA ga'i mdangs ldan zhing //
mdung dang lcags kyu sogs 'dzin gnod sbyin bdag
/snang ba dbang du sdud mdzad rgyal po che //
bdag la dgyes shing brtse bas gzung du gsol //
snyigs dus sems can skal ngan dbang gyur pas //
spang blang sgrub pa'i dam tshig bsrung mtshams las //
rnal 'byor le lo'i dbang gis 'da' srid na //
bzod par bzhes shing bu bzhin bskyang du gsol //
spang bar bya ba'i dam tshig las 'das te //
yugs mo'i zas dang rta bong sha khrag zas //
gas chag snod btsog zhwa nag gos nag gyon //
ro la 'jus sogs shin tu 'gyod pas bshags //
blang bar bya ba gos sngon lung thang phreng //
bse phor rin chen snod dang rta sngon dang //
bya rgod mda' dang dung dmar spos mchog dang //
gri snying bla rdo ma bcangs mthol lo bshags //
sgrub pa'i dam tshig bsrung mtshams las 'das te //
bsnyen pa ma thems gnad la bor ba dang //
dus su mchod gtor ma byas mthol lo bshags //
tshangs par bstsal nas sgrub mchog bskyang du gsol //
hU~M/
ri rgyal lhun po'i byang phyogs na //
lcang lo can gyi pho brang du //
rin chen mdzes pa'i gzhal yas der //
bcom ldan rgyal po rnam thos sras //
chos skyong phyogs skyong gnod sbyin bdag
/nor srung gter bdag klu yi bdag
/nor lha sa bcu'i mgon po ste //
ye shes spyan gyis thams cad gzigs //
rdzu 'phrul dbang gis stong gsum sgyur //
gnod sbyin nor lha'i tshogs bcas la //
zhal zas tshogs kyi mchod pa 'bul //
gsol zhing rol la bzhes par mdzod /
khyed kyi thugs dam bdag gis bskang //
nor rdzas tshe yi dngos grub stsol //
seng ge g.yu 'brug rta mchog dang //
ma he glang chen dom dred dang //
chu srin stag dang nyi zla'i mdangs //
skar mda' rlung sogs zhon pa yis /
khyed kyi thugs dam bdag gis bskang //
nor rdzas tshe yi dngos grub stsol //
rgyal mtshan nor bu'i rkyal pa dang //
bum pa bi dza pU ra dang //
ral gri dgra satwa mda' gzhu dang //
po ti lhung bzed mkhar gsil dang //
gri gug lcags kyu kha T+wAM ga
/thod pa sgrom bu mdung dar gyis /
khyed kyi thugs dam bdag gis bskang //
nor rdzas tshe yi dngos grub stsol //
bse khrab bse rmog dar 'phru can //
rin chen ska rags swag l+h+wam dang //
rus pa rin chen rgyal mtshan dang //
dar zab ber chen na bza' dang //
bai DUr+Ya dang gser dngul sogs //
rin chen 'bru dang stag gzig gis /
khyed kyi thugs dam bdag gis bskang //
nor rdzas tshe yi dngos grub stsol //
ri rab bang rim lcog bzhi ldan //
gling bzhi mtsho bzhi gter chen bzhi /
khyed kyi thugs dam bdag gis bskang //
nor rdzas tshe yi dngos grub stsol //
shing thog 'bras chan sha dmar sogs //
'dod yon kun ldan gtor tshogs 'di //
ri rab rgya mtsho che dang mnyam //
zas mchog bcud ldan bdud rtsi'i gter //
dri zhim mdangs gsal sna tshogs ldan //
sha lnga sman lnga bdud rtsi lnga //
'bru lnga dar lnga rin chen lnga //
dkar gsum mngar gsum gser skyems dang //
shing thog me tog la sogs bcas //
gzugs mdzes sgra snyan dri yang zhim //
ro mngar reg 'jam ldan pa 'dis /
khyed kyi thugs dam bdag gis bskang //
nor rdzas tshe yi dngos grub stsol //
rgyal po'i thugs dam bskangs gyur nas //
gnod sbyin sde dpon 'khor bcas kyis //
rgyu sbyor mi nor 'khor bcas rnams //
srung skyob sba zhing spel bar mdzod //
hU~M/
bcom ldan rin chen 'od 'phro yi //
sku gsung thugs kyi sprul pa ste //
'gro don kun la rab dgongs nas //
yab ni drang srong rnam mang thos //
yum ni dam pa dpal phreng gi
/sras su sku 'khrungs rgyal po ni //
rnam thos sras zhes mtshan yang grags //
ngal bsos dge ba stobs po che //
ri rgyal lhun po'i byang phyogs su //
lha klu gnod sbyin dbang po mdzad //
mgon po gar mkhan mchog khyod ni //
'khor los sgyur ba stobs dang ldan //
brkyang bskum gar gyis skyil krung bzhugs //
zhi zhing drag po'i tshul dang ldan //
sku yi bkod pa mtha' yas shing //
rgyan dang cha lugs bsam mi khyab //
dkar ser dmar ljang sngo skya dang //
mthing ga mun pa'i mdog rnams ston /
khyed kyi mkhyen brtse nus pa ni //
rigs kyi bdag po dag dang mnyam //
rdzu 'phrul la sogs yon tan rdzogs //
stobs ldan gzhan gyis mi bzod cing //
gang ba bzang dang nor bu bzang //
yang dag shes dang lngas rtsen dang //
rgyal ba khyu mchog kun tu rgyu //
'brog gnas mched lnga rgyal chen bzhi //
phyogs skyong bcu dang lha chen brgyad //
klu chen brgyad dang gnod sbyin brgyad //
ded dpon nyi shu rtsa brgyad dang //
chos spun sum cu rtsa gnyis dang //
'phrog ma bu dang bcas pa dang //
gnod sbyin 'bum tsho bco brgyad dang //
gnod sbyin klu rigs mkha' 'gror bcas //
sde bo che la stobs po che //
gzhan gyi dpung rnams 'joms par byed //
gzhan yang stong gsum 'jig rten du //
rin chen gter nor bang mdzod srung //
dgos 'dod kun srid lo tog skyed //
myur mgyogs stobs ldan longs spyod bdag
/sde brgyad kun la dbang sgyur zhing //
sri zhu byams dang snying rje che //
yid 'phrog dbang gi las mdzad pa //
kun gyi gtso bo rnam thos sras //
'khor g.yog mngag gzhug pho nyar bcas //
sde dang dpung bcas thams cad la //
mchod cing bstod de phyag kyang 'tshal //
hU~M/
ri rgyal lhun po'i byang phyogs na //
chos skyong rgyal po ngal bsos po //
sa brgyad dbang phyug gter gyi bdag
/in+d+ra nI la'i mdog mtshungs pa //
'gro ba kun la dgyes dgongs shing //
gang la gang 'dul sna tshogs kyis //
mi zad rin chen gter mdzod la //
mnga' mdzad thugs rje can la bstod //
gnod sbyin nor lha mang po dang //
klu yi ded dpon mdzad pa'i tshe //
gser mdog rin chen rgyan gyis spras //
rin chen nor bu 'dzin la bstod //
mkha' 'gro klu mo bdud mo sogs //
dbang byed sde dpon mdzad tsa na //
bai DUr+Ya ltar gzi brjid 'bar //
ma rungs zil gnon khyod la bstod //
byams dang thugs rjes nyer dgongs nas //
dga' chen gsang ba'i skur ston pa //
dbang mdzad pad+ma rA ga'i mdog
/dgyes mdzad kun snyoms khyod la bstod //
rin chen seng ge pad zla'i gdan //
rjes chags 'phro 'du dmar po yis //
brjid pa'i sku la bse khrab gsol //
yid bzhin nor bu bklubs la bstod //
le brgan dar gyi cod pan bcings //
brjid pa stag gi rgyal mtshan dang //
snyan grags dbang sdud mdung dar g.yas /
khams gsum dbang sdud khyod la bstod //
ne'u les dgos 'dod char 'beb cing //
'gugs mdzad lcags kyu g.yon na bsnams //
'od zer dmar po'i 'phro 'du yis //
chags shing 'gugs mdzad khyed la bstod //
rin chen gter dang longs spyod bdag
/gling bzhi gling phran la dbang sgyur //
lha klu mi dang mi ma yin /
khams gsum sems can dbang byed pa /
khyed la gdung bas gsol ba 'debs //
gtor ma mchod bstod 'di bzhes la //
yang sprul pho nya las la 'gyed //
bdag gi bsam pa yid bzhin sgrubs //
deng nas ji srid sangs rgyas bar //
thugs rjes mi gtong rjes 'dzin zhing //
'gro kun dbang du bsdu ba dang //
ci 'dod dngos grub bstsal du gsol //
bdag dang yon bdag thams cad kyi //
lo thog 'bras smin zas gos dang /
khyu mchog rta dang ma he sogs //
rkang 'gros nor rnams 'phel bar mdzod //
rigs rgyud 'khor 'dabs rgyas pa dang //
bkres skom mu ge zlog pa dang //
yams nad sdug bsngal bsal ba dang //
dgra bgegs tshar gcad zhi bar mdzod //
srid zhi'i phan bde 'byung ba'i gzhi //
thub pa'i bstan pa dar ba dang //
de 'dzin skyong ba'i gang zag rnams //
dpal 'byor gyis phyug zhabs brtan mdzod //
ces pa dang /
na mo rat+na tra yA ya /
dpal gyi dpal chen srid gsum dpal gyur pa //
sa brgyad dbang phyug sa steng lha gcig po //
gnod sbyin sde dpon rnam thos bu yi bu //
byang phyogs skyong ba'i rgyal po rgyal gyur cig
/hU~M/
sngon tshe rig 'dzin drang srong khros pa las //
thub pa'i spyan sngar thugs dam zhal bzhes nas //
smon lam dbang gis gnod gnas rgyal chen gyi //
dmag dpon dpa' bor gyur la bdag bstod do //
rin chen dpag med lhun po'i gtsug rgyan ni //
ngo mtshar zur bzhi rim gsum khang brtsegs dgu //
sna tshogs gter mang gis phyug gzhal yas su //
yum sras 'khor mang mchog gis bskor la 'dud //
gzhon nu lha dbang brgyad kyi cha byad can //
rnam dag rin chen bse khrab bse l+h+wam dang //
bse rmog mdzes rnams khrag chen gyis sbags pa'i //
bse mdung 'bar ba 'dzin la phyag 'tshal bstod //
lhab lhub lha rdzas na bzas rab brjid cing //
sna tshogs rgyan rnams kyis spud g.yo ba yis //
ru mtshon mi bzad dpung mgo lhag ge ba //
mthong bas rab brjid khyed la phyag 'tshal bstod //
sa bcu'i lha dbang lha tshogs kyis btud cing //
ma rungs tshar gcod phrin las bka' bsgo mdzad //
gzhan gyis mi thub g.yul ngo kun las rgyal //
dmag dpung rgyal po khyod la phyag 'tshal bstod //
mthu stobs nga ro mi bzad phyogs bcur yangs //
rol pa'i stobs 'gyed gdul dka' 'dul bar mdzad //
bstan la bag med sdang bar zhugs rnams kyi //
bdud dpung brlag par mdzad la phyag 'tshal bstod //
thugs rje khros pas dgra bgegs 'bum phrag gi
/srog 'phrog mche ba zla tshes rnam par gtsigs //
spyan gsum dmar ldog ljags kyi glog 'gyu zhing //
gsang sngags 'brug sgra sgrog la phyag 'tshal bstod //
tshogs gnyis dpal ldan dgyes pa'i gar stabs can //
sred bral dregs pas rab myos drag shul 'chang //
ye shes me dpung 'bar bas gdon sdig gi
/nag dpung rtsad nas sreg la phyag 'tshal bstod //
rdo rje 'dzin bkas rin chen mang bskul zhing //
de yis mi bsrun 'dul phyir khyod bskul te /
khyed 'bangs gnod sbyin rdul snyed mkhar dkrigs pas //
dgra snying cig car 'byin la phyag 'tshal bstod //
gang gis mchod cing bcud gsol bgyis pa la //
zhi rgyas dbang drag dngos grub kun ster zhing //
sgrub po ma lus bu bzhin rjes skyong ba'i //
chos skyong rgyal po khyod la phyag 'tshal bstod //
bstan srung gnod sbyin dpa' bo kun gyi rje //
'jigs byed mdung dmar 'dzin par cha tsam zhig
/'dis bstod dge ba gnam lcags 'bar ba'i lces //
nyon mongs dug sdong thal bar brlag gyur cig
/ces sogs kyi sgo nas bstod nas phrin las bskul ba ni /
ri rab lhun po'i byang phyogs na //
rin chen dam pa'i pho brang na //
gnod sbyin dbang po lus ngan po //
pad+ma rA ga ltar dmar zhing //
bse rmog bse khrab bse l+h+wam gsol //
'jigs bral lag ldan dgra la 'chib //
spyan zlum mche ba rnam par gtsigs //
le brgan dar gyi cod pan 'phur //
phyag g.yas rgyal mtshan dngos grub stsol //
dam nyams snying 'byin bse mdung bsnams //
phyag g.yon ne'u le'i rkyal pa dang //
dbang sdud lcags kyu 'bar ba 'dzin //
'khor bcas thugs dam dus la babs //
phrin las ma lus sgrub byed pa'i //
sras mchog bzhi dang gshed ma bzhi //
sras kyi thu bo dzaM b+ha la //
bdud kyi rgyal por sku sprul nas //
sku la bse khrab zhol can gsol //
phyag na bse yi mdung dmar thogs //
dgra bo'i srog rtsa dmar po drongs //
sde brgyad gtso bo rA hu la //
'jig rten 'jigs mdzad mche ba can //
chu srin rgyal mtshan mda' gzhu 'dzin //
bstan pa'i dgra bo myur du sgrol //
bdud 'dul gnod sbyin ku be ra //
mdog nag ber chen sprin ltar gtibs //
lag na bse mdung dmar po 'dzin //
bstan pa'i dgra bo myur du sgrol //
dus mtshan nag po srog gi gshed /
khro gtum shin tu 'jigs pa'i gzugs //
be con 'bar ba phyag na bsnams //
dgra bgegs khug drongs snying la rol //
dregs pa dred sna ba dan 'phyar //
bum sna dregs pa mdung dmar thogs //
sna 'phyang dregs pa rgyal mtshan 'dzin //
sna chen dregs pa dar mdung bsnams //
ya ma rA dza srog gi gshed //
myos byed 'bar ba 'jigs pa'i sku //
me ru tse ni khro zhing rngams //
ral pa tshar dgu dgra snying 'byin //
sku mdog dmar nag thun khrag dang //
mtshon cha 'bar ba phyag na bsnams //
gshed ma chen po khyed bzhi dang //
las kyi gshin rje 'khor bcas kyis //
bdag la sdang ba'i dgra bo dang //
'khor la gnod pa'i 'byung po dang //
bla ma'i sku dgra sems can 'tshe //
bstan pa bshig dang dkon mchog smad //
mdor na log par zhugs pa rnams //
zungs shig chings shig rnam par sdoms /
khug cig drongs shig dbang du sdus //
gcod cig skrod cig rengs par gyis //
chod cig non cig khug par gyis //
thul cig choms shig rnam par shigs //
rdul phran tsam yang med par gyis //
bstan pa srung ba'i las 'di sgrubs //
bcol pa'i phrin las grub par gyis //
gzhan yang bdag cag 'khor bcas kyi //
sdig sgrib nad gdon bar chad dang //
byur dang skal pa ngan pa sogs //
mi mthun phyogs kun zhi bar mdzod //
gsang ba'i yum chen mched bzhi dang //
lha dang lha min klu dbang dang //
mi dang mi min 'byung po'i tshogs //
thams cad dbang du bsdu bar mdzod /
khyad par las sgrub gnod sbyin brgyad //
nor bdag klu chen brgyad rnams kyis //
tshe dang bsod nams dpal 'byor dang //
'khor dang longs spyod rgyas par mdzod //
mthu stobs rdzu 'phrul che ldan pa'i //
gnod sbyin ded dpon 'khor bcas kyis //
bdag cag 'khor dang bcas rnams kyi //
bsam pa yid bzhin 'grub par mdzod //
ces phrin las bskul zhing gtor ma byang phyogs su gtong ba'am dgra phyogs su gtang ba skabs dang sbyar /
mthar ye shes pa gshegs /
bsngo ba smon lam bkra shis bya /
rten yod na slar bstim /
de ltar rgyun du bsten pa las //
gling bzhi dag kyang g.yo 'gul byed //
'dzam bu'i gling gi mi rnams kyi //
mi nor zas gsum 'du ba dang //
mi rnams kun gyis bkur sti byed //
lhag par bud med gus par 'gyur //
gzhan yang phrin las dpag med 'grub //
ces sogs phan yon dpag tu med pas bsnyen sgrub mchod bstod la brtson par bya'o ///
/gsum pa las sbyor gyi rim pa ni /
gsang zhing gzhan du shes par bya ba yin pas 'dir ma bris so //
'di bris dge bas 'gro ba kun //
dbul phongs bdud las rnam rgyal nas //
nam mkha' mdzod la dbang 'byor zhing //
ngal bsos dge ba 'grub par shog
/\u0f80atsha /
'bad de bgyis pa'i dge ba gang //
bdag sogs 'gro ba dpag med rnams //
zad med longs spyod tshe 'phel nas //
mthar thug zad med mdzod la spyod par shog //
/
@#//
rgyal po chen po'i rjes su gnang ba'i gdams ngag bzhugs so //
bai shra ma NA rA dza na mo /
rgyal po chen po'i rjes su gnang ba'i gdams ngag 'di la /
mu khyud shad gang 'dzom mda' gang tshad gcig byas la /
gri lcags las byas pa'i mdung /
mdung so gri khrag gis ngar blud la gzug
/ske la dar dmar po la srog sngags bris la bcug
/gtor ma zas sna tshogs kyis brgyan pa gcig bsham /
pad+ma 'dab brgyad bris pa'i steng du bzhag
/mthar mchod pa dang spyan gzigs sna tshogs bsham /
slob mas khrus byas maN+Dal phul /
gang gi drin gyis gsol ba gdab /
yan lag bdun pa bya /
dung phor dri bzang gis bkang ba gcig bsham /
de nas bdag nyid rdo rje 'dzin rgyal bsgom /
mdun du ma hA rA dza bsgom /
slob ma rdo rje 'dzin rgyal bsgom du bcug la /
slob dpon rdo rje 'dzin rgyal gyis //
lag tu rdo rje thogs nas ni //
ting nge 'dzin gyi dbang bskur bya //
spyi bor rdo rje bzhag nas ni //
'di ni ye shes rdo rje ste //
sangs rgyas thams cad kun gyi gtso //
dregs pa spyi yi rgyal po mchog
/gsang ba'i bdag nyid chen po 'di /
khyod la bdag gis de ring bskur //
oM ma hA kA la a b+hi Shiny+tsa tu maM/
oM AHhU~M swA hA/
zhes spyi bor rdo rje bzhag ste /
de ni dregs pa spyi gnon gyi rjes gnang ngo //
de nas gtor ma snying gar gtad la /
rgyal po chen po nyid 'khor dang bcas pa bskyed la bstim /
lus ngag yid gsum la 'khor nas lus dang grib ma'i tshul du 'khor bar bsam /
oM bai rA dza ma ma si ti dzaHhU~M baM hoH
'di ni rgyal po chen po ste /
khams gsum dbang sdud dbang gi bdag
/dngos grub gnyan po chen po ni /
khyed la deng 'dir bskur thob shog
/kA ya sid+d+hi oM/
wA ka sid+d+hi AH
sarba sid+d+hi tsit+ta hU~M/
zhes gtor ma snying gar gtad /
mdung dar lag tu bzhag la /
'di ni dbang gi mdung dar te //
tshe dang bsod nams rgyas par byed //
'gro ba thams cad dbang du sdud //
dbang gi dbang bskur khyed la gtad //
oM bai rA dza ma ma dung dung phaT/
de nas dri'i dung chos lce thog tu bzhag la /
bdud rtsi ro mchog dam pa 'dis //
zas nor longs spyod char ltar 'beb //
'jig rten zas bcud rnams kyis ni //
bdud rtsi byas te khyod la bskur //
oM sarba pany+tsa a mr-ita sid+d+hi hU~M hU~M/
zhes bdud rtsi lcer bzhag la bza' ru bcug
/rjes gtor ma dngos grub tu slob dpon gyis rol /
bsngo ba bkra shis bcas /
mdung dar slob bu'i rten du bcang /
rgyal po chen po rnam thos sras kyi rjes su gnang ba'i yig chung /[ \u0f80]atsha ///
/
!
'di'i tshe sgrub ni /
rnam thos sras dmar po snang ba mtha' yas gsung gi sprul pa'i nor lha yin pas /
gzhan las lhag pa'i tshe'i rig 'dzin bsgrubs nas dngos grub la longs spyod chog pa'i gdams ngag 'di /
spyi bor snang ba mtha' yas bsgom /
snying gar rnam thos sras bsgoms pa'i snying nyi zla'i gwa'u'i nang du /
pad+ma dmar po ze'u 'bru dmar po phram me yod pa la /
rang gi rnam par shes pa'i ngo bo la rnam pa bung ba mang tsam zhig 'khor zhing pad+ma'i ze'u 'bru'i bcud phyung nas sgo ro ro 'khor bar bsam /
snang ba mtha' yas kyi thugs ka nas A li kA li'i phreng ba mar song nas A li kA li'i drwa ba'i gur nas /
bung ba de dag gar yang 'gro ba'i thabs med nas pad+ma'i bcud de la 'khor bar bsam la sngags bzlas pas /
sems can thams cad kyi mthu dang nus pa snang ba mtha' yas la thim pas /
de'i sku gsung thugs kyi bcud 'chi ba med pa'i dngos grub bung ba la thim par bsam /
oM su ni su ni /
b+he rA dza nr-i nr-i dzaH
a a /
a la hU~M dzaH
mthar mi dmigs pa la bzhag par bya'o //
\u0f80atsha ///
/
!
bla ma dam pa la btud de //
phyi nang sgrub lugs mang na yang /
khyad par rnam thos sras srog len 'di'i yig sna las /
gzhan bcas rnams gzhung gis gsal la /
'dir yang ya ma gshin rje ltar srog 'phrog bsgrub pa dang /
ma trag bzhi'i srog sngags btags pa dang /
'od zer gyi spro bsdus gzhan dbang du bsdu ba dang /
bla rdo gta' ru bzung nas gzungs thag dang sbrel te las la sbyar ba dang /
dngos grub kyi sham bu btags pas lha 'dre mi gsum zas nor char ltar dbang du bsdu ba'i man ngag la /
dang po gzhung bsnyen tshar nas zas dang gang dbang du bsdu 'dod pa la /
bdag gis rnam thos sras gzhung ltar bsgoms la /
rang gi tsit+ta rin po che pad+ma rA ga'i gur /
de'i nang du nyi ma'i dal dmar ser dmar kyi le ba gcig gi steng du rnam thos sras seng ge la 'chib pa tshon gang ba gcig bsgom /
de'i snying ga'i dbus su bai dmar po 'od zer 'phro ba gcig bsgom /
rgyab tu zangs kyi 'khor lo dmar po rtsibs bzhi pa /
ma trag re re bsam la de yongs su gyur pa las mkha' 'gro ma sku mdog dmar mo rus pa'i rgyan gyis brgyan pa /
phyag g.yas na 'gugs byed kyi lcags kyu bsnams pa /
g.yon pas thod pa bdud rtsis gang ba bsnams pa /
de re re'i steng du nyi ma'i dal dmar ser ltem me ba sran 'bru glebs pa tsam re re'i steng du ma trag sbrel ma re re la sngags kyis dmar sgor re bskor bar bsam mo //
de nas rmi lam gzhung nas bshad pa byung tshar nas ma mkha' 'gro'i sngags btags /
de nas dngos grub sngags btags /
de yang 'od zer 'phro ba'i dus 'jig rten gyi khams thams cad 'od dmar lam lam gsal ba de'i nang du 'od zer skar mda' lta bus gang dmigs pa'i snying dkyil du yi ge nr-i ljang gu yod pa'i nr-i mig tu bai dmar po gcig gsal ba las /
rnam thos sras nas 'bru tsam gcig bskyed pa'i zhabs su zangs kyi dkyil 'khor sen mo tsam pa'i steng du mkha' 'gro ma bzhi bskyed la /
zangs kyi dkyil 'khor dmar sgor ro ro 'khor bas kho'i lus dmar si li li tsha 'ub 'ub ded nas /
mthu dang nus pa bkrag dang gzi mdangs rnams 'od kyi thig le dmar po gcig po 'od zer lcags kyus blangs nas rang gi snying ga'i bai dmar la bstim /
ma ma trag sid+d+hi sa ma ya /
ma ma trag bA su dung dung /
ma ma trag kha d+he yang yang /
ma ma trag tsit+ta bA su d+hA ri hrIM dzaHhU~M/
bai rA dza ma ma sid+d+hi bA su rat+na hU~M dzaHhrIM hrIM/
zhes bsnyen sngags la rim bzhin btags la /
zhag nyi shu rtsa gcig gis dbang du bsdu 'o //
thun 'jog tsa na kho'i lus mkha' 'gro ma bzhi la thim /
mkha' 'gro ma bzhi rnam sras la thim /
de gzi brjid dang ldan pa tshur byon pas rang gi snying gar thim /
!
nyams pa bsgral na wa thod kyi nang du ling+ga mtshan nyid dpe'u chung ltar bris la /
snying gar 'khor lo rtsibs bzhi bris /
dbus su nr-i dkyil du bai bris la rtsibs bzhi la ya ma rA dza'i srog sngags dgod /
tha mar sngags kyis lan gsum bskor /
bai ya ma rA dza b+hi nu mA ra ri tsi gtor che ge mo mA ra ya rbad /
dzaHhU~M baM hoH
rA dza sid+d+hi bai sa ma ya /
a ho b+h+rU~M rbad /
sha ma ru ti rbad /
ces lan gsum bskor /
thun thag snying gar drang /
wa thod nang du bcug
/zangs khab /
rdo pha wang long bu snying gar bzhag pa'i phyi la za 'og skud pa rnams sbrel la /
gsang sngags rang rnam thos sras ya ma dmar po gshin rje'i cha lugs can /
sku la gsod byed kyi shan pa 'phro ba /
shar na ya ma rA dza /
lho na smyo byed 'bar ba /
nub na Ar+ya me ru tse /
byang na ral pa tshar dgu /
sku mdog dmar nag phyag na mtshon cha sna tshogs dang khrag thun bsnams pa bskyed /
'od zer 'phros pas dmigs bya bkug la rU pa la bstim /
lha dbye ba la wa thod gshin rje'i btson khang che ge mo gsal bar bkug la /
las kyi gshin rje rnams kyis sha zos khrag 'thung med par btang bar bsam la /
sems can bsad par dmigs na /
mdun na rA hu la dmar po bai dmar po /
sngags 'di btags la sbyin sreg bya'o //
nyi zla ba ta ya /
dmag dpon chen po shwa ta ya /
b+hai snu rA b+he dzaH
b+he ma ra tsa ya /
thang thang b+h+yoHb+h+yoH
thal ba dgra phyogs su gtor ro //
las sbyor zhal gdams rdzogs so //
dge'o ///
/
!
dpal gsang ba'i bdag po la phyag 'tshal lo //
rnam thos sras sgab 'dre mnan thabs la /
bse yi byang bu sor bzhi pa gcig byas la /
gnod sbyin shes pa dkar po rta skya bo la zhon pa'i gzugs gcig bris la /
b+ha a aM du ya ma rA dza ti ka rA dza hU~M dzaHzhes bya bas g.yon phyogs su bskor /
snying gar dzaHgcig bri /
shes pa dkar po u tsa ta ya phaT/
ces pas dzaHde bskor /
de rta mgo skya bo'i nang du bcug
/zha nye'am rin po che'i snod kyi nang du gser dngul ja rgun 'brum blugs /
bra bo la sogs 'bru nag bshos bu gru gang ba gcig kho la bsngo /
bal tshon dar khol gyis brgyan la bka' bsgo bya /
zhag gsum mal 'og tu bcug la /
ting nge 'dzin de /
bdag nyid phyag na rdo rjer bsgom /
phyag gi rdo rje 'phangs pas /
bse las grub pa'i mkhar bu gcig la phog pas rdul sub kyis bsgyel bar bsam /
nang nas dzaHgcig 'od du gyur pa las //
gnod sbyin shes pa dkar po ni //
mi skya rta skya zhon pa gcig
/byung ba zhags pas bcings nas ni //
phyag na rdo rje'i spyan snga ru //
mkhun pa thib thib 'don pas ni //
da lta nyid du gtang gyur na //
mtha' yi lcags ri'i phar rgyab tu /
kho ni 'gro bar nus so skad //
phyag na rdo rje'i bsnyen pa la //
zhag gsum bar la sbrel la btags //
rmi lam rtags ni 'di ltar 'byung //
btson la bzung btags byas pa dang //
skyes pa chas ngan thal ba dang //
mi reng dung 'bud thal ba dang //
de ltar rmi lam byung nas ni //
sgo them nas 'jal ba'i gom pa nyi shu rtsa gcig na mnan pa bya /
mtshams gcad bka' bsgo drag tu bya'o //
shes pa dkar po'i mnan thabs rdzogs so //
\u0f80atsha ///
/
!
yang rgyal po'i pho brang ngam /
rten khyad par can gyi drung ngam /
tshong dus sam /
dge ba'i bshes gnyen khyad par can gyi drung du phyin na /
rA dza de la mi chags pa'i thabs ni /
rang badzra pA Nir bsgoms pa'i hU~M las 'od 'phros pas /
mdun du rgyal po gsal bar bskyed la /
bdag gi hU~M las 'od 'phros pas rA dza la phog
/rA dza las 'od 'phros pas bsod nams can gang yin pa'i gnas khang gter mdzod la phog pas mar me las mar me mched pa ltar gyur nas /
'jig rten gang yin gyi bkrag dang gzi mdangs thams cad bsdus nas rA dza la thim par bsam /
rA dza 'od du zhu nas bdag gi thugs ka'i hU~M la thim /
de ni srog 'phrog pa dang dbang du bsdu ba'o //
rA dza gzhan la mi chags pa'i gdams ngag go //
/
!
badzra pA Ni la na mo /
rkang pa can brjid che ba'am /
dge bshes mi chen la phyag 'tshal ba'am /
rta 'phras sam so kham btab pa rgol ba rmis na rgyal po ma chun pa'i rtags yin pas phyag na rdo rje'i zil gyis gnon par bya /
rang nyid yi dam bzlas bsgom bya /
mdun na bde byed ltar rA dza gzhal yas khang dang bcas pa bskyed /
ye shes pa bstims la dbang bskur spyi bor phyag rdor bskyed /
rgyal po'i thugs kar gser gyi 'khor lo rtsibs brgyad pa mu khyud gnyis dang ldan par bsam /
lte bar sngags kyis bskor bar bsam /
rtsibs brgyad la bai brgyad dang /
hU~M bcu drug gi bar la bltems par bsam /
mu khyud phyi nang gnyis la badzra pA Ni'i sngags bsam /
kha dog sngon po yar gzengs par bsam /
rtsibs kyi sa bon kun kyang yar gzengs par bsam /
thugs kar 'khor lo 'khor bar bsam la bzlas pa bya /
spro bsdu gzhung ltar bya /
gtso 'khor kun gyi sngags sam gzungs gang rung bya /
rtags ni tshur la phyag 'tshal ba'am /
dngos grub ster ba rmis na gtor ma phul bshags pa bya /
thugs kar 'khor lo mi bskor 'phro bcad la bzhag
/rgyal po zhud pa'am rgud pa rmis na /
bskang gsol cho ga bya /
zil gnon gyi man ngag go //
/
!
bla ma dam pa rnams la phyag 'tshal lo //
bsnyen sgrub las gsum rtags byung nas /
dngos grub ma byung na h+ya grI was dbang du bsdu bar bya ste /
gzhung ltar rA dza dam tshig pa bskyed /
ye shes pa bstim /
spyi bor rta mgrin gyi dbang bskur /
rA dza'i thugs kar 'khor lo rtsibs brgyad dmar po mu khyud gnyis dang ldan pa /
lte bar bai dang hrIHsteng sngags kyis bskor /
rtsibs brgyad dbus dang dgur //
bai dang hrIHyis bcer bar bya //
sngags dang sa bon bzhengs pa'o //
thugs kar tsakra bskor zhing bzlas pa bya /
gser dang dngul rin chen dngos grub ster ba'i rtags byung na 'phro bcad /
gtor ma 'bul la bshags pa bya /
dbang du bsdu ba'i man ngag \u0f80atsha ///
/
!
gso ba ni /
bai ni khong chud rgud pa'i rnam pa rmis na /
rang gi mdun du chos skyong ltar bskyed /
'khor lo mi bskor /
rang gi hU~M dang bai gnyis las 'od 'phros lha klu gnod sbyin gyi mdangs bsdus nas kho la thim pas mdangs dang ldan par bsam /
de ltar yang yang bya'o //
bdun nam nyer gcig bar du gso bar bya'o //
gso ba'i man ngag \u0f80atsha ///
/
!
ya ma srog las kyi yig sna las /
wa thod gshin rje'i btson khang dmar nag 'bar ba'i dbus su /
dmigs bya lha dang bral ba mya ngan gyi phyag rgya can /
bkrag mdangs dang bral ba de dag gi snying gar lcags bsregs kyi 'khor lo rtsibs bzhi pa'i steng du /
bai las rnam thos sras dmar nag khrag gi mdog can gshin rje'i cha lugs can /
bse khrab dang bse rmog gsol ba /
phyag na mdung dar bsnams pa /
sku las gsod byed kyi shan pa dang nad dug mtshon gsum du 'phro ba shin tu 'jigs pa gcig bsgom /
de'i mdun du ya ma rA dza dmar nag
/g.yas su myos byed 'bar ba dmar nag
/rgyab tu me ru tse dmar nag
/g.yon du ral pa tshar dgu dmar nag gtso bo dang mthun pa /
bse khrab dang bse rmog can /
bse mdung dang dung khrab bsnams pa bsgoms la /
ngag tu che ge mo'i yid la raM raM/
srog la rbad rbad /
ces brjod pas /
gtso 'khor khros pas bro brdungs pas /
dmigs bya'i srog rtsa la mya la la 'khor lo 'khor bas gtub par bsam /
sprul pa'i gnod sbyin dmar po grangs med pa mtshon cha thogs pas /
mgo lus rtsa gnas thams cad khyab nas sha khrag la rol par bsam zhing /
kho'i dbang po'i sgo dgu nas sha khrag bton nas ma lus par rdul du brlags par bsam /
rang yang yi dam rnam thos sras su bsgom /
khros pa'i shugs kyis dug khrag gi thun brab te /
dmigs pa gtad la sngags 'di bzla 'o //
oM bai ya ma rA dza /
b+he snu rA dza che ge mo'i srog la rbad /
bshan pa las la yang yang /
che ge mo'i srog la rbad /
sgrol ging las la yang yang /
che ge mo'i srog la rbad /
gtum po las la yang yang /
ma ru tse la yaM yaM/
che ge mo'i srog la rbad /
ma ru ti che ge mo'i srog la rbad rbad /
ces so //
des rtags mtshan ma myur du 'byung ngo //
rtags byung nas gzhung ltar sbyin sreg bya'o //
dmar po srog len gyi gsal byed yig chung 'di shin tu gsang ngo //
!
//ma trag bzhi'i yig sna las /
dmigs pa shin tu gsal bas /
'khor lo'i nr-i mig tu rnam sras dmar po tshon gang ba bzhengs pa gcig bsgom /
rtsibs bzhi'i steng du ma ma trag bzhi yang bzhengs par bskyed la /
ngag tu che ge mo la ri li li ces pas /
lha lnga bro brdungs pas 'khor lo dmar sgor ro ro 'khor bas /
kho'i lus dmar lam lam tsha 'ub 'ub song bas kho ma bzod pas /
rang gi mdun du lus gus pas pus mo btsugs te thal mo sbyar nas kho'i mthu dang nus pa bkrag dang gzi mdangs rnams thun thag gi rgyud la sha ra ra byung bas lha lnga la thim /
thun bzhag pa'i dus su kho'i lus gzi brjid bkrag mdangs bcud dpal thams cad mkha' 'gro ma bzhi la /
de rnam sras la bstim mo //
de gzi brjid ldan par tshur byon pa rang gi ye shes sems dpa' la bstim /
sngags kyi rim pa ni /
rtsa ba'i bsnyen pa la bai shra ma NA ya hrIM che ge mo nr-i sarba 'gul 'gul /
yeng yeng /
dung dung /
sdus sdus /
dza dzaH
ces pa yin no //
yig sna 'di ni srog gi phyir yang mi gtang zhing shin tu gsang ngo //
!
//hU~M/
ma trag bzhi la bskyed pa'i ces pa nas /
'dir tshig mjug chad pa rnyed na 'dzud /
Ar+Ya dzaM b+ha la la phyag 'tshal lo //
zhes pa nas /
yak+Sha ba ra li la phyag 'tshal bstod //
hU~M/
gnod sbyin sde dpon chen po brgyad //
ces pa nas /
'dod yon longs spyod dngos grub stsol //
ces pas mkha' 'gro ma bzhi dang /
gnod sbyin chen po /
klu chen brgyad dang bcas la bstod cing gsol ba gdab bo ///
/
!
phyag na rdo rje la na mo /
rnam thos sras srog rtsa yid bzhin nor bu'i sgrub thabs yig chung la /
srog rtsa gta' ru gzung bar 'dod na /
bla rdo zhes pa ni rdzas sna la byed pa yin la /
bla rdo ni gser dngul /
zangs /
lcags /
bye ru /
mu tig
/mu men /
dung /
mchong /
shel /
zha rdo /
yang mi chung ra nas blangs pa na /
gri khrag
/mtshal /
ka ra /
bu ram /
sbrang dang bcu drug de rnams bsres la brdung yag bya'o //
de la bla rdo zur bzhi pa gcig byas la /
byang sems /
mtshal /
shel dmar po dang /
sho pad du gsal la /
zur bzhi bai re re bri /
zhabs su nr-i gcig bri /
bai mig tu ma bri /
de dar dmar du dril la /
pho mo'i rtsa bar du bltems la /
dar dang sman rin po ches btums la /
de za 'og skud pas rgya gram du bcings la /
spyi sgrub tu gri snying du /
rtsa g.yas g.yon du mthing shog la sin+d+hu ra rang byung gis ma dmar mo bzhi bris la bzhir bcug
/grub nas phyungs la zangs dmar gwa 'ur bcug
/sho rnam sras sku ru shes par bya /
de mchan du thogs nas lus dang grib ma ltar 'grogs /
!
gzhan dbang du bsdu bar 'dod na /
gnas lnga lngar sku dang sngags bskor /
phyi ltar dmar chen gzhung bsnyen la /
oM ma hA rA dza yak+Sha sa ma ya phyi ltar ro //
gsang ba la yang snying ni /
oM bai shra ma NA sarba tsit+ta rat+na hrIM dzaH
bai shra ma NA ya hrIM/
oM ma ma traka sid+d+hi sa ma ya /
oM ma ma traka bA su dung dung /
oM ma ma traka kha d+he yang yang /
oM ma ma traka tsit+ta bA su d+hA ri hrIM dzaHhU~M/
de ni ma mo mkha' 'gro'i sngags so //
gcun sngags ni /
oM bai rA dza ma ma sid+d+hi bA su rat+na hU~M dzaHhrIM hrIM/
las sbyor sngags so //
nri sarba che ge 'gul 'gul /
yeng yeng /
dung dung /
rat+na sid+d+hi sdus sdus /
che ge mo'i tsit+ta dkrugs dkrugs /
snying skor skor /
dzaHdzaH
dngos grub blang sngags ni /
oM bai shra ma NA ya rat+na gu h+ya sid+d+hi A be sha ya a aHdzaH
oM bai shra ma NA ya rat+na gu h+ya sid+d+hi a b+hi Shiny+tsa mi /
a yang yang /
de nas phyi ltar sgrub la nang ltar bsdu /
gzhan dbang du sdud pa'i las sbyor ro //
!
//che ge mo'i gnas lngar gtso 'khor lnga lnga rang gi snying nang du /
de la phar 'phros pas kho'i gnas lngar gzir bar bsgom mo /
kho'i gnas lngar tsakra rtsibs bzhi pa dmar po re re bsgom pa yin /
de'i dbus su rnam thos sras sku mdog dmar po bsgom /
rtsibs logs bzhi la mkha' 'gro ma bzhi bsgom /
rang gi snying nang du rnam sras bsgoms pa'i snying nang du pad+ma 'dab bzhi'i dbus su bai'am pad 'dab bzhi la ma trag bzhi bsgom /
snying gar me las grub pa'i rtsibs bzhi pa bsgom mo //
de nas bsnyen pa la tsakra mi bskor /
sgrub pa las sbyor la bskor /
lha rnams 'khor ba ma yin no //
de nas rang gi snying nang du tsakra mi 'khor nas bsgrub bya'i snying gar tsakra sngags dang bcas pa bskor /
de ni myur mgyogs glog gi phreng ba'i gnad yin no //
\u0f80atsha ///
/
!
bsgrub bya'i rtsa gsum 'dus pa'i 'gag tu rtsibs bzhi dmar por bsam pa'i dbus su nyi ma'i dkyil 'khor dmar dza re gcig bsam la /
de'i dbus su bai dmar po gcig bsgom /
rtsibs bzhi la ni nyi ma'i gdan re re'i steng du ma dmar tseg tseg re bsam pa la mkha' 'gro ma bzhi bsgom /
dbus kyi bai 'od du zhu ba las dbang gi rnam sras sku mdog dmar po seng ge dmar po la 'chib pa /
sku la rin po che sna tshogs kyis brgyan pa /
phyag g.yas na zangs kyi zangs chung bsnams pa /
g.yon na thod pa'i par bu /
rin po che'i nor bu re yod par bsam /
de las 'od zer tshwa tshwa 'phros pas kho'i tsakra lnga dang rtsa bsgul nas kho'i bcud rnams bsdus nas mkha' 'gro ma bzhi la thim /
mkha' 'gro ma bzhi 'od du zhu ba de dbus kyi rnam sras la thim par bsgom /
rnam sras snying gar pad+ma 'dab bzhi'i dbus su /
me'i rtsibs bzhi pa gnyis bsam /
de'i dbus su bai la DA kis bskor bar bsam /
rtsibs bzhir ma trag bzhi'i snying gar h+ya dang 'khor bar bsgom /
h+ya las 'od 'phros pas 'jig rten gyi khams kyi bcud rnams bsdus pa de dbus kyi rnam sras la thim par bsgom /
steng lha 'og klu dang 'gro ba pho mo'i bcud dang nor rdzas rnams bsdus la /
rang dang gnas khang la bstims la sngags la 'bad par bshad /
smra ba bcad la bzla 'o //
de ni sgrub pa las la sbyar ba'i man ngag rnams so //
\u0f80atsha ///
/
!
bla ma yi dam la na mo /
ma trag bzhi'i snying gar zangs kyi rtsibs bzhi pa re bsam /
dbus ma dmar po la ma trag gis bskor bar bsgom /
ma ni mkha' 'gro yin trag ni srog sngags yin pas /
ma trag ni dbang du sdud pa la dbang ba yin no //
gnod sbyin DA ki klu mo DA ki lha mo DA ki dbang sdud gza' DA ki bzhi yin /
bsgrub bya'i snying du bskor la gcud /
snying nang gi rnam sras mthe bong tsam la thim par bsgom mo //
'di ni zhal gdams kun no ///
/
!
bla ma yi dam la na mo /
rnam sras kyi phyi nang gsang sgrub la lugs mang bar 'dug kyang /
khyad par rnam thos sras dmar po'i srog len yig sna ni /
gzhan bca' gzhi dam rdzas la sogs gzhung na gsal /
'dir ya ma gshin rje ltar srog 'phrog gi nang sgrub dang /
mkha' 'gro ma trag bzhi'i srog sngags btags lugs dang /
'od zer gyi 'phro 'dus gzhan dbang du bya ba dang /
bla rdo srog gta' ru gzung ba dang /
gzungs thag dang sbrel te las la sbyar ba dang /
dngos grub kyi sham bu btags lugs dang /
lha 'dre mi gsum zas nor gyi longs spyod char ltar du dbang du sdud pa'i gdams ngag ni /
dang po gzhung bsnyen byas tshar nas zas dang gang dbang du bsdu 'dod pa na /
rang nyid rnam sras gzhung ltar bsgoms la /
rang gi tsit+ta de kha dog dmar ba /
rin po che'i pad+ma lta bu'i gur de'i nang du nyi ma'i dkyil 'khor dmar po chi li ba gcig gi steng du /
rnam sras dmar po tshon gang ba seng ge la 'chib pa gcig bsgoms la /
de'i snying ga'i dbus su bai dmar po 'od zer 'phro ba bsgom /
de'i rgyab tu zangs 'khor rtsibs bzhi pa'i steng du ma trag bzhi bsam /
de yongs su gyur pa las mkha' 'gro ma bzhi /
sku mdog dmar mo sku la rus pa'i rgyan drug gis brgyan pa /
phyag g.yas na 'gugs byed kyi lcags kyu bsnams pa /
g.yon na thod pa bdud rtsis gang ba bsnams pa /
de re re'i snying gar nyi ma'i dkyil 'khor dmar chi le ba sran 'bru glebs pa tsam re re'i steng du ma trag sbrel ma re bsam /
rang sngags kyis dmar sgo re 'khor bar bsam /
de nas rmi lam gzhung nas bshad pa ltar byung tshar nas /
mkha' 'gro bzhi'i sngags btags /
'od zer phar 'phro ba'i dus su 'jig rten gyi khams dmar lam lam gsal ba'i nang du 'od zer skar mda' lta bu /
che ge mo'i snying gi dkyil du yi ge nr-i ljang gu yod pa'i nr-i mig tu bai dmar po la rgyal po rnam thos sras kyi sku nas 'bru tsam bskyed pa'i zhabs su /
zangs kyi dkyil 'khor sen mo tsam pa'i steng du mkha' 'gro ma bzhi bskyed la /
zangs kyi 'khor lo dmar sgor ro ro 'khor bas che ge mo'i lus dmar lam lam dang tsha 'ub 'ub song nas /
kho'i nus mthu stobs bkrag gzi mdangs rnams 'od zer du 'dus nas 'od kyi thig le dmar po de lcags kyus tog gis blangs nas rang gi thugs ka'i bai dmar po la thim par bsam la sngags bzla 'o //
oM ma hA rA dza yak+Sha sa ma ya /
oM bai shra ma NA ya sarba tsit+ta rat+na sid+d+hi hrIM dzaH
oM bai shra ma NA ya hrIM/
nr-i sarba 'gul 'gul /
yeng yeng /
dung dung /
sdus sdus /
dza dzaH
oM ma ma trag sid+d+hi sa ma ya /
ma ma trag bA su dung dung /
ma ma trag kha d+he yang yang /
ma ma trag tsit+ta bA su d+hA ri hrIM dzaHhU~M/
bai rA dza ma ma sid+d+hi bA su rat+na hU~M dzaHhrIM/
zhes bsnyen sngags la rim bzhin btags la /
zhag nyi shu rtsa gcig gis 'gro ba pho mo dbang du 'dus so //
sngags phreng tsheg bar bcu gsum yod /
sngags 'bru rdog po dgu bcu go lnga yod /
sngags ma dang bu 'phrad yin /
ma lhag ma chad 'phri mnan med pa'i man ngag yin no //
bsnyen sgrub dus su thun bzhag kha la kho'i lus mkha' 'gro'i dza la bstim /
dza mkha' 'gro bzhi la /
mkha' 'gro bzhi rnam sras la bstim /
de gzi brjid dang bcas tshur byon nas rang gi snying gar bstim mo //
rnam sras yang dag gsang ba thugs kyi nying khu \u0f80atsha /
gdams pa 'di ni snying dmar po phyung ba dang 'dra'o //
gsang la sgrub pa mdzod /
gsang sgrub dmar po snying la sbos /[ \u0f80]atsha ///
/
!
rnam sras dmar po go can gyi /
bla rdo pha bang long bu gcig la /
gser ram mtshal gyis bai re re bris /
zhabs su nr-i bris /
nr-i mig tsa la tsa mig bai bris /
tsa seng ge dmar po 'o //
bai rnam sras su bsgom /
yod na gri snying dbus su rnam sras 'ong /
rtsa sbubs g.yas gnod sbyin gyi sngags /
g.yon klu brgyad snying po bstsal /
yang na rang gi snying de rnam thos sras mthe bong tsam zhig bsgom /
rtsibs bzhir ma trag bzhi'i snying gar mkha' 'gro ma bzhi bsgom /
de rnams kyi rgyab tu tsakra dmar po 'khor bas dzam bu gling gi pho mo thams cad dang zas nor thams cad bkug pa de rang la bstim /
zhal gdams so //
oM bai shra ma NA ya /
sarba tsit+ta rat+na sid+d+hi hrIM dzaH
bai shra ma NA hrIM/
ha ri ni sa nr-i sarba 'gul 'gul /
yeng yeng /
dung dung /
sdus sdus /
dza dzaH
myur mgyogs glog gi phreng ba zhes bya ba 'di la khro bo ltar bsgrub pas sgab 'dre med /
zab \u0f80atsha /
dge'o ///
/
!
na mo gu ru /
rnam sras dmar po'i srog sgrub 'di gsang nas bsgrub par bya'o //
dkyil 'khor gling bzhi ri rab bri /
steng du 'bru rigs dkar gsum mngar gsum sha chang zan thud bsres pa'i rten gtor bang rim bzhi pa la /
steng du lcog gcig la bang rim nor bus brgyan pa sor brgyad pa la bum pa brgyad shing brgyad bya /
gling bzhi lcags ri dang bcas pa bya'o //
steng du 'bru rigs bcu ga la /
tshom bu lnga'am dgus bskor /
de'i steng du srog gi 'khor lo bzhag ste /
tsakra ni gser gyi sa gzhi byas la /
rin po che sna tshogs dri bzang gis bya /
tsakra'i lte bar srog gi bla rdo pha bang long bu la bai drug bris /
dar sna lngas rgya gram du bcings la /
tsakra dang lhan cig tu za 'og gis dril la bzhag
/de yang tshon skud kyis bcings la 'bru rigs lnga sman lnga rnams dang zangs kyi gwa'ur bstsal ba steng du bzhag
/mchod pa bshams la rang yi dam du bsgom /
mdun du rten gtor de rin po che sna lnga'i ri rab dang bcas pa 'dod pa'i yon tan sna tshogs pa /
de'i steng du rin po che sna lnga'i gzhal yas khang gru bzhi shin tu mdzes pa phyi lcags ri yid bzhin gyi nor bus brgyan pa /
gter gyi bum pa brgyad /
'dod 'jo'i ba brgyad /
dpag bsam shing /
gter brgyad /
khrus kyi rdzing bu brgyad kyis bskor bar bsam /
de'i dbus su 'dab bzhi 'dab brgyad dmar po pad+ma zla ba'i steng du bai dmar po lnga'am gcig bsgom /
'od zer 'phros pas sangs rgyas mchod cing sems can thams cad kyi dbul ba bsal nas /
nor lha thams cad kyi bcud bsdus pa de'i 'od zer bai la thim /
de nor bu bais mtshan pa lnga'am gcig tu gyur te /
de las 'od zer lcags kyu lta bu 'phros pas /
steng lha thams cad /
'og klu thams cad /
bar mi thams cad kyi bcud /
srog gi dwangs ma thig le dkar la dmar zhing 'tsher ba lta bur bsdus nas nor bu la thim pa de yongs su gyur pa las /
rgyal po rnam thos sras sku mdog dmar po khro zhing 'dzum pa /
zhal gcig phyag gnyis pa /
zhabs g.yas bskum g.yon brkyang ba /
phyag g.yas nor bu'i rgyal mtshan 'dzin pa /
g.yon lcags kyu dang ne'u le'i kha nas rin po che skyugs pa gcig bsgom /
rin po che'i rgyan dang bse khrab dang ldan pa rgyal po'i cha byad can du bsgom /
phrag gong g.yas g.yon du nyi zlas brgyan pa /
de'i g.yon du yum lha mo pad+ma can dmar po /
g.yas nor bu /
g.yon bum pa /
sbrul gyi gdengs ka can gcig gis sku brten par bsgom /
phyogs bzhir phrin las bzhi'i rnam thos sras bzhi dang /
yum bzhi yang shes par bya /
pad 'dab brgyad la gnod sbyin sras brgyad ni /
dzaM b+ha la /
gang ba bzang po /
nor bu bzang po /
ku be ra /
yang dag shes /
'brog gnas /
lngas rtsen /
pi tsi kuN+Da lI/
'di rnams kyang sku mdog dmar po /
g.yas nor bu g.yon ne'u le rin po che'i rgyan dang bse khrab gyon par bsgom /
de'i rgyab tu nor lha thams cad dang gnod sbyin mang pos bskor nas bzhugs par bsgoms la /
spos dkar dud pa btang la spyan drang ba ni /
mgon po kun gshegs thugs dam can //
zhes pa nas /
sems can don phyir gshegs su gsol //
oM bai shra ma NA ya swA hA/
sa pa ri wA ra e h+ye hi /
sa ma ya dzaHhU~M baM hoH
zhes rgyal po 'khor bcas spyan drangs la bstim /
rat+na a b+hi Shiny+tsa maM/
zhes pas nor bu rin po che re res dbu brgyan par bsam /
mchod pa lngas mchod la /
sha chang dkar gsum mngar gsum ma 'dzom na /
gtor ma yi ge gsum gyis byin gyis brlabs byas la /
oM bai shra ma NA ya /
i dam ba liM ta kha kha khA hi /
zhes pas dbul /
'khor rnams la a kA ros phul la /
bstod pa ni /
hU~M/
rin chen 'bar ba'i gzhal yas nas //
zhes pa nas /
bcol ba'i phrin las 'grub par mdzod //
ces pa dang /
gzhan yang bstod la /
rgyal po 'khor dang bcas pa'i thugs kar srog gi tsakra yi ge dang bcas pa dmar sgor ro ro g.yon du 'khor zhing /
rgyal po 'khor bcas kyi thugs ka'i sa bon dang /
rang gi thugs ka nas 'od zer lcags kyu lta bu 'phros pas nor lha thams cad dang /
lha klu mi nor thams cad kyang 'dar si li li dbang du 'dus par bsgoms la /
srog gi snying po 'bum tsho gcig bgrang /
oM bai shra ma NA ya tsit+ta hrIM hrIM dza dzaH
'di'i skabs su yi dam la btags /
da ni dngos grub blang ba ni /
rgyal po 'khor bcas kyi thugs ka'i srog gi tsakra dmar po de /
gser gyi tsakra ser po g.yas su sgor ro ro 'khor nas bdag gi thugs ka'i 'od zer gyi sne mo la /
rang yi dam gyi sa bon gyi zhabs su bai bsgoms la /
rA dza'i srog sngags kyis bskor nas dbang du 'dus par bsam /
mchod pa sna tshogs spros pas rgyal po 'khor bcas mnyes shing /
rgyal po 'khor bcas kyi srog gi tsakra yig 'bru dang bcas pa la /
srog gi nus mthu bcud len 'od zer ser po byung nas bdag la thim pas /
bdag gi tshe dang bsod nams gzi mdangs rgyas par bsam /
rgyal po 'khor bcas kyi zhal dang ne'u le'i kha nas rin po che sna tshogs kyi char babs nas bdag gi gnas khang gang bar bsam /
rA dza'i thugs ka'i 'od zer gyis /
steng lha'i 'byor pa 'og klu'i 'byor pa kun bskul nas bdag gi dbang du 'dus par bsam la /
dngos grub kyi sngags 'di gong ma la btags /
zas nor char ltar 'beb par bsam la /
oM bai shra ma NA ya /
rat+na sid+d+hi A be sha ya a AH
zhes dang sbrel /
gter rnyed pa dang nor tshong la phyin pa rmis pa'o //
bsnyen rtags thon nas rA dza 'khor bcas la mchod pa 'bul /
gsol ba gdab /
'od du zhu nas 'khor lo la bstims pa gter gyi phung po chen por bsgoms la gwa'u rang gi lus la bcangs pas grib ma ltar 'khor ba'o //
'di ni rnam sras yang gsang srog sgrub bo //
gdams ngag dam pa 'di ni zangs dkar lo tsA ba'i yig chung mgul khug ma'o //
'dir yig sna rnam sras dmar po'i bla rdo pha bang long bu gcig la gser ram mtshal gyis bai re re bris /
zhabs su nr-i bris /
nr-i mig tu tsa bris /
tsa mig bai re re bris /
tsa seng ge dmar po /
bai rnam sras su bskyed /
yang gri snying nang du sngags bcug
/rtsa sbubs g.yas su gnod sbyin sngags so //
'di'i brgyud pa ni /
slob dpon dga' rab rdo rje /
rgyal bu g.yu sgra snying po /
khri srong lde'u btsan /
zhang lha bzang skyid /
gnyal pa nyi ma shes rab /
snub nyi she
/dbus pa dmar ston /
'od zer bla ma /
gnubs ye shes rgya mtsho /
slob dpon thabs blo /
dge 'dun rgyal mtshan /
nam mkha' grags /
bla ma bsod nams rin chen pa /
dpal ldan bla ma sUr+Ya tsan+d+ra /
des bdag la gnang ba'o //
shu b+ha mastu sarba dza ga taM/
dge'o //
\u0f80atsha /
oM ma hA rA dza yak+Sha sa ma ya /
bai shra ma NA ya sarba tsit+ta rat+na sid+d+hi hrIM hrIM dza dzaH
bai shra ma NA ya hrIM hrIM/
che ge mo nr-i sarba 'gul 'gul /
yeng yeng /
dung dung /
sdus sdus /
dza dzaH
bai rA dza ma ma sid+d+hi /
ma ma sid+d+hi sa ma ya /
bA su rat+na hU~M dza dzaHhrIM hrIM/
ma ma traka sid+d+hi sa ma ya /
ma ma traka bA su dung dung /
ma ma traka kha d+he yaM yaM/
ma ma traka tsit+ta bA su d+hA ri hrIM hrIM dza dzaH
zhes so //
rgyal po chen po rnam thos sras kyi man ngag zab mo rnams phyogs gcig tu bsdebs pa 'di ni zab pa'i yang mchog yin pas /
'di ni su thod thod la bstan na dngos grub yal zhing chos skyong 'di nyid khros nas chad pa drag po gcod pas shin tu gsang ba gal che che /[ \u0f80]atsha ///
/
@#//
rnam sras mdung dmar can gyi las tshogs 'khor lo'i bri thabs rnams bzhugs so //
dpal phyag na rdo rje la phyag 'tshal lo //
rgyal chen mdung dmar can gyi las tshogs kyi 'khor lo bri thabs la /
thog mar gri snying du 'jug pa'i 'khor lo ni /
gzhi dar dmar po'am sngon po /
med na shog bu sngo dmar du bsgyur la snag tsha gser zangs mtshal gsum po gang 'byor gyis tsakra mu khyud rim pa drug tu bskor ba'i dbus su /
oM ma hA rA dza yak+Sha sa ma ya bai shra ma NA ya sarba tsit+ta rat+na hrIM hrIM dza dzaH
zhes dang /
dmigs bya'i ming rus dang zas nor sogs dngos grub ci 'dod bri /
de'i phyi'i mu khyud la bai shra ma NA ya hrIM hrIM/
nr-i sarba 'gul 'gul /
yeng yeng /
lha 'dre mi gsum gyi tsit+ta dung dung /
yid la raM raM/
dbang po dkrugs dkrugs /
sdus sdus /
dza dzaH
zhes pa bri /
de'i phyi rim 'khor lo rtsibs brgyad pa byas pa'i nang du /
oM dzaM b+ha la dza len+d+ra ya swA hA/
oM pUr+Na b+ha dra ya swA hA/
oM ma Ni b+ha dra ya swA hA/
oM ku be ra ya swA hA/
oM saM pra dz+nyA nA ya swA hA/
oM gu h+ya s+d+yA nA ya swA hA/
oM pany+tsi kaHya swA hA/
oM pi tsi kuN+Da lI ya swA hA/
zhes gnod sbyin brgyad kyi srog sngags rnams rim par bri'o //
rtsibs mchan brgyad la /
oM A nan+taHsid+d+hi pha la hU~M dzaH
oM bA su kI sid+d+hi pha la hU~M dzaH
oM tak+Sha kaHsid+d+hi pha la hU~M dzaH
oM shaM kha pA la sid+d+hi pha la hU~M dzaH
oM karka Ta koHsid+d+hi pha la hU~M dzaH
oM pad+maHsid+d+hi pha la hU~M dzaH
oM ku lu kaHsid+d+hi pha la hU~M dzaH
oM ba ru NAHsid+d+hi pha la hU~M dzaH
zhes klu brgyad kyi srog snying rim par bri /
de'i phyi rim mu khyud la A li bcu drug ming spel dang bcas pa dang dngos grub gang 'dod kyi ming spel bri /
de'i phyi rim mu khyud la kA li sum cu rtsa gnyis ming spel bcas bri /
de'i phyi rim mu khyud la ye d+harmA dang dngos grub gang 'dod ming spel dang bcas pa legs par bris pa gri snying gi nang du 'jug pa'o //
!
//snang ba dbang sdud kyi tsakra bri thabs ni /
dar ram shog bu sngon po la pad rAg gtsang ma dang sin+d+hu ras mu khyud rim pa drug tu bskor ba'i dbus su /
bai shra ma NA ya swA hA/
zhes dang /
gang dbang du bsdu ba'i ming rus zas nor longs spyod rnams bri /
de'i phyi rim la gnod sbyin brgyad kyi snying po tshang ba rnams bri /
de'i phyi rim mu khyud la klu brgyad kyi snying po tshang ba bri /
de'i phyi rim rtsibs brgyad la dbang sdud kyi sngags 'di tshang ba tshar re re bri'o //
oM bai shra ma NA ya hrIM hrIM nr-i sarba 'gul 'gul yeng yeng /
lha 'dre mi gsum gyi tsit+ta dung dung /
yid la raM raM/
dbang po dkrugs dkrugs /
sdus sdus dza dzaH
zhes so //
de'i phyi rim mu khyud la A li bri /
kA li mgo nang bstan bri /
de'i phyi rim mu khyud la rten 'brel snying po bri /
sman dri bzang pos yi ge'i 'bru ma zub par byugs /
rab gnas byas la dar dmar pos dril la lus la legs par bcang bar bya'o //
\u0f80atsha //
!
//gtor ma rin chen spungs pa'i nang du gzhug pa'i 'khor lo bri thabs ni /
dar dmar ram shog bu kha bsgyur ba la /
gser ram zangs mtshal gsum gang yang rung bas mu khyud rim pa lnga bskor ba'i dbus su hU~M dang bai bris pa'i mthar phyag rdor gyi snying pos bskor ba bri /
de'i phyi rim mu khyud la /
oM bai shra ma NA ya hrIM hrIM nr-i zhes pa nas /
sdus sdus dzaHdzaH
zhes pa'i bar bri /
de'i phyi rim rtsibs brgyad la gnod sbyin brgyad kyi snying po bri /
rtsibs mchan brgyad la ma hA rak+Sha /
zhes pa re yig mgo nang du bstan nas bri /
de'i phyi rim mu khyud la /
na mo rat+na tra yA ya /
zhes pa nas tad+ya thA/
hi li ma Ni sogs sngags ring bsdebs nas bri /
de'i phyi rim la rten 'brel snying po bri /
dri bzang byugs rab gnas bya /
la chas dril lo //
!
//bla rdo 'cha' ba'i 'khor lo bri thabs la /
'khor lo mu khyud brgyad du bskor /
dbus su bai bri /
de'i phyi rol pad+ma 'dab ma bzhi la ma trag bzhi bri /
de'i phyi rol thams cad rin po che'i gwa'u'i 'khor lo dang mthun par bri'o ///
/'khor lo la mu khyud rim pa bzhi bri /
dbus su che ge mo'i ming rus bri /
de'i mthar tsit+ta dung dung /
yid la raM raM/
dbang po dkrugs dkrugs /
zhes pa rnams bri /
de'i phyi rim mu khyud la /
snang ba dbang sdud kyi sngags 'di bri /
de'i phyi rim 'khor lo rtsibs brgyad la /
phyogs bzhir ma traka bzhi bri /
mtshams bzhir raM re bri /
de'i phyi rim mu khyud la yum bzhi'i snying po tshar bzhi bri'o //
!
//yang mi gzugs shin tu mdzes pa la lag pa gnyis rin chen 'bar ba legs pa re re bri /
rkang pa gnyis skyil krung bcas pa'i lte bar 'khor lo mu khyud bzhi bskor ba'i dbus su nr-i bri /
nr-i'i dkyil du tsa /
tsa'i dkyil du bai bri /
de'i 'khor lo rtsibs bzhi la ma traka bzhi bri /
phyi'i mu khyud la che ge mo tsit+ta dung dung /
yid la raM raM/
dbang po dkrugs dkrugs /
sdus sdus /
dza dzaH
zhes bri'o //
!
//mi gzugs kag gis langs pa lag pa gnyis g.yab yug byed pa bris pa'i lte bar 'khor lo mu khyud gsum du bskor ba'i dbus su bai dang rtsa sngags bri /
phyi'i mu khyud la phyogs bzhir ma traka bzhi bri /
de'i phyi rim mu khyud la rten 'brel snying po bri //
!
//'khor lo mu khyud gsum du dbus su bai bri /
de'i rgyab mu khyud la rtsa sngags bri /
de'i phyi rim 'khor lo rtsibs brgyad la /
dzaM 
pU 
ma 
ku 
saM 
gu 
panya 
pi 
zhes bri /
de'i phyi mu khyud la phyi sgrub kyi sngags rnams bri'o //
!
//'khor lo mu khyud bzhi pa bri /
dbus su bai bri /
phyi'i pad 'dab bzhi la ma traka bzhi re re bri'o //
!
//gwa'u bca' ba'i 'khor lo ni /
tsakra mu khyud rim pa lnga bskor ba'i dbus su bai bri /
de'i mthar oM bai shra ma NA ya swA hA/
bai ru rA ga bri /
de'i phyi rim mu khyud la /
bai shra ma NA ya swA hA/
hrIM hrIM/
nr-i sarba 'gul 'gul /
yeng yeng /
lha 'dre mi gsum gyi tsit+ta dung dung /
yid la raM raM/
dbang po dkrugs dkrugs /
sdus sdus /
dza dzaH
zhes pa bri /
de'i phyi rim rtsibs brgyad la /
oM dzaM b+ha la dza len+d+ra ya swA hA/
sid+d+hi hU~M dzaH
zhes sogs gnod sbyin brgyad kyi snying po tshang bar bri /
de'i phyi rim rtsibs brgyad la gnod sbyin ma brgyad kyi snying po bri /
oM A nan+taHsid+d+hi hU~M/
oM bA su kI sid+d+hi hU~M/
oM tak+Sha kaHsid+d+hi hU~M/
oM shaM kha pA la sid+d+hi hU~M/
oM karka Ta koHsid+d+hi hU~M/
oM pad+maHsid+d+hi hU~M/
oM ku lu kaHsid+d+hi hU~M/
oM ba ru NAHsid+d+hi hU~M/
zhes tshang bar bri /
de'i phyi rim mu khyud la /
tad+ya thA/
hi li ma Ni b+ha dra la sogs pa sngags ring tshang bar bri //
!
//bse rag 'gong po mnan thabs ni /
bse rag gi lte bar 'khor lo mu khyud gsum du bskor ba'i dbus su tri bri /
mthar gnod sbyin gyi ming dang srog sngags bri /
de'i phyir 'khor lo rtsibs brgyad pa'i rtsibs rnams la /
rA 
tsa 
tri'u 
haM shang 
dza 
tri 
rbad 
chings 
nan nan /
zhes pa bri /
phyi'i mu khyud la tri ya mi tsa kha thaM/
'gong po'i gzugs ni kha gnyer ba /
mig shi mig can /
lag pa g.yas su nad kyi rkyal pa sngo dmar kha bsdams nas bzung ba /
g.yon pa khram shing rked pa nas bzung ba /
rkang pa gnyis lcags sgrog gis bsdams pa bri /
de'i lte bar 'khor lo sngar bzhin bri'o //
de mchod rten 'og tu bcug la mnan no /
khro bo'i sngags dang rgyal po'i bla rdo phyag rdor dang rgyal po'i sku'am /
rten byin rlabs can gang yang rung ba mchod rten gyi bum par bcug la rab gnas bya'o //
!
//rgyal chen sgrub pa'i man ngag la //
bse rag bar chad byed pa na //
dang po rmi lam 'di ltar 'byung //
rang gis thob pa'i zas dang nor //
gzhan gyis khyer dang snod stong dang //
sbrang po ngan long yid mi 'ong //
kun gyis bskor zhing rtse ba rmis //
de ltar byung na kha chings bya //
dang po gtor ma chu sbyin dang //
bden bdar bshags sbyang yang yang bya //
de nas kha chings las 'di brtsam //
'di la gnyis su shes par bya //
sa spyin bzang po dag la ni //
mchod rten dkar po gru gang bya //
rten 'brel snying po phyag rdor dang //
rgyal chen bzhi yi snying po rnams //
legs par bris la bum par gzhug
/de yi khri yi 'og tu ni //
bse rag 'gong po'i lte ba ru //
'khor lo rtsibs brgyad mu khyud bcas //
rtsibs la sngags 'di dgod par bya /
rA tsa tri'u haM shang /
dza tri rbad /
chings nan nan /
rtsibs mchan dag la sngags 'di dgod /
'gong po ya sho nan /
'gong po tri'u nan /
rA tsa kha thaM phag shu mu tra kha tham /
lte bar /
tri shu yaM sho tri sho bri /
gzhan yang gang 'dod ming rnams bri //
mu khyud dag la sngags 'di bri /
yaM tri kha thaM/
ma tri kha thaM/
a tri kha thaM/
ku tri kha thaM/
ra tri kha thaM/
kA tri kha thaM/
tsa tri kha thaM/
sngo dmar skud pas rgya gram bcing //
la chas btums la gdan khrir gzhug
/drag po'i sngags kyis skabs su gzir //
oM nI laM b+ha ra d+ha ra badzra pA Ni yak+Sha ra dzA ku be ra /
bi ru ta sib tib /
me hU~M hU~M phaT phaT/
bai shra ma NA ya swA hA/
oM bai tra ra tsi ya swA hA/
oM bai ta ka ye swA hA/
oM mu tra ye swA hA/
oM hU~M rA dza yak+Sha tri'u ku nan /
zhes pa'i sngags 'di skabs su bzla //
skabs su mchod gtor bskor bar bya //
dus su sngags ni drag po bzla //
mi yis ma mthong sa ru bya //
de ni kha chings dang po 'o ///
kha chings gnyis pa 'di ltar bya //
shing gi byang bu sor bzhi la //
sngags 'di tshar gsum bris nas ni //
sgo yi ya them dag la sba //
oM ta ra hU~M druM/
phroM phroM kI la bai phaT/
bdag gi god kha srung du gsol srung du gsol /
de yis gnod byed de kha 'ching //
nor phyugs god kha thub par gsungs //
shug pa'i phur pa dag la ni //
sngags 'di bris la brgya rtsa bzla //
phur pa dag la btab par bya //
de nyid sris nang btsug gyur na //
zas kyi bse rag kha 'ching gyur //
oM ru lu mu lu tsan ti swA hA/   oM ru lu tsan d+he swA hA/
bya ba'ang 'dug
/ces pa 'bri dang sngags bzla 'o //
bse rag kha chings ma shes par //
dbul pos sgrub pa byas gyur kyang //
tshong pa dgra yis bcom pa 'dra //
rnyed kyang god khas gnod par byed //
des na tshul 'di gces par zungs //
zhes pa 'gro bzang snying pos gsungs //
rnam thos sras sgrub 'dod pa kun //
gdams ngag las lnga ma shes na //
lag rdum gser khar phyin dang mtshungs //
dngos grub thob pa ga la 'byung //
zhes pa'i man ngag dam pa 'di //
bram ze 'gro bzang snying pos mdzad //
des paN+Di ta tsit+ta de ba la /
des zangs dkar lo tsA ba la /
des sbal ti sems dpa' rgyal mtshan la'o //
!
//rnam sras sgom sgrub byed dus bse rag kha chings kyi mnan pa ni /
'khor lo dpe'u chung ltar bri /
de kha sbyar la rang gi mal 'og la dong gru gsum brus la der bcug la mnan /
des dam sri pho mo'i bar chad kyis mi tshugs pa yin no //
dam sri kha chings kyi lhan thabs ni /
yugs mo ngo sar gyi zan dang phru dreg bsres la 'brog srin nag mo'i gzugs bya /
de'i snying gar 'khor lo rtsibs bzhi pa dpe chung ltar bris la bcug
/dgug gzhug byas la rta nag po'i thod pa'i nang du bcug nas bong bu'i chus brdzis pa'i thal 'jim gyis klad khung bkag
/de mal 'og tu dong gru gsum brus pa'i nang du kha lhor bstan la mnan /
thod pa'i dpral bar rdo rje rgya gram bri /
ro g.yam la rdo rje rgya gram bris pas kha bcad do //
bse rag kha chings kyi lhan thabs \u0f80atsha /
dge'o //
!
//'di'i brgyud pa ni /
slob dpon dga' rab rdo rje /
des bai ro tsa na la /
des g.yu sgra snying po la /
des khri srong lde'u btsan la /
des lha bzang klu dpal la /
des rgya nag tu dmag la byon dus rgyal po'i sku rten rnams spyan drangs nas /
'di'i sgrub thabs dang bcas pa bya rgod gshong gi gtsug lag khang du gter du sbas so //
de
dmyal nyi ma shes rab kyis thon /
des snur nyi ma la /
des dbus pa mang ston la /
des 'od zer bla ma la /
des dz+nyA na yak+Sha la /
de nas rim gyis brgyud pa'o ///
/
@#//
yang srog 'khor dang dbang sdud 'khor lo 'bri tshul bsdus pa ni /
srog 'khor gyi shog bu sngon po dang dmar po la gser sogs gang rnyed kyis mu khyud rim pa bzhi bskor ba'i dbus su bsgrub bya'i ming rus bri /
mu khyud nang ma la dbang sdud kyi sngags bri /
de'i phyi rim rtsibs brgyad la gnod sbyin brgyad kyi srog sngags bri /
rtsibs mchan brgyad la klu brgyad kyi snying po bri /
de'i phyi rim mu khyud la A li kA li rten 'brel snying po rnams la bar du 'dod don gsol btab dang bcas pa bri 'o //
!
//snang ba dbang sdud kyi gzhi rgya shog sngon po la /
mngal khrag dang sin+d+hu ra bsres pas mu khyud rim pa lnga bskor ba'i dbus su dmigs bya'i ming rus dang zas nor longs spyod gang 'dod bri /
de'i phyi rim rtsibs brgyad la dbang sdud kyi sngags bri /
de'i phyi rim mu khyud la A li /
de'i phyi rim la kA li /
de'i phyi rim la rten 'brel snying po rnams 'dod gsol dang bcas pa bri /
rab gnas sogs bca' ka gzhan rnams sngar bzhin bya /
de dag rim bzhin srog rtsa'i nang du gzhug pa dang lus la rgyun du bcang ba sogs byas nas /
zhag nyer gcig gi bar du mi tshig gis bar ma chod par srog sngags 'bum tsho gcig bzlas pas rtags rnams rim gyis 'byung /
de byung nas dbang sdud kyi sngags khri tsho gcig gong bzhin bzlas pas skye 'gro thams cad dbang du 'du bar 'gyur ro //
man ngag 'di'i brgyud tshul /
mi pham skra'i lwa ba can gyis a b+ha yA ka ra la /
de la zangs dkar lo tsA bas zhus pas rnam sras lha mang sgrub pa tsam las ma byung nas /
gser mang du phul nas zhus pas /
man ngag 'di ga pur gyi nang du dril nas rgya lngas btab nas bskur byung bas /
lo tsA bas bsgrubs pas dngos grub ci 'dod pa brnyes so //
thugs sras la stod pa la la cha'i nang du bstums te mchod rten gyi rgyas btab nas gnang ngo //
des rin po che se pa la /
des sog po byang yon la /
des dpal rgwa lo la /
de las rim gyis brgyud pa'o //
'dis bstan pa dang sems can la phan pa rgya chen po 'byung bar gyur cig
/dbul phongs kyi dbul ba sel bar gyur cig
/shu b+hamastu sarba dza ga taM/
rgyal po chen po rnam thos sras mdung dmar can gyi 'khor lo bri thabs rdzogs so //
mang+ga laM b+ha wan+tu shu b+haM/
'di'i be bum gyi dpe phyogs 'dir yod rnams rgyun gcig pa lta bur song bas chad lhag dang ma dag pa'i rigs phal cher 'chos ma shes pas dpe khung dag rnyed na zhu dag dpyis phyin dgos pa yod do ///
/
