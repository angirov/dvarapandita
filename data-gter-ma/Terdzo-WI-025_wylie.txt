@#//
o rgyan mkha' 'gro nor lha'i sgrub thabs tshe g.yang nyi zla kha sbyor gyi tshogs mchod 'dod dgu kun 'byung 'gro phan rgya mtsho bzhugs so //
oM AHhU~M/
rgyal ba kun 'dus gu ru pad+ma 'byung //
dbyer med dpal ldan bla ma'i zhabs la 'dud //
sgo gsum gus pas rtse gcig gsol ba 'debs //
bka' yi gnang ba stsol la byin gyis rlobs //
'dir Ar+Ya dzam+b+ha la dkar po'i tshogs mchod bgyi ba la /
thog mar las gzhung bsnyen pa tshe g.yang 'gugs pa bcas sngon du song nas rang lugs gang yin gtor bsngos /
gter srung rnams kyi gsol kha bcas grub nas /
tshogs kyi las rim la 'jug pa ni /
ras dkar dri med kyi khebs ldan /
de'i steng zhing lpags sam gcan gzan gyi pags pa sder bzhi ma nyams pa'i khar /
rin po che'i snod du 'bru'i phye ma dza gad kyis sbrus pa'i tshogs che+e zhing brjid chags pa dbyibs rtse mo rdo rje phyed pas mtshan pa la /
thabs shes nyi zlas brgyan pa dkar dmar mdzes pa tshon gyis legs par brgyan pa /
g.yon du ka pA la mtshan ldan a mr-itas bkang ba dang /
gzhan yang mAM sa zla rgyas zla phrom sogs bza' ba bca' ba btung ba'i yo byad 'byor tshad rgyas par bshams shing /
blo'i stobs bskyed la ser snas ma gos par bsham /
las kyi rdo rjes slob dpon gyi drung nas pus btsug thal mo sbyor la 'di ltar zhu'o //
'dir 'dus kyi rdo rje slob dpon mched lcam rnal 'byor pho mo'i tshogs dang bcas pa rnams dgongs su gsol /
rtsa gsum rgyal ba rgya mtsho khyed rnams kyi thugs dam bskang zhing /
rnal 'byor pa bdag cag gi g.yar dam bskang zhing 'gro rnams bsod nams ye shes kyi tshogs gnyis bsags shing 'bras bu tshe 'dir thob pa'i phyir du tshogs 'khor gzhung bzhin 'bul lags na /
thugs rjes dgongs te bzhes pa ci gnang ngo //
rdo rje slob dpon gyis lan btab pa ni /
a la la hoH
rtsa ba gsum gyi thugs dam bskang zhing /
rnal 'byor pho mo mched dang lcam dral rnams /
thugs rjes yal bar mi dor ba'i phyir gsol ba gnang gis /
'byor tshogs rgyas par shoms shig
/bsang sbyang ni las rdor gyis tshogs bsang chus bran zhing /
hU~M/
rang nyid lha yi thugs ka nas //
tshogs 'khor sbyang phyir yi ge spros //
raM raM las me byung ma dag bsreg
/yaM yaM las rlung byung bag chags gtor /
khaM khaM las chu byung gnyis 'dzin bkrus //
byin gyis brlabs pa las rdor pas slob dpon gyi mdun nas sman phud kyis tshogs bran la /
hU~M/
rang nyid lha yi thugs ka nas //
byin gyis rlob pa'i yi ge spros //
oM oM gyis 'dod yon nam mkha' gang //
AHAHyis ro bcud phun sum tshogs //
hU~M hU~M gis ye shes bdud rtsir gyur //
tshogs zhing spyan 'dren ni /
hU~M/
nub phyogs bde chen zhing khams nas //
chos sku snang ba mtha' yas la //
chos sku rgya mtsho'i tshogs kyis bskor //
tshogs la spyan 'dren gshegs su gsol //
po ta la yi zhing khams nas //
longs sku thugs rje chen po la //
longs sku rgya mtsho'i tshogs kyis bskor //
tshogs la spyan 'dren gshegs su gsol //
pad+ma 'od kyi zhing khams nas //
sprul sku pad+ma 'byung gnas la //
sprul sku rgya mtsho'i tshogs kyis bskor //
tshogs la spyan 'dren gshegs su gsol //
o rgyan mkha' spyod zhing khams nas //
mkha' 'gro ye shes mtsho rgyal la //
mkha' 'gro rgya mtsho'i tshogs kyis bskor //
tshogs la spyan 'dren gshegs su gsol //
zan yang lhun grub gtsug lag nas //
lha sras mu khri btsan po la //
rje 'bangs rgya mtsho'i tshogs kyis bskor //
tshogs la spyan 'dren gshegs su gsol //
rdo rje khyung rdzong bsti gnas nas //
rig 'dzin chos rgyal rdo rje la //
bka' babs chos bdag tshogs kyis bskor //
tshogs la spyan 'dren gshegs su gsol //
spyi gtsug pad zla'i gdan steng na //
drin chen rtsa ba'i bla ma la //
rtsa brgyud bla ma'i tshogs kyis bskor //
tshogs la spyan 'dren gshegs su gsol //
lcang lo can gyi gnas mchog nas //
sku mchog Ar+Ya dzaM lha la //
gnod sbyin nor lha'i tshogs kyis bskor //
tshogs la spyan 'dren gshegs su gsol //
bka' dang dam tshig gzhal yas nas //
gnyan rgyal rdo rje rig rtsal la //
phyi nang gter srung tshogs kyis bskor //
tshogs la spyan 'dren gshegs su gsol //
gnas khang 'di la byin chen phob //
rnal 'byor pho mo'i nyams rtogs spor //
tshogs rdzas ye shes bdud rtsir sgyur //
sngon gyi dam bca' ma g.yel bar //
gnas 'dir spyan 'dren gshegs su gsol //
tshogs phud 'bul ba ni /
tshogs rim pa gsum du bcad la rten gyi drung du phul la /
hU~M/
rtsa ba gsum gyi lha tshogs la //
'dod yon tshogs kyi mchod pa 'bul //
dgyes pa chen pos bzhes su gsol //
mchog dang thun mong dngos grub stsol //
gu ru d+he ba DA ki nI ga Na tsakra pU dza khA hi /
bskang ba ni tshogs phud cha gcig bskang gtor drung du phul la /
hU~M/
snang srid dag pa dbyings kyi gtor gzhong du //
snang ba sna tshogs rang byung gtor chen bshams //
gnyis med klong las sprul pa'i lha mo'i tshogs //
grangs med nam mkha'i khyon rnams 'geng ba yis //
phyi nang gsang ba'i mchod sprin dpag med thogs //
dkyil 'khor lha tshogs rnams la 'bul lags na //
thugs dam bskang zhing dgyes par bzhes su gsol //
phung khams dag pa rang lus gtor gzhong du //
rtsa gsum 'khor lo lnga ldan gtor chen bshams //
dkar dmar byang chub sems kyi rgyan gyis brgyan //
zhu bde'i ye shes bde ba chen por bskang //
ka dag lhun grub gzhi yi gtor gzhong du //
rig rtsal 'gag med chos sku'i gtor chen bshams //
ngos gzung bral ba de bzhin nyid kyis brgyan //
blo 'das brjod med mtha' dbus bral bas bskang //
phyi yi bskang ba ni /
hU~M/
gzhan yang thugs dam bskang ba'i rdzas //
bdud rtsi sman gyi mchod pa dang //
rak+ta dmar gyi ar+g+haM dang //
rmad du byung ba'i gtor ma dang //
bkra shis rtags brgyad rgyal srid bdun //
mchod pa'i bye brag dpag med kyis //
chos nyid 'gyur ba med pa'i phyir //
snang ba mtha' yas thugs dam bskang //
dug lnga dbyings su dag pa'i phyir //
tshe lha rigs lnga'i thugs dam bskang /
khams lnga gnas su dag pa'i phyir //
tshe lha yum lnga'i thugs\u0f8e
thugs rjes 'gro ba 'dul ba'i phyir //
spyan ras gzigs kyi thugs\u0f8e
snang srid kun la dbang bsgyur phyir //
gu ru pad+ma'i thugs\u0f8e
'chi med tshe yi bcud bsdus phyir //
man+dA ra ba'i thugs\u0f8e
thabs shes gnyis su med pa'i phyir //
mkhar chen mtsho rgyal thugs\u0f8e
mchog gi dga' ba bskyed pa'i phyir //
bde chen rgyal mo'i thugs\u0f8e
zag med bde ba bskyed pa'i phyir //
'od 'chang ma yi thugs\u0f8e
'gro kun smin cing grol ba'i phyir //
rje 'bangs nyer lnga'i thugs\u0f8e
smin grol chos 'khor bskor ba'i phyir //
rtsa brgyud bla ma'i thugs\u0f8e
'gro rnams bsod nams gsag pa'i phyir //
sku mchog dzaM lha'i thugs\u0f8e
sbyin pa'i phar phyin yongs rdzogs phyir //
dzaM lha rigs bzhi'i thugs\u0f8e
nad gdon bar chad zhi ba'i phyir //
rdo rje mkha' 'gro'i thugs\u0f8e
tshe dbang ye shes rgyas pa'i phyir //
rin chen mkha' 'gro'i thugs\u0f8e
khams gsum srid gsum dbang sdud phyir //
pad+ma mkha' 'gro'i thugs\u0f8e
bar chad gdug pa bsgral ba'i phyir //
karma mkha' 'gro'i thugs\u0f8e
zab chos bstan pa spel ba'i phyir //
phyi nang gter srung thugs\u0f8e
de ltar thugs dam bskangs nas kyang //
bdag cag g.yar dam nyams pa sol //
mchog dang thun mong dngos grub stsol //
bshags pa ni /
hU~M/
thog med dus nas da lta'i bar dag tu //
ma rig las nyon dbang gis bsags pa yi //
rtsa brgyud bla ma rnams kyi spyan snga ru //
sgo gsum sri zhu chung ba mthol lo bshags //
mched dang lcam dral rnams kyi spyan snga ru //
dam tshig brtse gdung chung ba mthol lo bshags //
yi dam lha tshogs rnams kyi spyan snga ru //
bsnyen sgrub lo zlar 'das pa mthol lo bshags //
mkha' 'gro dam can rnams kyi spyan snga ru //
tshogs dang gtor ma chag pa mthol lo bshags //
nor lha gter bdag rnams kyi spyan snga ru //
yar mchod mar sbyin chung ba mthol lo bshags //
gter gyi srung ma rnams kyi spyan snga ru //
mchod gtor lo zlar 'gyangs pa mthol lo bshags //
'gro drug pha ma rnams kyi spyan snga ru //
snying rje phan sems chung ba mthol lo bshags //
ye nas rang sems chos sku yin pa la //
ma rtogs 'khrul pas sgrib pa mthol lo bshags //
sna tshogs snang ba gnyis med zung 'jug la //
nga bdag gnyis su 'dzin pa mthol lo bshags //
phyi nang snod bcud ye nas dag pa la //
de ltar ma shes rmongs par gyur pa yis //
phyi nang dam tshig nyams pa thams cad bshags //
yig brgya brjod /
tha ma bsgral ba bya ba ni /
hU~M/
dkon mchog rtsa gsum bden pa'i mthus //
gnyis 'dzin gdug pa'i dgra bgegs rnams //
ba ling dmigs pa'i rten la khug
/ka dag ye shes phur bu yis //
ma rig 'khrul rtog dbyings su bsgral //
mnyam pa nyid kyi zhal du bstab //
mA ra ya phaT khA hi /
de nas mched lcam pho mo rnams tshogs la rol pa ni /
las kyi rdo rjes tshogs rdzas rnams thogs la 'di skad do //
hoH
'di ni ngo mtshar rmad du byung //
gsang ba dam tshig rdzas kyi mchog
/bde ba chen po'i tshogs mchod la //
'di la the tshom bya mi rung //
rang bzhin gcig tu dgongs te rol //
lan gdab pa ni /
a la la hoH
'dir 'dus mched dang lcam dral rnams //
gzung dang 'dzin pa kun spangs nas //
blang dor bral ba chos sku'i klong //
gnyis med zung 'jug rgyan du che //
de bzhin nyid kyi ngang la rol //
mched lcam rnams lha'i ting 'dzin dang ma bral ba'i ngang nas tshogs rdzas longs spyod cing dgyes par rol la /
lhag ma rnams phyogs gcig du bsdus la gong gi gtsang lhag dang gzhung bzhin bsres te sman phud kyis bran la /
hU~M/
dpal gyi bka' nyan rol pa'i lhag sdud rnams //
tshogs kyi lhag ma bdud rtsi 'di gsol la //
bdag cag 'khor bcas phyi nang bar chad zlogs //
dal yams 'khrug rtsod zhi ba'i phrin las mdzod //
uts+tshiSh+Ta b+ha liM ta b+hak+Sha khA hi /
de nas chad mdo bsgrag pa ni /
gtor ma bran la /
hU~M/
sngon tshe 'das dus bskal pa'i dang po la //
rig 'dzin chen po pad+ma 'byung gnas kyis //
rgya bod sgrub gnas khyad 'phags thams cad du //
rtsa gsum rab 'byams dkyil 'khor zhal phyes tshe //
phyi nang gsang ba'i bka' srung dam can rnams //
so so'i gzugs mchog gsal bar bstan nas kyang //
g.yar dam can la dngos grub ster ba dang //
gdug pa'i dgra bgegs bsgral bar ma chad dam //
rnal 'byor tshe srog bsring bar ma chad dam //
bka' yi gtor ma len par ma chad dam //
sngon tshe zhal bzhes dam la ma 'da' bar //
rnal 'byor bcol ba'i phrin las 'grub par mdzod //
hU~M/
da lta snyigs ma lnga bdo'i dus 'di ru //
smon lam dbang bsgyur chos rgyal rdo rje yis //
sgrub pa'i gnas mchog rdo rje khyung rdzong du //
yang gsang thugs tig dkyil 'khor zhal phyes tshe //
phyi nang gsang ba'i bka' srung gter bdag gis //
so so'i gzugs mchog dam pa bstan nas kyang //
g.yar dam can la dngos grub ster ba dang //
gdug pa'i dgra bgegs bsgral bar ma chad dam //
rnal 'byor tshe srog bsring bar ma chad dam //
bka' yi gtor ma len par ma chad dam //
sngon tshe zhal bzhes dam la ma 'da' bar //
rnal 'byor bcol ba'i phrin las 'grub par mdzod //
brtan skyong ni gtor ma bshal chus bran la /
hU~M/
bod khams skyong ba'i brtan ma chen mo rnams //
'dir gshegs bka' yi gtor ma bshal chu longs //
rnal 'byor bdag cag 'khor dang bcas pa yi //
phyi nang gsang ba'i bar chad zhi ba dang //
kla klo mu stegs chos min 'tshe ba zlogs //
bcol pa'i las kun ma g.yel myur du sgrubs //
rta bro bya ba ni /
hU~M/
rtsa gsum rab 'byams lha tshogs rnams //
gnyis 'dzin dug lnga'i mgo bo la //
ye shes lnga yi bro brdung bas //
dug lnga'i dgra dpung dbyings su non //
skye med klong gsal ngang du aH
de nas rjes kyi bya ba rnams las gzhung bzhin du 'jug go
/ces pa'i tshogs mchod 'di yang snga mo nas /
'khrul zhig skyabs gnas rin po che dang /
byams me lha mchog sprul pa'i sku rin po che zung gis lha rdzas rab dkar rin po che sna tshogs kyi maN+Dal bcas gsung bskul bka' phebs /
gzhan yang zab chos 'di nyid la mos pa'i las can du mas yang yang bskul kyang /
re zhig 'gyang tshe /
slad nas lho phyogs ri dgon bkra shis chos gling gi mchog sprul dam pa pad+ma bde byed rol pa rtsal gyis bka' phebs pa dang /
khyad par kun bzang sprul pa'i sku grags pa 'gro 'dul rtsal gyis lha rdzas rab dkar dkyus ring g.yu bzang gi maN+Dal bcas yang yang bskul ngor phyi nang gi rten 'brel legs tshogs mang du 'grigs skabs rtse gzhung tshes bcu'i lha khang du slebs thog
/mchog gsum la gsol ba btab nas /
ngag dbang tshogs gnyis kyis gang dran lab pa 'gal ba mchis na rtsa ba gsum la bshags shing dge bas 'gro kun bsod nams tshogs rdzogs pa'i rgyur bsngo 'o //
zhes pa'i yi ge pa ni dge slong skal bzang blo gros kyis mgyogs par bris pa dge legs 'phel /
dza yan+tu ///
/
