dgongs gter sgrol ma'i brgyud 'debs ut+pa la'i phreng ba bzhugs so //
chos sku sher phyin bcom ldan kun bzang mo //
longs spyod yongs rdzogs badzra b+ha ra hi //
sprul pa'i rnam rol rje btsun sgrol ma yum //
gsol ba 'debs so mchog thun dngos grub stsol //
sangs rgyas gnyis pa pad+mAka ra dang //
gsang sngags mdzod 'dzin DA ki 'bum gyi rje //
byang chub sems dpa' lha sras rol pa rtsal //
gsol ba 'debs so mchog thun dngos grub stsol //
zab gter sgo 'byed mchog gyur bde chen gling //
bka' bab bdun ldan rdo rje gzi brjid rtsal //
rgyal bstan gsal mdzad pad+ma gar gyi dbang //
gsol ba 'debs so mchog thun dngos grub stsol //
gzhan yang zab rgyas smin grol mdzod 'dzin pa'i //
rtsa brgyud bla ma 'phags ma myur mdzad lha //
rtsa gsum rdo rje chos srung rgya mtsho la //
gsol ba 'debs so mchog thun dngos grub stsol //
nges par 'byung ba'i blo rgyud zhing sa brlan //
lhag bsam dag pa'i ljon 'khrungs tshar du dngar //
ye shes chen po'i 'bras bu g.yur za bas //
don gnyis lhun gyis grub par mdzad du gsol //
zhes pa 'di yang many+dzu g+ho Shas bris pa dge legs 'phel ///
/
