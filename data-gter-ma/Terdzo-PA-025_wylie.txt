ye shes rab 'bar las :
bskyed rim sngon 'gro thun mong 'jug pa bzhugs so :[ \u0f88\u0f88\u0f88\u0f88\u0f88\u0f88 ]he ru ka la phyag 'tshal lo :
bskyed rim thun mong yongs la nyer mkho ba'i :
'jug pa sngags kyi sdom pa blang ba'i thabs :
blo gros yangs par mkho ba'i zur bkod 'di :
phrin las rang gzhung zab mo'i kha skong ngo :
sa ma ya :
rgya rgya rgya :
dal 'byor rnyed dka' mi rtag 'chi dran rjes :
mdun gyi nam mkhar mtshan ldan bla ma dang :
ye shes rab 'bar dkyil 'khor dbyer med la :
snying nas rtse gcig gus pas skyabs su 'gro :
hU~M hrI:
ye shes rtse mo'i rnam rol pa'i :
slob dpon khyod nyid dgongs su gsol :
byang chub chen po'i tshul ston pa'i :
mgon po chen po bdag 'tshal lo :
de nyid dam tshig rim pa dang :
byang chub sems kyang bdag la stsol :
sangs rgyas chos dang dge 'dun te :
skyabs gsum dag kyang bdag la stsol :
thar pa chen po'i grong mchog tu :
mgon pos bdag ni gzhug tu gsol :
na mo :
bdag dang mtha' yas sems can rnams :
dbang drag pad+mar skyabs su mchi :
ngan song sdug bsngal gzhom du gsol :
'khor ba'i 'khrul 'khor bzlog tu gsol :
skyabs yul thugs rje'i gzi mdangs cher rgyas nas :
mkhyen brtses gzigs pa sems bskyed yul bya'o :
ma gyur 'gro ba mtha' dag kun :
drag po'i go 'phang thob bya'i phyir :
bdag nyid drag po'i skur bzhengs nas :
'gro ba'i don la brtson par bya :
de ltar bla ma yi dam dbyer med la :
'jug pa sngags kyi sdom pa blang ba ni :
shes rab dgyes par rol pa yi :
rdo rje slob dpon dgongs su gsol :
dus 'di nas bzung byang chub bar :
dkon mchog gsum bzung mi gtang ngo :
rdo rje rigs kyi dam tshig tu :
rdo rje dril bu'i phyag rgya dang :
byang chub sems ni spang mi bya :
rin chen rigs mchog chen po yi :
dam tshig yid du 'ong ba la :
nyin re bzhin yang dus drug tu :
sbyin pa rnam bzhi rtag tu sbyin :
pad+ma'i rigs mchog dag pa yi :
phyi nang gsang ba'i sdom pa gsum :
theg pa gsum dang chos rnams bshad :
las kyi rigs kyi dam tshig tu :
sdom pa thams cad ldan par ni :
yang dag nyid du bzung bar bya :
mchod pa'i las kyang ci nus bgyi :
byang chub sems kyang bla na med :
dam pa bdag gis bskyed byas nas :
sems can kun gyi don gyi phyir :
bdag gis sdom pa ma lus bzung :
ma bsgral ba rnams bsgral ba dang :
ma grol ba rnams dgrol ba dang :
dbugs ma phyin pa dbugs phyung zhing :
sems can mya ngan 'das la 'god :
sa ma ya :
lam dbang bla ma'i dkyil 'khor las blang ba ni :
hrI:
skyabs yul lha tshogs bla ma'i skur gyur te :
phyogs bcu'i sangs rgyas rgyud sde'i dkyil 'khor lha :
mdo rgyud gsung rab kun gyi bcud 'dzin pa'i :
rigs 'dus mtshan ldan bla mar gsol ba 'debs :
smin grol mngon rdzogs grub pa'i dngos grub stsol :
rigs 'dus dkyil 'khor 'bru gsum 'od zer gyis :
nus pa'i byin rlabs bdag gi sgo gsum thim :
bum dbang gsang dbang shes rab dbang thob nas :
kun nas bdag la thim ste tshig dbang thob :
oM AHhU~M:
smin lam dbang bzhi'i sdom pa'i srog bzung ni :
hU~M hrI:
bdag nyid ye shes rab 'bar yab yum la :
rtog pa'i mtshan mas bar ma chod bya zhing :
ngag gi 'phro 'du'i gsang sngags nus pa bskul :
yid dbang gang shar rang grol yengs med kyi :
bskyed rdzogs dbyer med lam du khyer bar bya :
de ltar sngags sdom smin grol rim gnyis kyis :
'dun pa zab mo lam du khyer ba'i mthus :
mthong thos dran reg 'gro ba'i sgrib zhi nas :
kun kyang bde chen dag pa'i sar drang shog :
sa ma ya :
rgya rgya rgya :
drag po srog bdag gis srungs shig :
sa ma ya :
rgya rgya rgya :
zhes gnam chen brag dkar nas spyan drangs pa /
klong gsal snying pos khol ri gsang sngags sgrub khang rtser bshus te /
yi ge pa ni bkra shis blo gros so ///
/
