\u0f88
mkha' 'gro gsang ba kun 'dus las :
rdo rje phag mo'i mchod skong bzhugs :
\u0f88\u0f88\u0f88\u0f88\u0f88
rdo rje phag mo la phyag 'tshal lo :
rdo rje phag mo'i tshogs dang skong bshags kyi cho ga ni :
dkyil 'khor tshul bzhin du bshams pa'i mthar tshogs dang :
sman gtor rak+ta mar me 'dod yon rigs brgya rtsa sogs kyis bskor :
gzhan yang thugs dam skong ba'i rdzas mdzes shing zil che ba brjid chags pas gnam sa bar snang thams cad khyab par dgram :
dam tshig la gnas pa'i rnal 'byor pho mo tshogs pas las kyi gzhung bsrang :
dzapa? bsnyen mang du bya :
de nas mchod tshogs rnams la bsang chu dang bdud rtsi 'thor la byin gyis brlab pa ni :
hU~M:
gsang ba mchog gi dkyil 'khor 'dir :
mchod pa'i mdangs 'phrog bar chad bgegs :
thams cad rdo rje bdud rtsis bsang :
dpag tshad rgyang grags ma gnas par :
rang rang gnas su bde bar dengs :
gal te mi 'gro 'dug gyur na :
rdul du brlag par gdon mi za :
de bas da lta phyir dengs shig :
drag sngags brjod cing bskrad :
hU~M:
bdag nyid rdo rje khros ma yi :
thugs nas rang byung yi ge ni :
raM spros ye shes me 'bar bas :
tshogs kyi mi gtsang thams cad bsregs :
yaM spros ye shes rlung byung bas :
tshogs kyi bag chags thams cad gtor :
khaM spros ye shes chu byung bas :
tshogs kyi gzung 'dzin mtshan ma sbyangs :
thams cad stong nyid 'od gsal ngang :
b+h+rU~M las dur khrod gzhal med khang :
rngam brjid 'jigs shing yangs pa'i dbus :
oM las bde chen ka pA la :
chos kyi dbyings dang mnyam pa'i nang :
AHlas ye shes bdud rtsi che :
kha dog dri ro nus bcud ldan :
hU~M gis gzugs sgra dri ro reg :
'dod pa'i yon tan ci yang 'char :
trAM las mchod skong sgrub pa'i rdzas :
kun tu bzang po'i rnam thar rdzogs :
hrIHyis lha tshogs ma lus kun :
zag med bde chen skyed byed pa :
mkha' khyab gnas gsum d+hA ki'i tshogs :
dam tshig chen pos rol par gyur :
raM yaM khaM b+h+rU~M oM AHhU~M trAM hrIHs+pha ra Na phaT:
saM ha ra Na hU~M:
sarba pU dza sa ma ye AHhU~M:
de nas tshogs kyi mgron spyan drangs pa'i phyir gsang ba'i rol mo dang dbyangs kyis bskul te :
hU~M hU~M:
bzhengs shig 'og min gsang chen rol pa nas :
bcom ldan rdo rje khros ma nag mo la :
lhan cig skyes pa'i mkha' 'gro 'bum gyis bskor :
dam tshig tshogs la spyan 'dren gshegs su gsol :
bzhengs shig nyi shu rtsa bzhi'i gnas mchog nas :
dpa' bo chen po mkha' 'gro'i tshogs bcas la :
zhing las skyes pa'i mkha' 'gro'i tshogs kyis bskor :
dam tshig tshogs la spyan 'dren gshegs su gsol :
bzhengs shig snang srid rgyal ba'i dkyil 'khor nas :
shes rab rigs can rigs lnga'i phyag rgya la :
sngags las skyes pa'i mkha' 'gro 'bum gyis bskor :
dam tshig tshogs la spyan 'dren gshegs su gsol :
gzhan yang rtsa brgyud bla ma yi dam lha :
chos skyong srung ma gter gyi bdag po kun :
dam tshig tshogs kyi 'du bar spyan 'dren na :
thugs rje thugs dam dbang gis da tshur gshegs :
yul snang dur khrod gsang ba mchog gi zhing :
thabs shes bza' btung dam tshig rdo rje'i rdzas :
'dod yon bde chen rnam 'gyur thams cad pa :
mched lcam ye shes snying por byin phob cig :
oM AHhU~M badzra b+ha ra hi sarba d+hA ki nI maN+Da la sa pa ri bA ra e h+ye hi :
dz+nyA na A be sha ya sa ma ya satwaM:
hrIM hrIM pheM pheM ma hA su kha e A ral+li ho :
zhes yang yang brjod pas gnas dang yo byad rnams byin thibs se 'ong bar 'gyur ro :
de nas thun mong gi mchod pas bskang ba ni :
hU~M:
mkha' 'gro 'dus pa'i lha tshogs la :
phyi yi mchod pa 'bul ba ni :
dngos bshams yid kyis rab sprul pa'i :
me tog mdzes pa tshar du dngar :
dri zhim bdug pa'i sprin phung 'thul :
snang gsal mar me nyi ltar 'bar :
bsil zhing dri ldan chab rgyun 'beb :
zhal zas ro mchog brgya dang ldan :
snyan brjid yid 'phrog rol mo sogs :
nam mkha' gang ba'i mchod sprin gyis :
bskang ngo mchod do thugs dam bskang :
rdo rje'i sku gsung thugs mchog dang :
rtsa ba yan lag dam tshig las :
chag nyams 'gal dang ral ba dang :
nyams dang 'dres shing skong ba sogs :
'phral dang yun gyi sgrib pa kun :
gnong 'gyod drag pos mthol bshags na :
tshangs pa mchog gi dngos grub stsol :
ye shes mkha' 'gro'i lha tshogs rnams :
dbyings kyi dgongs pa ma g.yel zhig :
'jig rten mkha' 'gro'i lha tshogs rnams :
thugs rje'i 'jug pas ma gtong zhig :
las kyi mkha' 'gro'i lha tshogs rnams :
khros 'khrugs rnam rtog ma mdzad cig :
nyams chag thams cad dbyings su bskang :
rtog sgrib bag chags rang sar grol :
gzung 'dzin las 'das 'od gsal ngang :
bskangs gyur dbang dang dngos grub stsol :
hU~M:
mkha' 'gro 'dus pa'i lha tshogs la :
nang gi mchod pa 'bul ba ni :
dngos bshams yid las sprul pa yi :
gzugs mdzes yid 'ong gar stabs sgyur :
sgra snyan pi waM gling bu 'khrol :
dri mchog bsil ba'i char chen g.yo :
ro ldan bza' btung rgya mtshor bskyil :
reg bya 'jam 'khril bde ba skyed :
'dod yon rnam pa thams cad pas :
bskang ngo sogs /
hU~M:
mkha' 'gro 'dus pa'i lha tshogs la :
drag po'i mchod pa 'bul ba ni :
gdug pa can rnams bsgral pa yi :
dbang po'i me tog 'dar zhing 'phrig :
tshil chen gsur dud lang ling 'thul :
zhun chen mar me rab tu 'bar :
mkhris chen dri chu'i byug pa dang :
sha rus zhal zas lhun por spungs :
rkang gling thod rngas sa gsum g.yo :
mi bzad drag po'i mchod sprin gyis :
bskang ngo sogs /
hU~M:
mkha' 'gro 'dus pa'i lha tshogs la :
thun mong mchod pa 'bul ba ni :
bkra shis rdzas rtags rgyal srid bdun :
rin chen 'bru sman dar zab sogs :
gling bzhi ri rab lcags rir bcas :
lha mi'i 'byor pas yongs gang ba :
sangs rgyas rnams kyi thugs rje'i stobs :
byang chub sems dpa'i smon lam dang :
'jig rten las las grub pa yi :
dpal 'byor longs spyod ji snyed kyis :
bskang ngo sogs /
de nas rmad du byung ba'i mchod pa ni :
hU~M:
mkha' 'gro 'dus pa'i lha tshogs la :
tshogs kyi mchod pa 'bul ba ni :
sha lnga bdud rtsi rnam pa lnga :
rigs lnga yab yum mnyam par sbyor :
ye shes bdud rtsi'i rgya mtsho bskyil :
'dod pa'i yon tan rnam mang pos :
chos dbyings rgyas par gang ba 'dis :
bskang ngo sogs /
ma hA ga Na tsakra pU dza khA hi :
hU~M:
ye shes mkha' 'gro'i lha tshogs la :
bdud rtsi'i mchod pa 'bul ba ni :
rtsa ba brgyad la yan lag stong :
rgyu gnyis rkyen bzhi mnyam par sbyar :
ye shes 'gugs pa'i lcags kyu dang :
bde chen stobs rdzogs sgron ma lnga :
snang srid rnam dag a mr-ita :
dam tshig chen po'i mchod pa 'dis :
bskang ngo sogs /
ma hA a mr-ita khA hi :
hU~M:
mkha' 'gro 'dus pa'i lha tshogs la :
rak+ta'i mchod pa 'bul ba ni :
khams gsum gdug can ru dra'i tshogs :
snying rje khros pa'i shugs kyis bsgral :
dmar gyi ar+g+haM rgya mtshor bskyil :
gIrtis gsang ba'i khrag chen 'beb :
chags bral sor rtog ye shes dngos :
gzi brjid chen po'i mchod pa 'dis :
bskang ngo sogs /
ma hA rak+ta khA hi :
hU~M:
mkha' 'gro 'dus pa'i lha tshogs la :
gtor ma'i mchod pa 'bul ba ni :
ro drug nus pa brgyad ldan pa'i :
bza' bca' btung ba ji snyed kun :
dpal gyi bshos bu lhun por spungs :
kha dog dri dang nus bcud 'bar :
gang bzhed cir yang 'char ba yi :
'dod yon chen po'i mchod pa 'dis :
bskang ngo sogs /
ma hA ba liM ta khA hi :
hU~M:
mkha' 'gro 'dus pa'i lha tshogs la :
snang gsal mchod pa 'bul ba ni :
rin chen gzi ldan kong bu ru :
ye shes srog gi sdong bu btsugs :
byang sems thig le'i zhun mar bskyil :
bde gsal mi rtog mar me sbar :
khams gsum 'khor ba'i mun pa sel :
ngo mtshar chen po'i mchod pa 'dis :
bskang ngo sogs /
ma hA dI pe pra tIts+tsha swA hA:
tshogs kyi cha bar pa bshags pa'i ched du 'bul ba ni :
ho :
dgongs shig rdo rje phag mo yum :
gzigs shig 'bum phrag mkha' 'gro'i tshogs :
zhal zas 'dod pa'i yon tan gter :
dgyes mchod chen por bzhes su gsol :
bdag cag 'khor ba thog med nas :
tha ma da ltar thug gi bar :
mi shes gti mug dbang du gyur :
nyon mongs shugs drag gnyen po chung :
bag med dbang gis dam dang 'gal :
ma gus bslab pa khyad du bsad :
le lo snyom las che ba dang :
grogs ngan rkyen gyi gzhan dbang la :
brten nas rang bzhin sdig pa dang :
bcas pa'i ltung ba char bzhin babs :
spyi dang khyad par lhag pa yi :
dam las 'gal zhing nyams pa kun :
snying nas 'gyod pas mthol lo bshags :
phyin chad legs par bsdam lags na :
'gyod bshags dang du bzhes nas kyang :
mi sgrib tshangs pa'i dngos grub stsol :
ces bshags shing yi ge brgya pa mang du bzla'o :
de nas tshogs phud tha ma la dmigs rten 'bem du bcas te bsgral mchod bya ba ni :
hU~M hU~M:
rdo rje khros ma dbyings nas bzhengs :
'khor gyi mkha' 'gro gzi brjid skyed :
las kyi d+hA ki bye ba'i tshogs :
khros 'khrugs rngams pa'i pho nya spros :
'gro ba'i bde skyid 'phrog pa'i dgra :
sangs rgyas bstan pa bshigs pa'i bgegs :
rnal 'byor byang chub bsgrub pa la :
bar du gcod pa'i dam sri'i tshogs :
khug cig phob cig rten la chings :
lha dang phrol la myos su chug :
tshe bsod sgrub mchog rnams la stims :
rnam shes chos kyi dbyings su drongs :
phung po tshogs kyi 'khor lor gtubs :
rngams brjid rol pa'i zhal du bzhes :
gzung 'dzin 'khrul pa'i rnam rtog kun :
ka dag chen po'i klong du zlog :
oM badzra b+ha ra hi kro d+hI kA li badzra kI li kI la ya sarba shA trUn big+h+nAn dzaHhU~M baM ho :
mA ra ya rbad :
ma hA mAM sa rak+ta kiM ni ri ti sarba ga Na tsakra pU dza kha kha khA hi khA hi :
zhes stob bo :
slar yang phud dang mchod gtor rgya cher phul la thugs dam skong ba ni :
raM yaM khaM:
skong ba'i gnas mchog 'og min dur khrod zhing :
rten gyi rdzas rnams rdo rje btsun mo'i tshogs :
dam tshig longs spyod 'dod yon rgyan gyi sprin :
mkha' khyab ye shes 'khor lor rdzogs par gyur :
oM AHhU~M badzra dz+nyA na kA ma gu Na s+pha ra Na khaM:
zhes pas rgya cher spel la dbyangs dang rol mo dang bcas te gyer ro :
hU~M:
chos dbyings ye shes pho brang nas :
bde gshegs badzra b+ha ra hi :
'bum phrag yangs pa'i mkha' 'gro'i tshogs :
thugs dam gnyan po dgyes par bskang :
nyer spyod mchod pas thugs dam bskang :
'dod yon rgyan gyis thugs dam bskang :
dur khrod rdzas kyis thugs dam bskang :
kun bzang rol mos thugs\u0f8e
bdud rtsi sman gyis thugs\u0f8e
dmar chen rak+tas thugs\u0f8e
rmad byung gtor mas thugs\u0f8e
longs spyod tshogs kyis thugs\u0f8e
gzhan yang rten rdzas skong rdzas dang :
sgrub rdzas mthun pa'i dam rdzas sogs :
dngos bshams yid kyis rnam sprul pas :
thugs dam chos kyi dbyings su bskang :
rnal 'byor bdag cag 'khor bcas kyi :
spyi dang khyad par lhag pa yi :
dam tshig nyams chag nyes ltung dang :
sdig sgrib thams cad zhi bar mdzod :
phyi nang gsang ba'i bar chad sol :
rtsa rlung thig le nyams pa gsos :
tshe dang bsod nams ye shes dang :
'khor slob rigs rgyud rgyas par spel :
'khor 'das kun gyi legs tshogs dang :
rlung sems snang ba dbang du sdus :
byad phur than ltas sun kha dang :
tshe 'phrang 'byung bzhi'i g.yo 'khrugs zlog :
gsang ba'i dgra gsum dbyings su non :
'jigs pa'i bdud bzhi klong du sod :
bar chad 'phrang gsum thal bar rlogs :
nye rgyu'i spyod pa'i grogs mdzad de :
'du ba gsum gyi rten 'brel sgrigs :
'bar ba gsum gyi ye shes kyis :
lhan skyes grub pa'i dngos grub stsol :
!
hU~M:
me long ye shes pho brang nas :
'gyur med rdo rje d+hA ki nI:
'bum phrag yangs pa'i mkha' 'gro'i tshogs :
thugs dam sogs /
hU~M:
mnyam nyid ye shes pho brang nas :
don grub rat+na d+hA ki nI:
'bum phrag yangs pa'i mkha' 'gro'i tshogs :
thugs dam\u0f8e
hU~M:
sor rtog ye shes pho brang nas :
sgra sgrog pad+ma d+hA ki nI:
'bum phrag yangs pa'i mkha' 'gro'i tshogs :
thugs dam\u0f8e
hU~M:
bya grub ye shes pho brang nas :
sna tshogs las kyi d+hA ki nI:
'bum phrag yangs pa'i mkha' 'gro'i tshogs :
thugs dam\u0f8e
!
hU~M:
gnas mchog pul+li ra ma nas :
thod pa'i dum bu rab gtum ma :
'bum phrag dpa' bo mkha' 'gro'i tshogs :
thugs dam sogs /
hU~M:
gnas mchog arbu ta na nas :
mche ba rnam gtsigs sna chen ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog o DI ya na nas :
kaM kA la dang 'od ldan ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog dzA lan+d+ha ra nas :
ma hA kaM ka gtum mig ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog go da wa ri nas :
su ra bI ra blo can ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog rA me shwa ra nas :
'od dpag med dang mi'u thung ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog de wI ko Ti nas :
rdo rje'i 'od can lang+ka ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog ma la ba zhes nas :
rdo rje'i sku dang shing grib ma :
'bum phrag dpa' bo mkha' 'gro'i tshogs :
thugs dam\u0f8e
!
hU~M:
gnas mchog kA ma rU pa nas :
aM ku ri dang e ra wi :
'bum phrag dpa' bo mkha' 'gro'i tshogs :
thugs dam sogs /
hU~M:
gnas mchog ko sa la ya nas :
rdo rje hU~M mdzad chang 'thung ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog tri sha ku ne nas :
dpa' bo chen po rlung shugs ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog o Ti s+d+yA nas :
rdo rje ral can 'jigs byed ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog ka ling+ka ya nas :
rab tu bzang po sh+ya ma de :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog lam+ba ka zhes nas :
rdo rje bzang po shin tu bzang :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog dam pa kany+tsi nas :
'jigs byed chen po rta rna ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog hi ma la ya nas :
mig mi bzang dang kha gA nI:
'bum phrag dpa' bo mkha' 'gro'i tshogs :
thugs dam\u0f8e
!
hU~M:
gnas mchog pre ta pu ri nas :
stobs chen 'khor lo'i shugs 'chang ma :
'bum phrag dpa' bo mkha' 'gro'i tshogs :
thugs dam sogs /
hU~M:
gnas mchog su bar+Na dwI nas :
nam snying 'khor lo'i go cha ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog sau rASh+Ta nas :
rta mgrin dpa' bo shoN+Di nI:
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog gr-i ha de ba nas :
rin chen rdo rje dum skyes ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog na ga ra ya nas :
he ru ka dang shin tu dpa':
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog sin+d+hu'i grong khyer nas :
pad+ma gar dbang stobs chen ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog ma ru tA zhes nas :
rnam par snang mdzad 'khor bsgyur ma :
'bum phrag dpa' bo mkha' 'gro'i tshogs :
thugs dam\u0f8e
hU~M:
gnas mchog ku lu tA na nas :
rdo rje sems dpa' brtson chen ma :
'bum phrag dpa' bo mkha' 'gro'i tshogs :
thugs dam\u0f8e
!
hU~M:
shar phyogs gtum drag dur khrod nas :
phra men chen mo khwa gdong ma :
'bum phrag yangs pa'i mkha' 'gro'i tshogs :
thugs dam sogs /
hU~M:
lho phyogs gad rgyangs sgrog pa nas :
phra men chen mo phag gdong ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
nub phyogs pad 'khyil dur khrod nas :
phra men chen mo khyi gdong ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
byang phyogs ca co sgrog pa nas :
phra men chen mo 'ug gdong ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
shar lho rab 'jigs dur khrod nas :
dam tshig mkha' 'gro gsher byed ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
lho nub rab gtum dur khrod nas :
dam tshig mkha' 'gro brtan byed ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
nub byang rab rgyu'i dur khrod nas :
dam tshig mkha' 'gro sreg byed ma :
'bum phrag yangs pa'i mkha' 'gro'i tshogs :
thugs dam\u0f8e
hU~M:
byang shar drag shul dur khrod nas :
dam tshig mkha' 'gro skyod byed ma :
'bum phrag yangs pa'i mkha' 'gro'i tshogs :
thugs dam\u0f8e
!
hU~M:
gzhan yang phyogs bcu dus gsum na :
bzhugs pa'i rtsa brgyud bla ma dang :
dngos grub mchog stsol yi dam lha :
phrin las mnga' bdag mkha' 'gro ma :
dbyings nas ye shes las 'jig rten :
gang 'dul skur ston bde chen gzugs :
'bum phrag yangs pa'i tshogs rnams dang :
pho rgyud mo rgyud ma ning rgyud :
mthu stobs rdzu 'phrul bsam mi khyab :
legs nyes stangs 'dzin bstan pa skyong :
rdo rje'i srung ma rgya mtshor bcas :
thugs dam gnyan po dgyes par bskang :
nyer spyod mchod pas thugs dam bskang :
'dod yon rgyan gyis thugs dam bskang :
dur khrod rdzas kyis thugs dam bskang :
kun bzang rol mos thugs dam bskang :
bdud rtsi sman gyis thugs dam bskang :
dmar chen rak+tas thugs dam bskang :
rmad byung gtor mas thugs dam bskang :
longs spyod tshogs kyis thugs dam bskang :
gzhan yang rten rdzas skong rdzas dang :
sgrub rdzas mthun pa'i dam rdzas sogs :
dngos bshams yid kyis rnam sprul pas :
thugs dam chos kyi dbyings su bskang :
rnal 'byor bdag cag 'khor bcas kyi :
spyi dang khyad par lhag pa yi :
dam tshig nyams chag nyes ltung dang :
sdig sgrib thams cad zhi bar mdzod :
phyi nang gsang ba'i bar chad sol :
rtsa rlung thig le nyams pa gsos :
tshe dang bsod nams ye shes dang :
'khor slob rigs rgyud rgyas par spel :
'khor 'das kun gyi legs tshogs dang :
rlung sems snang ba dbang du sdus :
byad phur than ltas sun kha dang :
tshe 'phrang 'byung bzhi'i g.yo 'khrugs zlog :
gsang ba'i dgra gsum dbyings su non :
'jigs pa'i bdud bzhi klong du sod :
bar chad 'phrang gsum thal bar rlogs :
nye rgyu'i spyod pa'i grogs mdzad de :
'du ba gsum gyi rten 'brel sgrigs :
'bar ba gsum gyi ye shes kyis :
lhan skyes grub pa'i dngos grub stsol :
hU~M hrI:
bskang ngo gsol lo mchod do thugs dam bskang :
dus gsum rtsa brgyud bla ma'i thugs dam bskang :
yi dam dkyil 'khor rgya mtsho'i thugs dam bskang :
dbyings yum rdo rje phag mo'i thugs dam bskang :
bde chen rdo rje mkha' 'gro'i thugs dam bskang :
don grub rin chen mkha' 'gro'i thugs dam bskang :
sgra sgrog pad+ma mkha' 'gro'i thugs dam bskang :
sna tshogs las kyi mkha' 'gro'i thugs dam bskang :
zhing skyes dpa' bo dpa' mo'i thugs dam bskang :
las mdzad phra men mkha' 'gro'i thugs dam bskang :
gang 'dul dam tshig mkha' 'gro'i thugs dam bskang :
'bum phrag dpa' bo mkha' 'gro'i thugs dam bskang :
rgyud gsum chos srung rgya mtsho'i thugs dam bskang :
snang srid dag pa rab 'byams thugs dam bskang :
snod bcud rgyal ba'i dkyil 'khor thugs dam bskang :
nyer spyod kun bzang rol mos thugs dam bskang :
'dod yon bde chen rgyan gyis thugs dam bskang :
dur khrod gsang ba'i mchod pas thugs dam bskang :
sbyor sgrol brtul zhugs mchog gis thugs dam bskang :
rtsa brgyad stong sbyar bdud rtsis thugs dam bskang :
dmar chen rak+ta'i rgya mtshos thugs dam bskang :
rmad byung sha khrag gtor mas thugs dam bskang :
zag med 'dod 'byung tshogs kyis thugs dam bskang :
rang byung 'od gsal zhun mes thugs dam bskang :
gzhan yang mchod rdzas skong rdzas sgrub pa'i rdzas :
ma tshang med pa'i mchod sprin rgya mtsho 'dis :
thugs dam gnyan po chos kyi dbyings su bskang :
bdag cag dam tshig nyams chag bzod par bzhes :
nad rims gdon bgegs mi mthun bar chad sol :
tshe bsod dpal 'byor 'khor slob snyan grags spel :
rdo rje gsang mchog lam gyi grogs mdzad nas :
mchog thun dngos grub ma lus bstsal du gsol :
zhes bskang zhing yi ge brgya pa dzapa? tu bzla :
de rnams ni phyi nang gsang ba mchog gi mchod pas spyir bskang ba 'o :
!
de nas bye brag tu skong ba bya bar 'dod na drug ste :
dang po rdo rje mkha' 'gro chu'i skong ba ni :
dkyil 'khor gyi phyogs bzhi dbus dang lnga'am :
dbus su rin po che'i bum pa btsa' ba dang nag po med pa rgyun 'bab kyi chus sum gnyis tsam dgang :
bdud rtsi chen po'ang btab :
kha shing lo gsar pas brgyan :
rang gi mdun du chu gtsang dang bdud rtsi sbyar ba bshams la :
thog mar lha bskyed pa ni :
hU~M:
rang byung ye shes phyag rgya'i 'phrul :
bum pa lha yi gzhal med khang :
bdud rtsi'i rgya mtsho 'khyil ba'i dbus :
bcom ldan rdo rje khros ma nag :
rigs bzhi dpa' bo dpa' mo'i tshogs :
las dang dam tshig mkha' 'gro sogs :
'bum phrag yangs pa'i tshogs kyis bskor :
zhal phyag rgyan dang cha lugs rdzogs :
snang stong bde chen sgyu ma'i sku'i :
gnas gsum yi ge'i 'od zer gyis :
'og min gnas yul dur khrod nas :
ye shes spyan drangs dbyer med bsam :
spyan 'dren dang mchod bstod rgyas bsdus ci rigs pa bya :
thugs dam bskul bar mos la :
oM badzra b+ha ra hi kro d+hI kA li ha ri ni sa A be sha ya d+hA ka d+hA ki nI sarba sid+d+hi hU~M hU~M:
zhes bzla :
de nas rang gi mdun gyi chu bum pa'i nang du 'bul la :
hU~M:
stong gsum 'jig rten thams cad kyi :
rlan gsher chu yi dngos po kun :
ngo bo rdo rje mA ma kI:
rang bzhin badzra d+hA ki nI:
rnam pa bdud rtsi'i rgya mtsho che :
phra rab rdul gyi zegs ma rer :
yid bzhin 'dod 'byung longs spyod gter :
bla na med pa'i mchod pa 'dis :
rdo rje phag mo'i thugs dam bskang :
'khor gyi mkha' 'gro dgyes par rol :
rnal 'byor bdag cag 'khor bcas kyi :
dam tshig nyams chag zhi bar mdzod :
nad rims 'byung bzhi'i g.yo 'khrugs zlog :
tshe bsod 'khor slob brgyud 'dzin spel :
dgra bgegs 'byung po'i 'tshe ba chod :
nye rgyu'i spyod pa'i grogs mdzad nas :
rtsa rlung thig le'i bar chad sol :
zhu bde mi rtog ye shes skyed :
mchog thun dngos grub ma lus stsol :
ces bskang :
sngags kyi mthar :
oM baM badzra mA ma kI dza la a mr-ita pU dza sa ma ya ho :
zhes btags la brgya rtsa sogs kyis 'bul :
skabs su :
bdag cag dpon slob yon mchod 'khor dang bcas pa'i nad gdon sdig sgrib dam tshig nyams chag thams cad shAn+tiM ku ru swA hA:
bye brag yams rims zhi bar 'dod na :
me tog dmar po ku sha'i myu gu can gyi chu dang bcas lha tshogs rnams kyi gtsug gtor du phul bar mos la :
sarba dz+wa ra pra sha ma na swA hA:
dus 'khrugs zhi bar 'dod na :
klu shing 'o ma'i chu dang bcas pa phul la :
sarba byA d+hi shAn+tiM ku ru swA hA:
tshe spel bar 'dod na :
me tog ser po dUrba'i myu gu dri bzang gi chu dang bcas 'phul la :
badzra A yu She swA hA:
ye shes rgyas par 'dod na :
ba lang gi sha dang mngar ba'i shing bdud rtsi chen po'i chu dang bcas phul la :
ma hA su kha dz+nyA na puSh+TiM oM:
zhes spel lo :
de ni las kyi bye brag go :
ting nge 'dzin ni :
de ltar phul pas lha tshogs thams cad zag med kyi bde bas dgyes :
las dang mthun pa'i 'od zer 'phros pas so so'i las rab 'byams thogs med du 'grub par bsam mo :
mthar mchod cing bstod la nongs pa bshags :
sarba d+hA ki nI At+ma ko dzaHhU~M baM ho :
bum pa'i ye shes pa rang la thim zhing :
dam tshig pa 'od du zhu ba las chu rdo rje phag mo mA ma kI bde ba chen po'i rang bzhin du 'khyil bar bsam la rang gzhan gyis 'thor 'thung nye reg la sogs bya ba dang :
gnas dang rten la gtor bas dam tshig nyams chag gi skyon sogs mi mthun pa thams cad zhi ba dang :
tshe dang bde chen rgyas par 'gyur ro :
rgyun du chu'i mchod pa ma chag par nyams su blangs na bar chad thams cad zhi zhing srung ba'i mchog go :
de ni rdo rje mkha' 'gro ma'i chu'i skong ba'o :
!
gnyis pa rin chen mkha' 'gro sa'i skong ba ni :
rin po che dang sman sna sogs sbyar ba'i sa spyin gtsang ma bdud rtsi chen pos bran la sAts+tsha kha dog lnga ldan brgya rtsa sogs btab la rab tu gnas pa dkyil 'khor gyi dbus dang phyogs bzhir bzhag :
oM AHhU~M:
stong pa'i ngang las skad cig gis :
rin chen las grub chos sku'i rten :
rdul phran snyed kyi zhing bkod par :
'dod pa'i yon tan sprin phung 'phro :
dam tshig nyams chag sbyong ba dang :
lha tshogs dgyes skong nus ldan gyur :
oM AHhU~M sarba d+harma kA ya badzra s+pha ra Na khaM:
zhes byin gyis brlabs la 'bul ba ni :
hU~M:
stong gsum 'jig rten rab 'byams kyi :
sra zhing brtan pa'i dngos po kun :
ngo bo mi 'gyur sangs rgyas spyan :
rang bzhin rin chen d+hA ki nI:
rnam pa bde gshegs chos sku'i rten :
yangs shing rgya che 'od zer 'phro :
phra rab rdul gyi grangs snyed kun :
dag pa'i zhing gi rten brten pa :
longs spyod bkod pa khyad 'phags pa :
ngo mtshar chen po'i mchod pa 'dis :
rdo rje phag mo'i thugs dam bskang :
'khor gyi mkha' 'gro sogs dang :
sngags kyi mthar :
oM AHhU~M laM badzra lo tsa nI d+harma kA ya sa ma ya pU dza ho :
zhes ci mang dbul :
skabs su spel tshig sbyar :
khyad par dam tshig nyams chag skong ba dang dam grib sel ba la sAts+tsha dkar po gtso bor 'bul zhing :
laM badzra sa ma ya shud+d+he a a :
bdag cag gi dam tshig nyams chag nyes ltung dri ma'i tshogs thams cad shAn+tiM ku ru swA hA:
zhes spel tshig dang bcas te dbul :
de bzhin du tshe bsring ba la sAts+tsha ser po dang :
oM badzra a yu She swA hA:
dge 'dun sogs dbang du bya ba la sAts+tsha dmar po dang :
hrIHsarba kA ma wA shaM ku ru ho :
dgra bgegs tshar gcad pa la sAts+tsha nag po dang :
sarba shA trUn mA ra ya rbad phaT:
mchog gi don du sAts+tsha mthing ga dang :
ma hA su kha dz+nyA na sid+d+hi hU~M hU~M:
zhes brjod cing so so'i kha dog dang mthun pa'i me tog 'thor :
ting nge 'dzin ni :
lha tshogs rnams mchog tu dgyes pa'i 'od zer las dang mthun pa mkha' khyab tu 'phros pas so so'i las rab 'byams thogs med du 'grub :
khyad par sdig sgrib nyes ltung dam tshig nyams chag thams cad dang :
nyams pa dang 'grogs pa la sogs pa'i grib mas mkha' 'gro ma khros 'khrugs mi dgyes pa'i skyon dag par bsam :
spro na mkha' 'gro ma'i smre~X bsha~Xgs kyang bya'o :
mthar mchod bstod bya :
mkha' 'gro ma'i dkyil 'khor las gnyis pa mched :
sAts+tsha la thim pas sAts+tsha mkha' 'gro ma'i rdul phra rab tu gyur par bsam la spyi bor bzhag cing yi ge brgya pa bzlas pas de las bdud rtsi'i rgyun byung :
rang gi spyi bo nas zhugs :
dam tshig nyams chag nyes ltung dri ma'i tshogs thams cad lhag med du byang :
tshe bsod dpal 'byor nyams rtogs kyi yon tan rgyas par bsam la :
oM laM lo tsa nI d+harma kA ya badzra b+ha ra hi sarba d+hA ki nI badzra sa ma ya shud+d+he sid+d+hi sid+d+hi ku ru hU~M:
zhes brjod cing lha rang la bstim :
nyams pa chen po'i skyon byung ba dang :
nad 'tshe sogs mang na rang gi skra sen sogs tshul bzhin du bsregs shing sbyangs pas sAts+tsha btab ste 'bul ba'ang man ngag go :
'di ni dam tshig nyams chag dang grib sel dang tshe bsring ba la mchog tu bsngags so :
de ni rin chen mkha' 'gro ma'i sa'i skong ba'o :
!
gsum pa pad+ma mkha' 'gro ma'i me'i skong ba ni :
dkyil 'khor gyi dbus dang phyogs bzhir las so so dang mthun pa'i thab 'du bya ba'am :
las mthun gyi shing bu brtsig :
yang mdun kho nar las thams cad pa'i thab bam bud shing brtsigs pa dang :
rang gi mdun du bsreg rdzas dgang blug sogs 'du byas la :
oM AHhU~M:
stong pa'i ngang las bsreg bya'i rdzas :
ngo bo bdud rtsi'i rang bzhin la :
rnam pa so so'i mtshan nyid rdzogs :
byed las lha tshogs dgyes skong gyur :
oM AHhU~M badzra a mr-ita dz+nyA na pU dza s+pha ra Na khaM:
zhes pas brlab :
thab la bdud rtsis bsang sbyang :
hU~M:
skye med dbyings kyi thab khung du :
rig pa rdo rje'i me 'od 'bar :
de dbus rdo rje khros ma nag :
rigs bzhi dpa' bo yab yum dang :
las dang dam tshig d+hA ki nI:
'bum phrag mkha' 'gro'i tshogs dang bcas :
bde chen ye shes rab 'bar ba'i :
dgyes pa chen po'i 'od zer gyis :
ye shes spyan drangs dbyer med bsam :
spyan 'dren mchod bstod sogs bya :
oM dz+nyA na d+hA ki nI kro d+hI kA li ha ri ni sa A be sha ya sarba d+hA ka d+hA ki nI dz+nyA na dz+wa la sid+d+hi sid+d+hi hU~M hU~M:
zhes bzla :
de nas dgang blug mar khu dang bdud rtsi bsres pas bkang la :
hU~M:
thabs dang shes rab zung 'jug pa'i :
rdo rje'i dgang blug bde ba ches :
ye shes bdud rtsi'i char chen phab :
mkha' 'gro'i lha tshogs dgyes gyur cig :
sngags kyi mthar ma hA dz+nyA nA a mr-ita sarba pU dza ho :
zhes ci rigs pa dang :
las mthun gyi yam shing 'bul :
de nas bsreg rdzas rnams phul la :
hU~M:
stong gsum 'jig rten rab 'byams kyi :
tsha zhing sreg pa'i dngos po kun :
ngo bo bde chen gos dkar mo :
rang bzhin pad+ma d+hA ki nI:
rnam pa 'bar ba chen po'i 'od :
lha yi zhal dang gnyis med par :
bsreg rdzas bdud rtsi'i 'dod yon che :
yul dang dbang po gnyis med pa'i :
bde ba chen po'i longs spyod kyis :
rdo rje phag mo'i thugs dam bskang :
'khor gyi mkha' 'gro sogs dang sngags kyi mthar :
oM AHhU~M pAM paN+Da ra bA si nI ma hA dz+nyA na a mr-ita sarba pU dza ho :
zhes dbul :
rnal 'byor pa bdag cag 'khor dang bcas pa'i nad gdon sdig sgrib dam tshig nyams chag ma dang mkha' 'gro 'khrugs pa sogs mi mthun pa'i phyogs thams cad shAn+tiM ku ru swA hA:
tshe bsod dpal 'byor ye shes thams cad puSh+TiM ku ru oM:
bye brag bgegs zhi ba la yungs dkar dang :
sarba big+h+nAn shAn+tiM ku ru swA hA:
nad zhi ba la sman sna dang :
sarba ro ga shAn+tiM ku ru swA hA:
tshe rgyas pa la dUrba sbrang rtsir bcas pa dang :
badzra A yu She swA hA:
bsod nams rgyas pa la zas mchog dang :
ma hA puN+ye puSh+TiM ku ru oM:
ye shes dbang du bsdu ba la sbrang rtsi a mr-itas sbags pa dang :
sarba gu ru d+he wa d+hA ki nI tsit+ta hrIM hrIM dza :
'jig rten dbang du bsdu ba la me tog dmar po myos byed kyis sbags pa dang :
sarba lo ka wA shaM ku ru ho :
dgra tshar gcod pa la dug khrag gi gtor ma dang :
sarba shA trUn mA ra ya phaTa?:
bgegs tshar gcod pa la yungs dkar dug khrag gis sbags pa dang :
sarba big+h+nAn uts+tsha Ta ya phaT:
mchog gi dngos grub kyi ched du ba lang gi sha bdud rtsi chen pos sbags pa dang :
ma hA su kha dz+nyA na dz+wa la puSh+TiM ku ru ku ru oM:
zhes spel la phul :
de dag gi tshe ting nge 'dzin ni :
mkha' 'gro'i lha tshogs rnams zag med bde bas dgyes :
ye shes kyi me dang bcas pa'i las mthun gyi 'od zer 'phros pas mchog dang thun mong gi las thams cad lhun gyis grub par bsam :
mchod bstod nongs bshags bya :
sarba DA ki nI At+ma ko dzaHhU~M baM hoH
thab kyi ye shes pa rang la thim :
dam tshig pa 'bar ba'i rnam par bsam mo :
de ni pad+ma mkha' 'gro'i me'i skong ba'o :
!
bzhi pa las kyi mkha' 'gro'i rlung gi skong ba ni :
dkyil 'khor gyi dbus dang phyogs bzhir spos snod me dang bcas pa bzhag :
sbyar ba'i spos bsreg :
de'ang dbus su sha chen dang byang sems dkar po :
ga pur :
shar du rta sha dang dri chu :
dzA ti :
lhor khyi'i sha dang dri chen :
ka ko la :
nub tu ba lang gi sha dang byang sems dmar po :
ru rta :
li shi :
byang du glang po che'i sha dang klad pa :
shu dag nag po :
thams cad la cu gang dang sin+d+hu ra :
gur gum :
tsan+dan dkar dmar :
gu gul dkar nag :
gla rtsi sogs dri'i rdzas :
la phug rnams sbyar ro :
de nas byin gyis brlab pa ni :
hU~M:
ye shes rang bzhin khyad par spos :
kha dog dri bsung phun sum tshogs :
'dod pa'i yon tan char 'beb pas :
lha tshogs thugs dam bskul bar gyur :
oM AHhU~M badzra ma hA su kha d+hU pe pU dza s+pha ra Na khaM:
de nas rlung g.yab kyis phyogs so so nas g.yob cing :
hU~M:
'jig rten rab 'byams thams cad kyi :
yang zhing g.yo ba'i dngos po kun :
ngo bo kun khyab dam tshig sgrol :
rang bzhin karma d+hA ki nI:
rnam pa ye shes shugs kyi rlung :
bde chen bdug pa'i dam tshig dang :
mnyam sbyor mkha' khyab 'phro ba'i sprin :
'dod yon rgya mtsho'i char 'beb pas :
rdo rje phag mo'i thugs dam bskang :
'khor gyi mkha' 'gro sogs :
sngags kyi mthar :
oM AHhU~M tAM badzra ra ti ma hA su kha d+hU pe pU dza sa ma ya ho :
zhes dang :
rnal 'byor pa bdag cag 'khor dang bcas pa'i dam tshig nyams chag nyes ltung nad gdon sdig sgrib mi mthun pa'i phyogs thams cad d+hU paM shud+d+he sho d+ha ya swA hA:
tshe bsod dpal 'byor bde ba chen po'i ye shes thams cad d+hU paM b+han+d+ha naM ku ru oM:
zhes spel tshig kyang sbyar :
las so sor zhi ba la shel dkar po :
ga pur :
spos dkar :
mkhan dkar sogs shar gyi rdzas dang lhan cig tu bsregs la :
sarba pA paM duHkha shAn+tiM ku ru swA hA:
rgyas par spos shel :
a gar ser po :
gi waM:
mkhan ser sogs lho'i rdzas dang bcas bsreg :
sarba A yur puN+ye bar+d+ha naM puSh+TiM ku ru oM:
dbang la bye ru :
nA gi :
tong kun :
sih+la sogs nub rdzas dang bcas bsreg :
sarba dz+nyA na lo ka wA shaM ma na ya oM:
drag po la pha lam :
mu zi nag po :
a gar nag po :
btsan dug sogs byang rdzas dang bcas bsreg :
sarba shA trUn big+h+nAn ta ka ha na da ha pa tsa phaTa?:
mchog la :
tshul bzhin du bsgrubs pa'i bdud rtsi chen po dang :
rtag tu ngu :
bla ma yab yum gyi byang sems :
shin kun :
bya rgod kyi sha :
gla rtsi sogs dbus kyi spos dang sbyar la :
sarba ma hA su kha dz+nyA na e A ral+li hrIM hrIM pheM pheM:
zhes phul bas las so so 'grub cing mkha' 'gros bde ba chen po'i ye shes 'beb pas mchog gi dngos grub thob par 'gyur ro :
ting nge 'dzin ni :
de ltar dgyes mchod phul bas mkha' 'gro'i lha tshogs rnams bde ba chen pos mchog tu dgyes pa'i 'od zer bdug pa'i sprin dang ro gcig tu gyur pas kun tu khyab :
las dang ye shes kyi dngos grub gang 'dod pa 'grub par bsam :
mthar mchod bstod nongs pa bshags :
lha rnams las 'od zer 'phros pa bdug pa'i sprin dang ro gcig par gyur :
rang nyid la bsang bdug byas pas ye shes kyi byin rlabs rgyud la zhugs :
dam tshig nyams chag grib dang mi gtsang ba thams cad dag :
ye shes dang rig pa'i rtsal kha rgyas shing bde ba chen po 'phel :
las thams cad la thogs pa med pa'i nus pa dang ldan par bsam mo :
'di ni grib sel dang :
las myur du 'grub pa la'ang khyad par du 'phags :
'go ba'i rims dang nad kyis mi tshugs :
mkha' 'gro'i byin rlabs rang bzhin gyis 'bebs par 'gyur ro :
de ni karma mkha' 'gro ma'i rlung gi skong ba'o :
!
lnga pa rdo rje phag mo mar me'i skong ba ni :
tshil dang zhun mar sbyar ba'i mar me a mr-itas sbags pa brgya rtsa sogs kyis dkyil 'khor gyi dbus dang mtha' bskor :
oM AHhU~M:
stong gsum dbyings kyi kong bu ru :
srid gsum ye shes mar me sbar :
rigs drug 'khor ba'i mun sel zhing :
'od gsal snang ba rgyas par gyur :
oM ma hA dz+nyA na A lo ke badzra s+pha ra Na khaM:
zhes spel :
hU~M:
snod bcud 'jig rten rab 'byams kyi :
snang ba'i dngos po thams cad kun :
ngo bo 'od gsal dbyings phyug ma :
rang bzhin badzra b+ha ra hi :
rnam pa snang gsal rin chen phreng :
'od kyi bye brag mtha' yas pas :
'khor 'das kun gyi mun pa sel :
ye shes snang ba lam me ba :
'gro ba'i mar me ye shes sgron :
gzi brjid chen po'i mchod pa'i sprin :
'dod yon rgya mtsho'i gter chen pos :
rdo rje phag mo'i thugs dam bskang :
'khor gyi mkha' 'gro sogs :
sngags mthar :
oM AHhU~M baM badzra b+ha ra hi dz+nyA na A lo ke sarba pU dza sa ma ye ho :
rnal 'byor pa bdag cag 'khor dang bcas pa'i rtog sgrib nyams chag thams cad shAn+tiM ku ru swA hA:
bde chen ye shes kyi snang ba thams cad puSh+TiM ku ru oM:
zhes spel tshig bcas 'bul :
las so sor shar gyi mar me la dmigs te :
sarba pA paM shAn+tiM ku ru swA hA:
lho la dmigs te :
sarba dz+nyA na puSh+TiM ku ru oM:
nub la dmigs te :
ma hA su kha wA shaM ku ru ho :
byang la dmigs te :
sarba kle sha da ha da ha phaTa?:
ces mchog gi las bzhi'i spel tshig dang :
dbus la :
ma hA su kha dz+nyA na d+hA tu puSh+TiM ku ru oM:
zhes de kho na nyid kyi ye shes rgyas par bsam mo :
khyad par mar me'i skong bas dam tshig nyams chag sbyong ba la bsngags pas :
rnal 'byor pa rig pa hur phyung :
gzengs bstod la :
oM baM badzra b+ha ra hi kro d+hI kA li ha ri ni sa A be sha ya sarba d+hA ka d+hA ki nI ru lu ru lu hU~M b+h+yo hU~M:
zhes dzapa? dbyangs su gyer zhing phung po rten gyi skong ba ni :
hU~M:
bde chen 'khor lo'i kong bu ru :
snang ba sna tshogs mar khus gtams :
dga' ba'i ye shes sdong bu btsugs :
chos kun stong pa'i mar me sbar :
snang stong zung 'jug mchod sprin 'dis :
rtsa brgyud bla ma yi dam lha :
rdo rje phag mo rigs bzhi'i yum :
gnas yul dpa' bo rnal 'byor ma :
'bum phrag yangs pa'i tshom bur bcas :
mkha' 'gro rab 'byams thugs dam bskang :
bum dbang dam tshig nyams chag bshags :
lus dang rtsa yi sgrib pa sbyongs :
gzi brjid chen pos byin phob la :
rdo rje'i sku yi dbang mchog skur :
rnam smin rig 'dzin 'grub pa dang :
sprul pa'i sku ru byin gyis rlobs :
ma hA kA ya dz+nyA na dI pe sarba sa ma ya pU dza ho :
hU~M:
longs spyod 'khor lo'i kong bu ru :
rmi lam sgyu ma'i mar khus gtams :
mchog dga'i ye shes sdong bu btsugs :
shin tu stong pa'i mar me sbar :
grags stong zung 'jug mchod sprin 'dis :
rtsa brgyud bla ma yi dam lha :
rdo rje phag mo rigs bzhi'i yum :
gnas yul dpa' bo rnal 'byor ma :
'bum phrag yangs pa'i tshom bur bcas :
mkha' 'gro rab 'byams thugs dam bskang :
gsang dbang dam tshig nyams chag bshags :
ngag dang rlung gi sgrib pa sbyongs :
nus pa sngags kyi byin phob la :
gsung gi rdo rje'i dbang mchog skur :
tshe dbang rig 'dzin 'grub pa dang :
longs spyod rdzogs skur byin gyis rlobs :
ma hA wA ka dz+nyA na dI pe sarba sa ma ya pU dza ho :
hU~M:
chos kyi 'khor lo'i kong bu ru :
rtog med nyams kyi mar khus gtams :
khyad par dga' ba'i sdong bu btsugs :
stong pa chen po'i mar me sbar :
rig stong zung 'jug snang ba 'dis :
rtsa brgyud bla ma yi dam lha :
rdo rje phag mo rigs bzhi'i yum :
gnas yul dpa' bo rnal 'byor ma :
'bum phrag yangs pa'i tshom bur bcas :
mkha' 'gro rab 'byams thugs dam bskang :
sher dbang dam tshig nyams chag bshags :
yid dang thig le'i sgrib pa sbyongs :
'od gsal chen po'i byin phob la :
thugs kyi rdo rje'i dbang mchog skur :
phyag rgya'i rig 'dzin 'grub pa dang :
chos kyi sku ru byin gyis rlobs :
ma hA tsit+ta dz+nyA na dI pe sarba sa ma ya pU dza ho :
hU~M:
sprul pa'i 'khor lo'i kong bu ru :
snyoms 'jug bde ba'i mar khus gtams :
lhan skyes dga' ba'i sdong bu btsugs :
rab tu stong pa'i mar me sbar :
dbyings rig zung 'jug snang ba 'dis :
rtsa brgyud bla ma yi dam lha :
rdo rje phag mo rigs bzhi'i yum :
gnas yul dpa' bo rnal 'byor ma :
'bum phrag yangs pa'i tshom bur bcas :
mkha' 'gro rab 'byams thugs dam bskang :
tshig dbang dam tshig nyams chag bshags :
kun gzhi shes bya'i sgrib pa sbyongs :
rnam kun mchog ldan byin phob la :
ye shes rdo rje'i dbang mchog skur :
lhun grub rig 'dzin thob pa dang :
bde chen sku ru byin gyis rlobs :
ma hA su kha dz+nyA na dI pe sarba sa ma ya pU dza ho :
zhes bskang zhing bshags pas :
bla ma yi dam mkha' 'gro'i dkyil 'khor thams cad mchog tu dgyes :
thugs ka nas ye shes kyi 'od zer bsam gyis mi khyab pa byung :
mar me la thim :
de las 'od zer mkha' khyab tu 'phros :
bdag dang sems can thams cad kyi rtog sgrib nyams chag rgyu dang bcas pa sbyangs :
las dang ye shes kyi dngos grub thams cad thob :
'od gsal gyi dgongs pa mkha' khyab tu shar bar bsam la mar me snying gar bskor zhing :
oM badzra dz+nyA na ma hA su kha dI pe sid+d+hi sid+d+hi hU~M:
a a a :
zhes dgongs pa bskyang :
de nas mar me smin mtshams su btegs la gsang ba chen po'i smon lam 'di rtse gcig tu gdab par bya'o :
ho :
dur khrod gsang mchog mkha' 'gro'i dkyil 'khor du :
bdag cag rdo rje'i rnal 'byor tshogs rnams kyis :
'od gsal mar me'i mchod sprin 'di phul bas :
sku dang ye shes dbyer med 'grub par shog :
dkyil 'khor khyab bdag rdo rje slob dpon dang :
tshom bu gcig tu 'dus pa'i mched lcam rnams :
dam tshig nyams chag nyes pa kun byang nas :
byang chub bar du mi 'bral 'grogs par shog :
nam zhig tshe 'di'i snang ba nub pa'i tshe :
'chi kha bar do'i 'khrul pa'i mun pa kun :
ye shes sgron me'i snang bas rab bsal nas :
rang rig 'od gsal rang ngo 'phrod par shog :
zhe sdang gzung 'dzin las kyi gzhan dbang gis :
tsha grang dmyal ba'i mun pa 'char srid na :
me long ye shes gsal ba'i 'od phyungs la :
rdo rje'i rigs kyi sa la dbugs phyungs shig :
'dod chags gzung 'dzin las kyi gzhan dbang gis :
bkres skom yi dwags mun pa 'char srid na :
sor rtog ye shes gsal ba'i 'od phyungs la :
pad+ma'i rigs kyi sa la dbugs phyungs shig :
gti mug gzung 'dzin las kyi gzhan dbang gis :
blun rmongs dud 'gro'i mun pa 'char srid na :
chos dbyings ye shes gsal ba'i 'od phyungs la :
bde gshegs rigs kyi sa la dbugs phyungs shig :
phrag dog gzung 'dzin las kyi gzhan dbang gis :
'thab rtsod lha min mun pa 'char srid na :
bya grub ye shes gsal ba'i 'od phyungs la :
las kyi rigs kyi sa la dbugs phyungs shig :
nga rgyal gzung 'dzin las kyi gzhan dbang gis :
'pho ltung lha yi mun pa 'char srid na :
mnyam nyid ye shes gsal ba'i 'od phyungs la :
rin chen rigs kyi sa la dbugs phyungs shig :
the tshom gzung 'dzin las kyi gzhan dbang gis :
brel phongs mi yi mun pa 'char srid na :
bde chen ye shes gsal ba'i 'od phyungs la :
dbyer med rigs kyi sa la dbugs phyungs shig :
khams gsum 'khor ba'i mun pa stug po las :
ye shes mar me'i snang bas shul mtshon te :
'brel tshad rdo rje'i mched dang lcam dral rnams :
bla ma yi dam d+hA ki'i byin rlabs kyis :
stong nyid mkha' 'gro'i tshogs kyis mdun nas bsus :
bde chen dpa' bo'i tshogs kyis mtha' rten te :
yid 'phrog snyan pa'i glu dang mchod sprin bcas :
mkha' spyod dag pa'i zhing du dbugs phyungs shig :
der ni rdo rje btsun mo'i zhal mthong zhing :
rnal 'byor dbang phyug tshogs dang lhan cig tu :
rig 'dzin rnam bzhi'i go 'phang la brten nas :
bde chen sku gsung thugs su 'grub par shog :
ces rtse gcig tu smon lam btab pas tshom bu gcig tu 'dus pa thams cad mkha' spyod kyi gnas su phyir mi ldog pa'i sa la dbugs phyin par 'gyur ro :
de ni rdo rje phag mo'i mar me'i skong ba mthar thug pa'o :
!
drug pa mkha' 'gro yongs rdzogs mdos kyis skong ba ni gzhan du shes par bya'o :
!
de lta bu'i khyad par gyi skong ba rnams dkyus gcig tu byed na thog ma nas so so'i skong rdzas sogs dgos pa'i yo byad thams cad legs par 'du byas la mthar chags su gtang :
so so khol 'don du byas kyang chog :
rgyun gyi phrin las nar ma sogs la phyi nang gsang ba mchog gi mchod pas spyir skong ba tsam byas kyang rung :
'on kyang mar me'i skong ba ni rnam pa kun tu gces so :
de nas slar yang mchod pa rgya chen po dang bcas brkyang phyag 'tshal zhing ye shes mkha~X' 'gro~X'i smre~X bshaga~Xs kyang bya'o :
mthar don dam spros med rig pa 'od gsal gyi ngang du mnyam par bzhag ste don gyi skong bshags tshig gis gsal 'debs pa ni :
hU~M:
dngos po stong nyid chos sku'i klong du bskang :
snang ba 'od gsal longs sku'i klong du bskang :
rig rtsal 'gag med sprul sku'i klong du bskang :
'khor ba'i bag chags mya ngan 'das par bskang :
sdug bsngal thams cad bde ba chen por bskang :
gzung 'dzin rnam rtog spros bral klong du bskang :
kun rdzob don dam skye med klong du bskang :
lha dang rtog pa ro mnyam chen por bskang :
yul dang dbang po gnyis med ngang du bskang :
bskang du med de rdzogs pa chen por bskang :
mchod du med de bde chen rol pas mchod :
sbyor du med de ka dag dbyings su sbyor :
sgrol du med de lhun grub thig ler bsgral :
ye sbyor ye sgrol don gyi dgyes mchod 'bul :
bum dbang nyams chag snang stong sgyu mar bshags :
rtsa rlung nyams chag gsal stong thig ler zlum :
'pho ba'i nyams chag lhan skyes dbyings su stim :
rtog pa'i nyams chag rig stong blo 'das ngang :
bskang dang bshags bya bshags yul mtha' las 'das :
ma bcos spros med klong du dag gyur cig :
sa ma ya shud+d+he a a a :
zhes dgongs pa bskyang ngo :
de ni mthar thug don gyi skong bshags so :
de nas rnal 'byor pa rnams nang gi tshogs la rol pa ni :
rdo rje slob dpon nas gzung thabs shes kyi rdzas rim par stob la :
ho :
rdo rje rnal 'byor mched dang lcam dral rnams :
thabs dang shes rab 'dod yon mchod pa'i tshogs :
spang len mnyam pa'i brtul zhugs chen po yis :
bde chen ro gcig ngang du bzhes su gsol :
a la la ho :
zhes brjod :
sgrub pa po rnams kyis :
ho :
ye shes mkha' 'gro'i dam tshig bla na med :
sha lnga bdud rtsi rigs lnga ye shes lnga :
zag med bdud rtsi'i tshogs kyi longs spyod mchog :
phung khams skye mched lha tshogs mchod phyir blangs :
a ho :
ma hA su kha a la la ho :
zhes blangs la nang gi sbyin sreg gis rol :
lhag ma rnams gsog 'jog med par bsdus la ma da na dang bcas te snod du blugs la bzhag go :
de nas lhag ma'i cho ga la :
dang po tshogs phud cha bzhi pas mchod pa ni :
bdud rtsis bran la :
oM AHhU~M sarba pany+tsa a mr-ita hU~M ha ho hrI:
hU~M hU~M:
bcom ldan rdo rje phag mo ni :
bzhugs ni chos kyi dbyings na bzhugs :
sgrub mchog rjes su 'dzin pa'i phyir :
rnam 'phrul mkha' la sprin ltar gtibs :
lhag phud mchod pa 'di bzhes la :
thugs rje thugs dam ma g.yel bar :
rnal 'byor bdag cag 'khor bcas kyi :
nad dang rims dang bar chad srungs :
dam tshig nyams chag zhi bar mdzod :
phyi nang mkha' 'gro'i sun ma dang :
'byung bzhi 'jigs pa'i g.yo 'khrugs zlog :
tshe bsod bde chen ye shes spel :
legs tshogs thams cad dbang du sdus :
nyams pa'i dgra bgegs tshar chod la :
mchog thun las bzhi'i dngos grub stsol :
oM badzra b+ha ra hi sarba d+hA ki nI ba liM ta khA hi :
hU~M:
bde chen rdo rje mkha' 'gro ma :
bzhugs ni me long dbyings na bzhugs :
sgrub mchog rjes su 'dzin sogs /
oM badzra sarba d+hA ki nI ba liM ta khA hi :
hU~M:
don grub rin chen mkha' 'gro ma :
bzhugs ni mnyam nyid dbyings na bzhugs :
sgrub mchog sogs /
oM rat+na sarba d+hA ki nI ba liM ta khA hi :
hU~M:
sgra sgrog pad+ma mkha' 'gro ma :
bzhugs ni sor rtog dbyings na bzhugs :
sgrub mchog sogs /
oM pad+ma sarba d+hA ki nI ba liM ta khA hi :
hU~M:
mthar phyin las kyi mkha' 'gro ma :
bzhugs ni bya grub dbyings na bzhugs :
sgrub mchog sogs /
oM karma sarba d+hA ki nI ba liM ta khA hi :
hU~M:
bde stong dpa' bo dpa' mo'i tshogs :
bzhugs ni nyer bzhi'i yul na bzhugs :
sgrub mchog sogs /
oM sarba wI ra yo gi nI ba liM ta khA hi :
hU~M:
phrin las dam tshig mkha' 'gro ma :
bzhugs ni dur khrod gnas brgyad bzhugs :
sgrub mchog sogs /
oM sarba karma sa ma ya d+hA ki nI ba liM ta khA hi :
zhes mchod do :
de nas phud lhag dang rnal 'byor pa'i lhag ma bsres la zhal chab kyis bran te :
oM AHhU~M pany+tsa a mr-ita hU~M hrIHThA:
zhes 'khor 'das ro mnyam gyi 'dod yon du brlabs la :
sarba karma lo ka smA sha nI pi shA tsI d+hA ka d+hA ki nI e A ral+li hrIM hrIM pheM pheM:
zhes rkang gling dang bshugs pa'i sgra sogs kyis 'jig rten pa'i lhag sdud sprin ltar gtibs pa spyan drangs la :
hU~M:
dang por phud kyis lha tshogs mchod :
bar du rnal 'byor dam tshig rol :
tha ma phud lhag thams cad kun :
chos nyid mnyam pa'i ngang du bsres :
'jig rten dur khrod d+hA ki'i tshogs :
mkha' 'gro dgyes pa'i lhag ma dang :
rnal 'byor dam ldan pha 'bab 'di :
bzhes shig rol cig dgyes par mdzod :
hU~M hU~M:
dur khrod 'jigs pa'i gnas brgyad nas :
mkha' 'gro shugs 'gro phra men ma :
zhing skyong dbang phyug ging lang+ka :
ma mo gnas nyul pho nya mo :
'dod rgur sgyur ba'i 'phrul mo che :
sha khrag bdud rtsi'i lhag la gdung :
rnal 'byor drod nyul tshogs khang 'grim :
rdo rje phag mo'i bka' nyan kun :
lhag ma'i gtor ma 'di bzhes la :
rnal 'byor bdag cag 'khor bcas kyi :
nad dang gnod pa thams cad sol :
yul 'khor kun srungs dgra bgegs sgrol :
mi mthun 'gal rkyen bar chad sol :
bcol pa'i las kun 'grub par mdzod :
hU~M:
ma nges gnas dang dur khrod nas :
las kyi mkha' 'gro mi bsrun ma :
keng rus shin tu 'jigs pa'i gzugs :
rus pa'i rgyan ldan g.yer kha 'khrol :
rkan sgra drag po 'brug ltar sgrog :
dgra bgegs snying khrag hub kyis 'thung :
rdzu 'phrul myur ba'i rlung shugs kyis :
'jig rten kun tu khyab par 'jug :
rdo rje phag mo'i bka' nyan kun :
lhag ma'i gtor ma 'di bzhes la :
rnal 'byor bdag cag 'khor bcas kyi :
nad dang gnod pa thams cad sol :
yul 'khor kun srungs dgra bgegs sgrol :
mi mthun 'gal rkyen bar chad sol :
bcol pa'i las kun 'grub par mdzod :
hU~M:
'jig rten ma nges thams cad nas :
glog ltar myur ba'i mkha' 'gro ma :
srin mo'i lus la ce spyang gdong :
ljags ni sbrul nag lta bur 'khyug :
spyan mig 'jigs pa'i glog stong 'gyu :
kha rlangs nad mtshon dug sprin 'thul :
legs nyes stangs 'dzin dgra bgegs sgrol :
drag shul chen po'i dpung dang bcas :
rdo rje phag mo'i sogs /
hU~M:
ro gnas 'du gling thams cad nas :
sha za mkha' 'gro stobs kyi bdag :
yi dwags 'jigs pa'i gzugs 'chang zhing :
dur bya nag po'i gdong pa can :
sha khrag nang rol thod pas brgyan :
'dre srin ma mo'i 'khor dang bcas :
spu gri thogs shing phyogs bcur rgyug :
rdo rje phag mo'i sogs /
oM sarba karma lo ka smA sha nI pi shA tsI d+hA ka d+hA ki nI ba liM ta khA hi :
zhes so sor 'bul :
slar yang :
hU~M:
dbyings dang ye shes gnas yul bdag :
las dang dam tshig mkha' 'gro ma :
bka' nyan 'jig rten pho nya'i sde :
'bum phrag yangs pa'i tshogs rnams kun :
phud la dgyes pa phud kyis mchod :
lhag la dbang ba lhag mas bskang :
mchog dang thun mong dngos grub stsol :
rnam bzhi'i las kun 'grub par mdzod :
sarba d+hA ki nI ma ma ba liM ta khA hi :
zhes spyir stob la gtsang sar spungs :
bshal chus kyang mchod do :
de nas smon lam gdab pa ni :
'dun pa rtse gcig tu byas la :
ho :
bdag cag rdo rje'i rnal 'byor mched lcam gyis :
gsang mchog mkha' 'gro 'dus pa'i grong khyer du :
longs spyod chen pos mchod cing bskangs pa'i mthus :
bdag gzhan dkyil 'khor gcig tu 'grub par shog :
dam tshig nyams chag nyes ltung thams cad zhi :
rdo rje sems dpa'i tshe dang ye shes rgyas :
brtan g.yo'i phun tshogs dbang du 'du ba dang :
gzung 'dzin 'byung po zil gyis non par shog :
skye ba 'di dang skye ba thams cad du :
bla ma ye shes mkha' 'gros rjes su bzung :
gsang chen lam gyi spyod pa mthar phyin nas :
mkha' khyab 'gro kun phyam gcig grol bar shog :
spro na rdo rje'i glu dang gar la sogs pa bde ba chen po'i kun spyod la bslab bo :
de nas gtor ma rgya che ba sha khrag sgog tsong la phug chang sogs kyis brgyan pa bshams la mkha~X' 'gro~X ma~X'i bsto~Xd bsku~Xl bya :
zhi rgyas dbang gi phrin las gsol ba'am :
drag po zor du 'phang :
bshal chu dang gtor mas brtan ma bskyang ba ni :
oM AHhU~M rat+na ba liM ta s+pha ra Na khaM:
hU~M:
tshogs dang bka' yi 'khor los sgyur :
khrag 'thung de bzhin nyid kyi dbyings :
rdo rje nam mkha'i sku brnyes pa :
slob dpon pad+ma thod phreng dang :
slob ma rlangs chen dpal seng gis :
ma mo rol pa'i dkyil 'khor du :
dbang du bsdus shing bka' la btags :
bod khams skyong bar dam mnos pa'i :
brtan ma chen mo bcu gnyis dang :
skyong ma ya ma 'bum gyi tshogs :
tshur gshegs dam skong gtor ma longs :
bcol pa'i phrin las 'grub par mdzod :
ma ma ba liM ta khA hi :
hU~M:
nag mo mi sdug drag shul can :
gsod la dga' zhing gcod la rngams :
bdag nyid chen mo la sogs pa'i :
bdud mo mched bzhi 'khor dang bcas :
dpal gyi gtor ma'i bshal chu bzhes :
bod khams sangs rgyas bstan pa skyongs :
mtha' dmag gdug pa'i 'tshe ba srungs :
nad kha chod la dal kha sgyur :
dus 'khrugs zlog la mtshon rtse rtul :
char dang 'bru nor longs spyod spel :
bcol pa'i las kun 'grub par mdzod :
du tri rak+sha sI sa pa ri bA ra ba liM ta khA hi :
hU~M:
dmar mo khro gnyer mche ba gtsigs :
gtum chen rngams pa'i shugs 'chang ba'i :
gangs dkar sha med la sogs pa'i :
gnod sbyin mo bzhi 'khor dang bcas :
dpal gyi gtor ma'i bshal chu bzhes :
bod khams sangs rgyas bstan pa skyongs :
mtha' dmag gdug pa'i 'tshe ba srungs :
nad kha chod la dal kha sgyur :
dus 'khrugs zlog la mtshon rtse rtul :
char dang 'bru nor longs spyod spel :
bcol pa'i las kun 'grub par mdzod :
badzra yak+sha sI sa pa ri bA ra ba liM ta khA hi :
hU~M:
dkar sham bzhin bzang chags pa che :
zhi 'dzum sgeg pa'i tshul 'chang ba :
kong btsun de mo la sogs pa :
sman btsun mched bzhi 'khor dang bcas :
dpal gyi gtor ma'i bshal chu bzhes :
bod khams sangs rgyas bstan pa skyongs :
mtha' dmag gdug pa'i 'tshe ba srungs :
nad kha chod la dal kha sgyur :
dus 'khrugs zlog la mtshon rtse rtul :
char dang 'bru nor longs spyod spel :
bcol pa'i las kun 'grub par mdzod :
sarba a mr-ita de wI sa pa ri bA ra ba liM ta khA hi :
zhes spyi dang so sor bsngos la gtsang sar 'bul lo :
las kyi mtha' bsdu ba'i phyir gtor gzhong ri rab tu gsal ba'i 'og dam sri dgug gzir byas la :
hU~M:
mkha' 'gro 'dus pa'i dkyil 'khor du :
bar chad dam sri 'dul ba'i lha :
dpal chen rta mchog he ru ka :
rdo rje phag mo yum dang sbyor :
gnyis med sprul pa'i tshogs dang bcas :
rta gdong phag zhal rngam bzhad 'tsher :
mkha' la bde ba'i gar stabs sgyur :
sa la stong pa'i rta bro rdung :
bde stong dbyer med e yi klong :
dam sri 'byung po dpung dang bcas :
gzir mnan drag po'i las mdzad pas :
byang chub bar du ma ldangs shig :
oM badzra kro d+ha ha ya grI ba hrIHbaM hU~M phaT:
e laM satwaM b+ha ya nan :
zhes dmigs med du rgyas gdab :
de nas mchod bstod dngos grub blang ba sogs ci rigs pas las kyi rjes mthar dbyung bar bya'o :
mkha' 'gro 'dus pa'i mchod skong gi rim pa 'di la 'bad pas dam tshig nyams chag byang :
ma mo mkha' 'gro 'khrugs pa zhi :
tshe dang bde chen gyi ye shes rgyas :
'brel tshad mkha' 'gro mas rjes su bzung nas mkha' spyod kyi grong du rdo rje'i rig pa 'dzin pa'i sa thob par 'gyur bas d+hA ki nI 'du ba'i dus sogs su lhag par 'bad pa gal che'o :
sa ma ya :
mkha' 'gro gsang ba kun 'dus kyi mchod skong gi cho ga sngon chad gzhan du ma bstan pa :
rgyud dang man ngag gi dgongs pa ltar o rgyan gyi mkhan po pad+ma thod phreng rtsal gyis bsdus te mkha' 'gro mtsho rgyal la gdams :
ma 'ongs phyi ma phyi ma'i don du gtad pa s+ts+yaugs s+ts+yaugs s+ts+yaugs :
sa ma ya :
rgya rgya rgya :
gter rgya :
sbas rgya :
zab rgya :
gu h+ya sa ma ya :
ye shes mkha' 'gro jo mo sman mo'i zab chos sprul pa'i gter chen 7pad+ma 'od gsal mdo sngags gling pa la yang gter du bka' babs te gtan la phab pa'i yi ge pa ni pad+ma gar dbang blo gros mtha' yas kyis gus pas bgyis pa dge legs 'phel ///
/
