@#:
klu bdud kyi zhags pa dgu 'grol bzhugs so :
slob dpon pad+ma'i sku la phyag 'tshal lo :
'gro ba sems can gyi don du klu bdud kyi zhags pa dgu 'grol 'di mdzad do :
'di yi gsog la dkyil 'khor gru bzhi pa ling tshe dgu byas la :
dbus sngo nag :
shar dkar :
lho sngo :
nub dmar :
byang ljang :
mtshams bzhi nag po :
tha ma ser pos bskor ba bris la :
de'i mthar chu ris sngon po :
mtha' skor nag po :
de'i mthar shing ris dang :
gling bzhi gling phran la sogs pas bskor bas :
rten sogs 'jim pa la ling tshe dgu'i steng du dkyil 'khor spe'u gcig :
logs spe bzhi :
zur spe bzhi bkod la :
ling tshe dgu'i steng gi spe'u dgu'i steng du rta pa nag po dgu bzhag :
nam mkha' gong sngon mtha' nag dgu :
ljang gu sngo nag dgu :
mda' ltong ser :
'phang nag g.yu lo can :
pho gdong rnams dgu re :
'bru sogs la bshos bu nag po dgu :
glang nag :
g.yag nag :
bya nag :
khyi nag :
lug nag :
sbrul khra :
sbal khra :
nya khra :
lcong khra :
sdig pa khra bo rnams dgu dgu spe'u dgu po la bkod :
nad pa dang bza' tshang du yod kyi dri ma bsgos pa'i glud nyi shu rtsa brgyad kyis mtha' la bskor :
spos chu dang :
gser skyems dang :
dkar gsum dang :
mngar gsum :
dmar gsum :
spyan gzigs sna tshogs bshams :
snang srid lha 'dre thams cad la tshe gzhi gcig kyang bsham :
rta pa nag po dgu'i tong tshe re re rta pa re la gtad :
sne mo ngos gcig thams cad nad pa'i ske la btags pa :
klu bdud re la thag pa re 'grol :
lcung ka'i sgros nad pa la byab la ngar glud la bstim mo :
chu gtor gcig kyang gtong ngo :
de nas rta mgrin :
phyag rdor bya khyung gsum gang rung gi phrin gzhung bsrang :
rang yi dam du bsgoms la gyer ro :
kyai :
dang po stong pa'i ngang nyid las :
de la rdul dang rdul phran chags :
de steng gser gyi sa gzhi chags :
de la ri rab lhun po srid :
gling bzhi gling phran brgyad kyis bskor :
rgyu ni rin chen 'byung ba lnga la brten :
gling ni khyad 'phags dzam bu gling :
dbyibs ni sog kha brdal ba 'dra :
lha srin sde brgyad gnas kyang bcas :
skye 'gro mi la gnod par byed :
yas su mthun pa'i dam rdzas 'bul :
kyai :
sde brgyad nang nas gdug rtsub can :
klu bdud nag po mched dgu byung :
brag dang chu mig sbrel ma dang :
lung gsum 'dus pa'i mdo la gnas :
brag dang rtsi shing dag la gnas :
gnod pa mi dang phyugs la gnod :
de la yas dang glud 'bul gyi :
rin chen sna lnga'i dkyil 'khor du :
dug sbrul bsgyel pa'i gdan steng du :
jo bo klu bdud spyan 'dren glud la gshegs :
mthun rdzas sna tshogs 'di ltar mchis :
dgu tshan yas dang glud bshams shing :
spyan gzigs gser skyems phud rgod la :
klu bdud spyan 'dren gshegs su gsol :
phyag na rdo rje'i bka' byung bas :
sbrul nag 'khyil pa'i gdan steng du :
jo bo klu bdud bzhugs su gsol :
jo bo klu bdud mched dgu la :
bdag cag ma rig 'khrul dbang gis :
thugs dang 'gal pa ci mchis pa :
'gyod pa'i sems kyis mthol lo bshags :
jo bo klu bdud mched dgu la :
dgyes pa'i sku glud 'bul ba ni :
dgu tshan mang po bsags mdos dang :
ting 'dzin gsal bas byin gyis brlabs :
sngags dang phyag rgyas mos par bsgyur :
bden pa'i tshig gis bkrol zhing bshad :
'dod yon lnga ldan mdos mchog 'di :
klu bdud 'khor dang bcas la 'bul :
dgyes pa'i tshul gyis bzhes su gsol :
zhags pas bcings pa 'grol du gsol :
phyag na rdo rje'i bka' ma gcog :
sngon gyi lan chags yod na yang :
mthun pa'i yas dang glud 'di 'bul :
dgyes pa'i tshul gyis bzhes su gsol :
mdos bdag chen pos mdos bzhes shig :
glud bdag chen pos glud bzhes shig :
gnod pa'i gdug rtsub zhi bar mdzod :
de nas byad thag zhags pa 'grol ba ni :
kyai :
klu bdud mgo dgu'i gcen po ba :
klu bdud nag po ti pa tsa :[ ÔÅª ]dpon g.yog 'khor dang bcas pa la :
mthun pa'i yas glud 'di ltar 'bul :
sku mkhar rgyan dang ldan pa dang :
mi nag dang ni rta nag dang :
nam mkha' nag po rgyang nag dang :
mda' nag dang ni 'phang nag dang :
pho gdong bzhin legs 'dzum shor dang :
bshos bu nag po 'brang rgyas dang :
glang nag g.yag nag bya nag dang :
khyi nag dang ni lug nag dang :
sbrul nag dang ni sbal pa sngo khra dang :
nya dang lcong mo sdig pa dang :
ngar glud spos chab gser skyems dang :
dkar gsum mngar gsum dmar gsum dang :
rtsi sman spyan gzigs che dgu 'bul :
mdos bdag chen pos mdos bzhes shig :
glud bdag chen pos glud bzhes shig :
rgyu sbyor sbyin pa'i bdag po 'di :
zhags pas bcings pa bkrol du gsol :
gdug pa'i nad rnams zhi bar mdzod :
phyag na rdo rje'i bka' ma gcog :
sa ma ya la gnas par gyis :
rang rang so so'i gnas su gshegs :
yi dam gyi sngags la sham bu 'di sbyar ba bzla zhing rol mo /   klu bdud gdug pa'i nad thams cad shAn+tiM ku ru ye swA hA:   de 'og ma kun la 'gre'o //)
zhes srad bu nad pa'i mgul las bkrol nas rta pa gcig la gtad :
gong gi sngags bzla bzhin /   skyung ka'i sgros nad pa la byabs la ngar glud la bstim mo :
kyai :
klu bdud de yi gcung po ba :
klu bdud nag po 'dzin shes gtong mi shes :
dpon g.yog sogs 'gre'o //
kyai :
klu bdud de yi gcung po ba :
klu bdud khrims ldan ral pa can :
dpon g.yog\u0f8e
kyai :
klu bdud de yi gcung po ba :
klu bdud rta dgu mkhar lding legs :
dpon g.yog\u0f8e
kyai :
klu bdud de yi gcung po ba :
klu bdud 'gram nag ma gcig lags :
dpon g.yog\u0f8e
kyai :
klu bdud de yi gcung po ba :
klu bdud gtsang pa mgo dgu lags :
dpon g.yog\u0f8e
kyai :
klu bdud de yi gcung po ba :
klu bdud sdig pa'i mgo bo can :
dpon g.yog\u0f8e
kyai :
klu bdud de yi gcung po ba :
klu bdud gel ba glang gi mgo bo can :
dpon g.yog\u0f8e
kyai :
klu bdud de yi gcung po ba :
klu bdud snyab pa lag ring lags :
dpon g.yog\u0f8e
de nas glud bsngo ba ni :
kyai :
jo bo klu bdud 'khor bcas la :
ngar glud nyi shu rtsa brgyad 'di :
rgyu sbyor yon bdag glud du 'bul :
klu bdud khyed kyi spyan lam du :
glud mchog 'di ni khyad par 'phags :
'bru mchog ngar gyi mi bo che :
ku ba'i mgo la zer mo'i skra :
lung thang mig la 'gron bu'i so :
rgya dar lce la zangs ma'i sna :
gro ga gcus pa'i rna ba can :
zho sha'i don snying bse chen sha :
mtshal gyi khrag la dung gi rus :
rkang g.yas lcags la rkang g.yon zangs :
lag pa g.yas su gser ba bskur :
lag pa g.yon du g.yu bskur nas :
rgyu sbyor yon bdag glud du 'bul :
glud bdag lags kyis glud bzhes shig :
bzung pa thongs la bcings pa khrol :
kyai :
jo bo klu bdud rnams da ni gshegs mdzod cig :
ri gsum 'dus pa'i rtse la gshegs :
lung gsum 'dus pa'i phu ru gshegs :
brag nag do ba'i rtse ru gshegs :
shing nag rkang gcig rtsa ru gshegs :
chu mgo dgu yi rtsa ru gshegs :
rang rang so so'i gnas su gshegs :
phyag na rdo rje'i bka' ma gcog :
sa ma ya la gnas par gyis :
yon bdag 'di la ma gnod par :
khyod kyang dam la ma 'da' zhig :
nga yang dam las mi 'da' 'o :
mdos bdag mdos bzhes shig :
glud bdag glud bzhes shig :
phyogs mtshams rang rang bde bar bzhud :
ces brjod la spang leb bam phub kyi khar sngar yod pa bzhin bzhag la :
gnod phyogs su yas bskyal lo :
'di lan gsum byas na klu bdud ji ltar 'gras che yang nad las grol bar nges so :
bsam yas mchims phu'i gter ma'o //
mang+ga laM///
/
!
mnga' bdag nyang gi gter mar grags pa'i klu bdud zhags pa dgu 'grol 'di la bcas bsham dang cho ga gzhung gsal ltar la /
bdag bskyed rta phyag khyung gsum gang rung byas kyang rung //
phyag len la nA ga rak+sha mdzad pas /
de'i las byang sgrub thabs rgyas bsdus gang rigs dang /
bzlas pa ci nus bya /
chu gtor zhig gtang gsungs pa sna sel lta bu yin 'dug pas sde brgyad gser skyems gtang yang rung /
de nas nad pa mdun du 'khod pa la byad thag mgul lam srin lag la sbrel /
gtor yas rnams sngags drug phyag drug gis brlabs la /
kyai :
dang po stong pa'i ngang nyid las :
zhes sogs nas mthar phyungs /
yas glud bskyal ba dang mnyam du /
nA ga rak+sha'i sngags dang /
sum+b+ha ni sogs drag sngags brjod la bskrad /
srung 'khor spyi 'gro bsgom /
bkra shis rgyas par brjod do /
!
/yang phyag len rgyas pa dbang dang 'brel bar byed na /
yar gzhi la /
nA ga rak+sha'i dbang dkyil gzhung ltar dang khrus bum kyang bsham /
bdag mdun dbyer med dam so sor bsgrub /
las bum du nA ga rak+sha gsal ba'i sku las bdud rtsi'i rgyun babs par bsam la bzlas pa dang 'od zhu bcas bya /
gtor ma 'bul /
de nas cho ga gzhan gong ltar la /
byad thag bkrol tshar nas /
bum pa thogs la /
nA ga rak+sha'i sngags kyi mthar /
sbyin pa'i bdag pos tshe 'khor ba thog ma med pa nas bsags pa'i sdig sgrib bag chags klu gnyan sa bdag gi gnod pa thams cad shAn+tiM ku ru swA hA/
zhes bkru ba dang /
a pa na ye swA hA btags pas byab pa sogs byab khrus spyi ltar rgyas bsdus gang mos bya /
de nas /
kyai :
jo bo klu bdud 'khor bcas la :
sogs glud bsngo /
yas bskyal bskrad sngags dang /
srung 'khor tshar nas /
sngags mthar /
rak+Sha rak+Sha btags pa'i srung ba spyi ltar bya /
de nas rjes gnang dang gtor dbang bcas bya zhing shis brjod rgyas par bya'o //
mang+ga laM///
/
