bla ma kun 'dus yid bzhin nor bu'i gsol 'debs le'u bdun pa bzhugs so :
:
o rgyan rig 'dzin pad+ma'i sku la phyag 'tshal lo :
bla ma sgrub pa'i ma 'ongs rjes 'jug rnams :
gsol 'debs 'di la dus bzhir rgyun du 'bod :
rang nyid lhar gsal spyi gtsug tu :
oM AHhU~M:
mdun gyi nam mkhar rang byung 'od lnga'i klong :
gser gyi pad+ma ge sar pad sdong dbus :
thabs shes nyi zla 'od 'bar gdan steng du :
mchog gsum rtsa gsum sku gsum ngo bo nyid :
rtsa ba'i bla ma nyid dang dbyer med pa :
bder gshegs kun 'dus o rgyan rin po che :
sku mdog dkar la dmar ba'i gzi mdangs 'bar :
gsung ni tshangs dbyangs zab mo'i chos sgra sgrog :
thugs ni mkhyen gsum dbyer med thugs rje ldan :
lta bas mi ngoms nyi stong gzi brjid che :
le brgan chos gos dmar ser pa tra ris :
me tri'i sham thabs pad+ma'i sku reg bcings :
za 'og dkar dmar ljang sngon sku la gsol :
dbu la pad zha pad+ma mthong grol mnabs :
rdo rje nyi zla nor bu dar snas mtshan :
phyag g.yas rdo rje rtse lnga thugs kar 'dzin :
phyag g.yon ban+d+ha bdud rtsi dbang bum bsnams :
phyag gdub zhabs gdub mgul chun nor bus brgyan :
snyan cha gser gyi nyi zla rin chen spras :
kha T+wAM mchan bcug rdo rje'i skyil krung bzhugs :
khams gsum dbang sdud srid gsum zil gyis gnon :
bla ma yi dam mkha' 'gro chos skyong dang :
phyogs bcu'i sangs rgyas byang chub sems dpas bskor :
g.yas su dpa' bo rgya mtsho seng ltar 'gyed :
g.yon du dpa' mo rgya mtshos gar byed cing :
rgyab tu chos skyong rgya mtshos bar chad bsal :
mdun du mkha' 'gros dngos grub ster bar bsam :
mos gus gdung ba snying gi dkyil nas byed :
kye ma 'dus byas mi rtag nam 'jig bsam :
bdag gzhan mkha' mnyam sems can thams cad rnams :
sdug bsngal rgya mtsho 'di las sgrol ba'i thabs :
re sa gu ru khyed las gzhan du med :
rtse gcig kha zhe snying nas gsol ba 'debs :
oM AHhU~M:
mchog gsum skyabs gnas kun 'dus ngo bo nyid :
ma hA gu ru o rgyan pad+ma la :
phyag 'tshal skyabs mchi gsol ba snying nas 'debs :
rtsa gsum skyabs gnas kun 'dus ngo bo nyid :
yi dam kun 'dus o rgyan pad+ma la :
phyag 'tshal skyabs mchi gsol ba snying nas 'debs :
sku gsum skyabs gnas kun 'dus ngo bo nyid :
mkha' 'gro kun 'dus o rgyan pad+ma la :
phyag 'tshal skyabs mchi gsol ba snying nas 'debs :
chos skyong dam can kun 'dus ngo bo nyid :
bar chad kun sel o rgyan pad+ma la :
phyag 'tshal skyabs mchi gsol ba snying nas 'debs :
dus gsum sangs rgyas kun 'dus ngo bo nyid :
khams gsum dbang sdud o rgyan pad+ma la :
phyag 'tshal skyabs mchi snying nas gsol ba 'debs :
bde gshegs zhi khro kun 'dus ngo bo nyid :
srid gsum zil gnon o rgyan pad+ma la :
phyag 'tshal skyabs mchi snying nas gsol ba 'debs :
dus gsum rgyal ba yongs kyis rab bsngags pa'i :
'gro ba'i mgon po o rgyan pad+ma la :
phyag 'tshal skyabs mchi snying nas gsol ba 'debs :
bde gshegs kun 'dus lha mchog pad+ma 'byung :
sprul pa'i sku mchog gu ru pad+ma la :
phyag 'tshal skyabs mchi snying nas gsol ba 'debs :
zhes pa mchi ma phrom phrom pas brgya rtsa brgyad gsol ba btab bo :
bla ma sgrub pa'i skyabs su 'gro ba'i le'u ste dang po'o :
oM AHhU~M:
mchog gsum rtsa gsum sku gsum ngo bo nyid :
bde gshegs kun 'dus o rgyan rin po che :
thugs rjes brtse ba chen pos bdag la dgongs :
bdag gis lhag bsam bla ma sgrub bgyid pas :
mkha' mnyam sems can ma lus thams cad kun :
'di bzung byang chub snying po ma thob bar :
ma grol dgrol dang ma bsgral sgrol ba dang :
dbugs ma phyung ba rnams ni dbugs dbyung zhing :
myang 'das bla ma'i sa la 'god par bgyi :
zhes pas zhi la mi gnas pa'i sems bskyed par bya :
sems bskyed pa'i le'u ste gnyis pa'o :
oM AHhU~M:
mchog gsum rtsa gsum sku gsum ngo bo nyid :
rigs 'dus o rgyan chen po gnas 'dir gshegs :
pad sdong nyi zla'i gdan la dgyes par bzhugs :
bdag gzhan lus ngag yid gsum gus phyag 'tshal :
phyi nang gsang ba'i mchod pa yid sprul 'bul :
sdom gsum rgyal ba'i bka' 'das nyams chag bshags :
bla ma sku gsum bsgrub par bdag yi rang :
gang 'dul thabs kyis so so'i chos 'khor bskor :
'gro ba'i don du mya ngan mi 'da' bzhugs :
dge ba ci bsags bla med theg chen bsngo :
mkha' mnyam sems can bla ma'i sa thob shog :
ces pa sngon 'gro yan lag bcu pas tshogs gsag bya :
sngon 'gro'i yan lag tshogs gsag pa'i le'u ste gsum pa'o :
oM AHhU~M:
bzhengs shig bzhengs shig chos kyi dbyings nas bzhengs :
mchog gsum rtsa gsum sku gsum ngo bo nyid :
bde gshegs kun 'dus o rgyan rin po che :
rnam dag chos kyi dbyings nas skur bzhengs shig :
gsol 'debs bu yis spyan 'dren gnas 'dir gshegs :
hU~M:
sngon tshe bskal pa dang po o rgyan yul :
nub byang d+ha na ko Sha'i mtsho gling du :
rang byung pad sdong ge sar dbus su 'khrungs :
legs byon ngo mtshar o rgyan thugs rje can :
dus gsum rgyal ba ma lus thams cad kyis :
sku gsum 'gro ba 'dul bar rab bsngags pa :
pad+ma 'byung gnas bde gshegs kun 'dus sku :
byin rlabs 'byung gnas gter mdzod bdud rtsi'i bcud :
ngo mtshar rgyal sras pad+ma 'byung gnas grags :
khams gsum ma lus skye 'gro yongs kyi mgon :
ya mtshan rmad byung dngos grub mchog brnyes pa :
'khor du ma tshogs mkha' 'gro rgya mtshos bskor :
lhag pa'i pha mchog khyod kyi rjes sgrub bgyid :
mos gus snying nas skyo shas drag po'i ngang :
gdung ba'i yid kyis spyan 'dren thugs brtses dgongs :
da lta dus kyi snyigs ma bab mtha' 'dir :
gsol btab dngos grub 'byung ba'i don ched du :
yul ni rnga yab zangs mdog dpal ri'i rtser :
pad+ma 'od 'bar gzhal yas dbus su bzhugs :
lhag pa'i lha mchog o rgyan rin po che :
bla ma rig 'dzin dpa' bo mkha' 'gros bskor :
lta bas mi ngoms lha mchog gu ru rje :
sku las 'od dang 'od zer gzi brjid 'bar :
sku gsum sku lnga sprul pa mtshan brgyad bcas :
bla ma rig 'dzin rgya mtsho sprin ltar gtibs :
yi dam rgyal ba rgya mtsho 'ja' ltar 'khrigs :
mkha' 'gro ma sring rgya mtsho'i tshogs kyis bskor :
chos skyong rgya mtsho las byed khyugs se khyug :
dam can rgya mtsho pho nya glog ltar 'gyu :
sku las 'od dang 'od phung lhabs se lhab :
dar dpyangs cod pan sna tshogs pu ru ru :
rol mo sgra snyan sna tshogs di ri ri :
dpa' bo rgya mtsho'i bro brdung khrabs se khrab :
dpa' mo rgya mtsho'i gar byed shigs se shig :
hU~M gi snang glu shugs phyung di ri ri :
phaT kyi nyams dbyangs brda skad sangs se sang :
byin rlabs 'chi med na bun thu lu lu :
dngos grub dgos 'dod char rgyun si li li :
byin gyis brlab phyir gnas 'dir spyan 'dren na :
da dus bskal pa snyigs ma'i dus mtha' 'dir :
thugs rje'i bdag nyid pha mchog gu ru rje :
dran dang mos tsam byin rlabs dpag med 'byung :
gsol 'debs bu yi yid kyis spyan 'dren na :
spyi gtsug nyi zla pad+ma'i sdong po'i dbus :
thugs rjes brtser dgongs dgyes par bzhugs su gsol :
skad cig nyid la lho nub nam mkha' nas :
bla ma o rgyan rig 'dzin lha tshogs rnams :
sku las 'od zer gzi brjid rab tu 'bar :
bde gshegs rgyal ba ma lus thams cad kun :
kha ba bu yug 'tshubs pa ltar du byon :
mtsho la kha ba babs pa ji bzhin du :
spyi gtsug gu ru nyid dang dbyer med bstim :
oM AHhU~M:
mchog gsum rtsa gsum sku gsum ngo bo nyid :
bder gshegs kun 'dus o rgyan chen po la :
dngos 'byor yid sprul mchod pa 'bul ba ni :
zhing khams rnam dag rin chen sa gzhi la :
rin chen mdzes pa'i me tog gcal du bkram :
'dod dgu 'byung ba'i rin chen gter bum dang :
phyi nang gsang mchod nam mkha'i mtha' klas gyur :
gtsang zhing yid 'ong mchod pa'i bye brag rnams :
bder gshegs kun 'dus gu ru'i sku la 'bul :
gsol 'debs bu la mchog thun dngos grub stsol :
oM AHhU~M:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum lhun grub gu ru'i sku la bstod :
sku ni mi 'gyur sku mchog kun tu bzang :
gsung ni mi 'gag gsung mchog rigs bdag gsung :
thugs ni mi g.yo thugs mchog smra bsam 'das :
sku gsung thugs mchog gu ru'i sku la bstod :
hU~M:
kun bzang thugs las sprul pa'i sku mchog ni :
gang la gang 'dul gzugs skur rnam 'phrul 'gyed :
sku gsum sku lnga rgyal ba kun 'dus sku :
rdo rje 'chang chen che mchog dkyil 'khor gtso :
rang byung mtsho skyes rdo rje'i sku la bstod :
oM AHhU~M badzra gu ru pad+ma sid+d+hi hU~M:
zhes pas bstod de :
spyan 'dren dang mchod bstod kyi le'u ste bzhi pa'o :
oM AHhU~M:
mchog gsum rtsa gsum sku gsum ngo bo nyid :
bde gshegs kun 'dus o rgyan pad+ma la :
gsol 'debs bu yi dad pa mos gus kyis :
yus chen skyo shas gdung ba drag po'i ngang :
gsol 'debs tshad med snying gi dkyil nas 'debs :
dngos grub chen po thugs kyi klong nas stsol :
bde gshegs rigs 'dus o rgyan chen po ni :
oM sku ni gsal stong ye nas ngo bos stong :
rang bzhin med par sprul bsgyur rnam dag sku :
ma hA gu ru'i sku la gsol ba 'debs :
oM 'gyur med rdo rje sku yi dngos grub zhu :
AHgsung ni 'gag med grags stong rang bzhin stong :
'dzin med rang gdangs longs spyod rdzogs pa'i gsung :
ma hA gu ru'i gsung la gsol ba 'debs :
AH'gag med tshangs dbyangs gsung gi dngos grub zhu :
hU~M thugs ni mi dmigs gdod nas mtha' bral ngang :
rtog med khyab brdal chen po chos nyid thugs :
ma hA gu ru'i thugs la gsol ba 'debs :
hU~M skye med snying po thugs kyi dngos grub zhu :
swA yon tan thams cad bde stong lhun gyis grub :
bsam gyis mi khyab yid bzhin rin po che :
bde gshegs rgyal ba'i yon tan ma lus 'dus :
ma hA gu ru'i yon tan la gsol ba 'debs :
swA ye shes mtha' bral chen po'i dngos grub zhu :
hA thugs rje sprul pa mthu stobs rdzu 'phrul gyis :
gang 'dul thabs kyi phrin las bsam mi khyab :
ma hA gu ru'i phrin las la gsol ba 'debs :
hA thams cad lhun gyis grub pa'i dngos grub zhu :
kun bzang thugs las sprul pa'i gu ru la :
chos sku skye med rdo rje'i dngos grub zhu :
longs sku kun 'dus ma hA gu ru la :
rig stong gting gsal chen po'i dngos grub zhu :
sprul sku kun 'dus ma hA gu ru la :
'khor 'das snang srid dbang bsgyur dngos grub zhu :
rigs 'dus o rgyan chen po pad+ma la :
phrin las rnam bzhis 'gro 'dul dngos grub zhu :
sman mchog rnam rgyal lta bu'i gu ru la :
nyon mongs gdung ba'i nad sel dngos grub zhu :
'khor lo sgyur rgyal lta bu'i gu ru la :
snang srid khams gsum dbang sgyur dngos grub zhu :
'od gsal nyi zla lta bu'i gu ru la :
ma rig mun pa sel ba'i dngos grub zhu :
bum bzang nor bu lta bu'i gu ru la :
'dod dgu phun tshogs shugs 'byung dngos grub zhu :
yid bzhin nor bu lta bu'i gu ru la :
don gnyis lhun gyis grub pa'i dngos grub zhu :
dpa' bo seng ge lta bu'i gu ru la :
bdud dang 'byung po 'dul ba'i dngos grub zhu :
sku gsum sku lnga lhun grub gu ru la :
nyon mongs ye shes lngar gyur dngos grub zhu :
zhi ba'i rigs 'dus gu ru chen po la :
'jigs pa brgyad las skyob pa'i dngos grub zhu :
rgyas pa'i rigs 'dus o rgyan chen po la :
tshe dbang longs spyod rgyas pa'i dngos grub zhu :
dbang gi rigs 'dus o rgyan chen po la :
snang srid khams gsum dbang sdud dngos grub zhu :
drag po'i phrin las rigs 'dus gu ru la :
mngon spyod phrin las thogs med dngos grub zhu :
phrin las lhun grub o rgyan chen po la :
yon tan lhun grub phun tshogs dngos grub zhu :
lta ba nam mkha' lta bu'i gu ru la :
phyag rgya chen po mchog gi dngos grub zhu :
sku mchog byin rlabs che ba'i gu ru la :
sku mchog mi 'gyur tshe yi dngos grub zhu :
gsung mchog dam chos zab mo'i gu ru la :
gsung gi snying po lung gi dngos grub zhu :
thugs mchog mkhyen pa che ba'i gu ru la :
chos nyid mi 'gyur zab mo'i dngos grub zhu :
oM AHhU~M badzra gu ru pad+ma sid+d+hi oM:
oM AHhU~M badzra gu ru pad+ma sid+d+hi AH
oM AHhU~M badzra gu ru pad+ma sid+d+hi hU~M:
oM AHhU~M badzra gu ru pad+ma sid+d+hi swA:
oM AHhU~M badzra gu ru pad+ma sid+d+hi hAH
o rgyan chen po gu ru'i gnas lnga nas :
'od zer dkar dmar mthing ser ljang gu'i tshogs :
dpag med byung ste rang gi gnas lngar thim :
lus ngag yid gsum sdig sgrib kun dag bsam :
oM AHhU~M:
rang byung lhun grub gu ru sprul pa'i sku :
gsol 'debs bu dang srid gsum 'gro kun gyi :
spyi gtsug bde chen lus kyi tsakra'i dbus :
brtan par bzhugs nas dga' ba'i bum dbang skur :
gsol ba 'debs so o rgyan mkha' 'gro'i tshogs :
gang 'dul sprul pa 'gyed par byin gyis rlobs :
rang byung lhun grub gu ru longs spyod rdzogs :
gsol 'debs bu dang srid gsum 'gro kun gyi :
mgrin par ro 'dus tsakra'i thig le'i dbus :
brtan par bzhugs nas mchog dga'i gsang dbang skur :
gsol ba 'debs so o rgyan mkha' 'gro'i tshogs :
theg chen chos kyis 'gro 'dul byin gyis rlobs :
rang byung lhun grub gu ru chos nyid thugs :
gsol 'debs bu dang srid gsum 'gro kun gyi :
snying kha chos kyi tsakra'i thig le'i dbus :
brtan par bzhugs nas dga' bral sher dbang skur :
gsol ba 'debs so o rgyan mkha' 'gro'i tshogs :
mkhyen gsum dbyer med 'gro 'dul byin gyis rlobs :
rang byung lhun grub ngo bo 'gyur med sku :
gsol 'debs bu dang srid gsum 'gro kun gyi :
lte ba srid pa'i tsakra'i thig le'i dbus :
brtan par bzhugs nas lhan skyes don dbang skur :
gsol ba 'debs so o rgyan mkha' 'gro'i tshogs :
snang srid 'khor 'das dbang sgyur byin gyis rlobs :
rang byung lhun grub mngon spyod phrin las bdag :
gsol 'debs bu dang srid gsum 'gro kun gyi :
gsang ba bde skyong tsakra'i thig le'i dbus :
brtan par bzhugs nas phrin las bzhi dbang skur :
gsol ba 'debs so o rgyan mkha' 'gro'i tshogs :
bsdu ba rnam bzhis 'gro 'dul byin gyis rlobs :
rang byung lhun grub gu ru sku lnga yis :
dbang bzhi'i chu bos bdag rgyud legs bkrus nas :
dga' ba bzhi yi dri yis legs byugs te :
phrin las rnam bzhi'i drwa bas rab brgyan pas :
skye gnas bzhi dang 'gro kun thams cad kyi :
so so rang rang mos pa'i snang yul du :
gang 'dul sprul pa 'gyed par byin gyis rlobs :
dus gsum bder gshegs rgyal ba kun 'dus dpal :
sku mchog gu ru'i sku la gsol ba 'debs :
theg dgu'i dam chos yongs kyi gsang sngags mdzod :
gsung mchog gu ru'i gsung la gsol ba 'debs :
bder gshegs rgyal ba kun 'dus kun bzang thugs :
thugs mchog gu ru'i thugs la gsol ba 'debs :
gsol ba 'debs so o rgyan rin po che :
zhes pas gsol ba gdab bo :
dngos grub zhu zhing dbang bzhi lhun grub tu blang ba'i le'u ste lnga pa'o :
oM AHhU~M:
mchog gsum rtsa gsum sku gsum ngo bo nyid :
bder gshegs kun 'dus o rgyan bdag la dgongs :
bdag gi lhag bsam rnam par dag pa'i mthus :
gsol ba btab pas gu ru'i byin rlabs kyis :
log lta'i bdud rnams ma lus bzlog pa dang :
mngon spyod phrin las thogs med 'grub pa yis :
nad gdon bar chad thams cad zhi bar shog :
'khor dang longs spyod phrin las rgyas pa dang :
ci bsam rnam dag ma lus lhun grub pas :
bsam pa'i don rnams yid bzhin 'grub par shog :
bdag gzhan tshe rabs skye ba thams cad du :
zhing khams rnam dag o rgyan pho brang du :
o rgyan gu ru khyed dang 'bral med shog :
mos gus ltem rkyang 'phel 'grib med pa yis :
mnyes nas thugs brtses mchog tu 'dzin pa dang :
byin rlabs bdud rtsi dpag med 'byung bar shog :
sgo gsum dad pa'i zhabs tog byed bgyid pas :
ci yod chos la gtong phod nus pa yis :
sku gsum byin rlabs lhun grub 'byung bar shog :
rim gnyis zab mo bskyed rdzogs ting 'dzin gyis :
phrin las thams cad lhun gyis grub pa dang :
dbang gi dngos grub ma lus thob par shog :
zab mo'i ting 'dzin mchog gis 'tsho ba dang :
rtag tu yengs med sgrub la brtson pa yis :
bsgrubs pa'i 'bras bu mtha' ru phyin par shog :
phrin las rnam bzhi thogs med 'grub pa dang :
ston pa'i bya ba rlabs chen spyod pa yis :
phrin las gdul bya longs spyod rgyas par shog :
lha srin sde brgyad bran du bkol ba dang :
snang srid 'khor 'das dbang du 'du ba yis :
sangs rgyas bstan pa bsrung ba'i dpal du shog :
theg chen gsang sngags zab mo'i dam chos rnams :
gzhung dang mthun pa'i dgongs pa don 'dril ba :
ma lus khong chud mkhyen gsum rgyas par shog :
nyams myong ting 'dzin rgyud la bsnun pa dang :
lta sgom spyod pa rnam par dag pa yis :
'bras bu 'gyur med mchog la phyin par shog :
lhag bsam rnam dag snying rje tshad med dang :
skye 'gro ma lus dbang du 'du ba dang :
'brel tshad don ldan ma lus kun grol shog :
yid bzhin nor bu bsam 'phel kun 'grub ltar :
mchog thun dgos 'dod phun sum tshogs pa yis :
kun la re 'dod dgos don skong bar shog :
bstan pa'i rgyal mtshan sgrub brgyud 'dzin pa dang :
gsang sngags rlabs chen brtul zhugs spyod pa yis :
'gro rnams theg chen chos kyis smin par shog :
zhing khams gnas ris so sor gang 'dul na :
rang nyid dag pa'i gzugs skur rab sprul nas :
'gro drug bde chen chos la bkod par shog :
gu ru khyed nyid dngos grub brnyes pa ltar :
gsol 'debs bu yis myur du brnyes pa dang :
smon lam rnam dag ma lus 'grub par shog :
gu ru khyed nyid sprul pa 'gyed pa ltar :
bdag gis ting 'dzin 'bum phrag rab rgyas pa'i :
rdzu 'phrul sprul pa sna tshogs 'gyed par shog :
bdag sogs mkha' mnyam sems can ma lus kun :
gdod ma'i chos sku rang sa ma zin bar :
o rgyan gu ru nyid dang 'bral med shog :
sku gsum skad cig 'du 'bral med pa yis :
gu ru sku gsum byin gyis rlob pa dang :
yi dam dngos grub ma lus ster bar shog :
mkha' 'gro'i lung bstan tshad ma 'byung ba dang :
sgrub pa'i 'bras bu nus mthar phyin pa dang :
chos skyong phyi nang bar chad bsal bar shog :
o rgyan chen po bsgrubs pa'i byin rlabs kyis :
rdzu 'phrul mthu stobs phrin las rgya che ba'i :
'gro don 'khor ba dong nas sprugs par shog :
ces pa smon lam rnam dag rgya cher btab pa'i le'u ste drug pa'o :
oM AHhU~M:
mchog gsum rtsa gsum sku gsum ngo bo nyid :
bder gshegs kun 'dus o rgyan rig 'dzin sku :
byin rlabs gter mdzod gu ru'i bkra shis shog :
yi dam kun 'dus che mchog pad+ma'i gsung :
dngos grub gter mdzod gu ru'i bkra shis shog :
mkha' 'gro kun 'dus rgyal sras pad+ma'i thugs :
phrin las gter mdzod gu ru'i bkra shis shog :
chos skyong kun 'dus pad+ma thod phreng rtsal :
phrin las lhun grub gu ru'i bkra shis shog :
dus gsum sangs rgyas bkod pa ma lus rdzogs :
sku mchog gu ru'i sku yi bkra shis shog :
theg dgu dam chos kun gyi gsang sngags mdzod :
gsung mchog gu ru'i gsung gi bkra shis shog :
bder gshegs rgyal ba kun 'dus kun bzang thugs :
thugs mchog gu ru'i thugs kyi bkra shis shog :
gsol ba 'debs so o rgyan rin po che :
byin gyis rlobs shig yi dam gu ru rje :
dngos grub stsol cig mkha' 'gro pad+ma 'byung :
phrin las sgrubs shig chos skyong thod phreng rtsal :
gsol 'debs bu la dbang bzhi yongs rdzogs skur :
gu ru khyed rang lta bu'i bkra shis shog :
srid gsum 'dzam gling bye ba phrag brgya na :
gang 'dul sprul pa 'gyed pa'i bkra shis shog :
gu ru khyed kyis dngos grub brnyes pa ltar :
gsol 'debs bu yis brnyes pa'i bkra shis shog :
bsam pa rnam dag lhun gyis grub pa dang :
'gro don 'khor ba dong sprugs bkra shis shog :
smon lam rnam dag mtha' btsan myur 'grub shog :
ces pas gu ru'i sku gsung thugs dang dbyer med mnyam par gzhag cing nyams bskyang ngo :
smon lam rnam dag bkra shis kyi le'u ste bdun pa'o :
e ma ho :
bdag 'dra mkhar chen mtsho rgyal gyis :
rig 'dzin chen po'i gsung bzhin du :
bla ma kun 'dus yid bzhin nor bu yi :
thugs sgrub kun gyi yang bcud kyi :
gsol 'debs le'u bdun pa bkod :
ma 'ongs rjes 'jug gang zag dang :
dad ldan pho mo rnams kyis ni :
dus drug rgyun du gsol ba thob :
'da' ka chos nyid 'od gsal bar do ru :
o rgyan mkha' 'gro'i gnas su mi bsu re :
bslu ba yod re na ra kan :
de phyir 'di nyid nyams su sus len bu :
mtsho rgyal nga yi smon lam 'brel :
o rgyan rig 'dzin gsung gi sras :
nga yi bu dang 'phrad par shog :
zhing skyong seng gdong bka' 'di srungs :
sa ma ya :
rgya rgya rgya :
gtad rgya :
sbas rgya :
gter rgya :





gter gnas khro bcu brag nas gu ru ma ti rat+na'i gter ma'o //
mkhos chung pad+ma drag po rtsal la bud med sngon mo gcig gis dngos su gtad pa lags so :[ \u0f80]atsha /
