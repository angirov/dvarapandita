@#//
bdud 'dul ma hA gu ru drag po rtsal gyi bsnyen sgrub las gsum gyi zhal shes bka' rgya ma bzhugs so //


dbang lung man ngag ma thob pas bltas na srog dbugs bdud btsan klu gsum gyi zhal du thob cig sa ma ya dA na rak+Sha /
tshad med thugs rje'i nyi 'od 'bum brdal bas //
ma rig mun tshogs bsal dang chabs cig par //
ye shes mchog gi snang ba rgyas mdzad pa'i //
bla ma khrag 'thung he ru ka dpal rgyal //
'dir rig 'dzin chen po chos rje gling pa'i gter byon ma hA gu ru drag po rtsal gyi bsnyen sgrub las gsum gyi dmigs pa gzhung nyid du gsal ba las zhal shes kyi rim pa bla ma'i gsung las ji ltar rtogs pa rnams rang bzo med par zin thor bkod pa la /
dang po bskyed rim gyer gzhung bzhin gsal ba'i ngang nas /
bsnyen pa'i skabs su /
thugs kar ye shes sems dpa' pad+ma thod phreng rtsal gyi thugs kar zla ba'i dkyil 'khor gyi steng du thugs srog hU~M mthing ga yungs 'bru tsam pa'i mtha' skor du /
mdun nas g.yas su bkod pa'i pad+ma thod phreng rtsal gyis sngags phreng spus bris pa lta bu'i yig 'bru rnams mar me ltar gsal zhing 'bar ba la dmigs nas bzla /
sngags phreng 'khor mi dgos shing spro bsdu'i dmigs pa bya'o //
drag po'i skabs su zla gdan nyi mar bsgyur /
hU~M sngon me'i mdog can du bsgyur ba'i mthar sngags phreng me'i mdog can mdun nas g.yon du bkod pa 'gal me bskor ba lta bu dmar kyi li li 'khor ba de las 'od zer rdo rje me'i tshwa tshwa 'phros pas /
gnod byed log 'dren thams cad gzhob thul tshig par bsam ste drag po'i sngags la ma yengs par bzla'o //
sham bur sde brgyad kyi srog yig bzlas pa tsam gyis rang gi thugs ka nas 'od zer lcags kyu lta bu 'phros pas /
sde brgyad rnams rang dbang med par skrag cing srog snying /
rgyal por a /
gzhan gshin rjer ya /
ma mo ma /
bdud du /
gza' ru /
btsan tsa /
srin po sha
/klu na rnams so so'i snying ga nas 'od zer lcags kyu lta bus btab nas tshur drangs te hU~M gi zhabs su thim par mos la sngags sham bur sde brgyad srog sngags bzla /
bdag nyid drag po'i nga rgyal dang stangs stabs kyis sde brgyad thams cad sngangs skrags nas 'dar phri li li 'dud cing ci bsgo ba'i bka' la nyan par bsam zhing rtsa sngags sham bur gzir sngags bzla /
spu gri mtshon cha'i dmigs pa ni /
gzhal yas khang gi phyi sgo'i bar khyams su khro bo yak+sha me dbal zhal tshur gzigs pa'i khru do tsam gyi bar snang khams gnam lcags las grub pa'i 'khor lo rtsibs brgyad sdig pas mtshan pa kha phyir bstan pa /
rtsibs brgyad rtse nang du bstan pa /
mtha' dang dbus su me rlung 'khrugs pa'i 'khor lo gnyis /
bdag gi thugs ka nas 'od zer 'phros /
'khor lo nang ma la phog g.yas su 'khor /
me dbal gyi thugs ka nas 'od zer 'phros /
'khor lo phyi ma la phog ste g.yon du 'khor ba so 'thab pa'i bar du gnod byed dgra bgegs thams cad phye ma leb me la lceb pa ltar 'thib 'thib por 'phyong ba thams cad spu gri so 'thab pa'i bar du dum bur gtub pa'i ro thams cad sdig pa rnams kyis rub ste zos pa'i lhag ma thams cad me rlung rab tu 'khrugs pa g.yas g.yon du 'khor bas  gzhob thul bsregs te lhag ma tsam yang med par bsams la spu gri'i sngags rgod drag tu bzla'o //
de yan bsnyen sngags bzlas so cog la dgos pa'o //
yang drag po'i bsnyen pa dngos gzhi'i skabs su /
zhi bar bsnyen pa /
drag por bsgrub pa /
sham bur btags pa /
las la sbyar ba /
srung zlog bsad pa sogs mthar chags go babs kyi 'gros dang bstun la grangs ni rab 'bring tha ma dngos nyams rmi lam du lhas byin gyis brlabs pa'i mtshan ma mthong bar bsnyen nas /
'khor sngags skabs rgyas par na /
dang po dngos gzhi'i bsnyen pa rnams kyis sna drangs pa'i rjes thog tu rang drag por gsal ba'i dang por phyag rdor du lam gyis gnas 'gyur ba'i thugs kar nyi gdan gyi steng du thugs srog hU~M mthar /
oM badzra pA Ni hU~M phaT:kyis bskor bar dmigs nas de nyid bzla /
de bzhin du gshin rje rta mgrin me dbal so sor gnas 'gyur ba'i thugs srog yaHhrIHk+ShaHsogs kyi mthar so so'i sngags kyis bskor bar bsam ste bzla ba /
mkha' 'gro sde bzhi /
ging bzhi /
khyung /
'od dpag med rnams rang nyid drag por gsal ba'i ngang nas so so'i thugs kar srog sngags la dmigs nas bzla bas phrin las sgrub cing mchog gi dngos grub stsol bar bsam pa'o //
grangs ni khro bo bzhi dang 'khor gzhan rnams bcas la bdun re sogs gtso bo la cha shas pa'o //
gzhan yang rang nyid gtso bor gsal bas 'khor so so la dmigs pa nyid kyis 'thus so //
bsnyen sgrub dngos gzhi'i tshul mtha' dag ni bsnyen yig byin rlabs mchog gi bum bzang du gsungs pas der bltas pas shes par 'gyur la /
'on kyang dmigs pa'i rim pa rnams der mi gsal bas 'dir bkod pa ste /
de la las sbyor srung zlog bsad gsum las /
dang po srung ba'i dmigs pa ni /
bdag gi thugs ka'i cha smad du :
zhes pas rang drag por gsal ba'i lto bar gser gyi byang chub mchod rten gyi nyi zla pad+ma thod phreng la thug tsam bum pa'i nang du gnam lcags kyi rdo rje rtse dgu pa'i lte bar hU~M yig mthing ka'i klad skor nang du bla ma /
ha'i khog pa gong mar slob dpon sogs che ba rang drag por gsal ba yin mod kyang /
srung ba'i skabs su ha'i khog par rang gi gzugs ji lta ba bsgom dgos te /
de'i g.yas g.yon mdun rgyab rnams su /
pho nye mo nye yon bdag mched grogs 'khor g.yog nor rdzas sogs bsrung bya gang dgos dang /
'a dang zhabs kyu'i nang khug tu rta phyugs sogs bsgom zhing /
hU~M gi phyi ma la 'od dmar po'i gur dang /
de'i phyi ma 'od dkar po'i gur gnyis sbrags kyis bstums pas phyi ma lhan cig skyes pa'i 'dre dang nang ma lhas kyang mi rig pa'i gur ro //
hU~M las 'od 'phros rgyal ba mchod thugs rje byin rlabs 'od zer gyis rnam par tshur bsdus bdag dang bsrung bya rnams la thim pas lus rdo rje'i go khrab rdo rje rgya gram sne sbrel ba 'ba' zhig gi bar stong rnams lcags sdig dang khyung gis bkab pa lta bu'i go mtshams med par gtams par gyur par bsams la /
rtsa sngags la srung sngags btags pa bzla'o //
gnyis pa bsad pa'i dmigs pa ni /
rang drag po 'khor gzhal yas khang dang bcas pa'i snang cha de nyid skad cig gis gnas 'gyur te lcags sdig mgo dgu kha dgu mig dgu rwa bco brgyad pa shin tu 'jigs pa stong gsum khengs pa gcig tu bsgoms nas badzra rA tsa'i tsit+ta zhes nyer cig bzlas nas /
sdig pa'i thugs srog yi ge dzaHdmar nag las dzaHyig dpag tu med pa spros pa rnams sdig par gyur te sdig pa rang 'dra ba dpag tu med pas /
'jig rten thams cad mer gyis khengs te gnod byed rgyal bsen thams cad sha la sbrang ma rub pa dang 'bus zos pa ltar phyi nang thams cad zos pas lhag ma rdul tsam med par bsams la /
'di drag po sdig par gnas 'gyur ba yin pas drag bsgrub kyi sngags mi dgos /
badzra yak+Sha trig nan :gyi sngags brgya rtsa bzlas rjes sdig pa'i bskul byas nas gsal cha de nyid me long la has btab pa bzhin yal ba'i ngang la dar gcig bzhag
/slar chu bur rdol ba ltar pho brang rten brten par bcas pa'i snang cha lam gyis gsal nas 'khor sngags sogs bzla'o //
sdig pa snying 'dzin gyi dmigs pa 'di rtsub pas 'dre srin tsha ngar che ba dang dmigs bsal ma gtogs rgyun ldan dkyus su bya mi rung /
gsum pa zlog pa'i dmigs pa ni /
rang nyid drag po rtsal du gsal ba'i sku'i cha las khro chung /
phyag g.yas pa'i rdo rje nas khyung /
g.yon pa'i phur rtse nas lcags sdig sogs dpag med 'phros /
'khor rnams kyang zhal phyir gzigs shing /
sku las rang 'dra ba'i sprul pa dang /
phyi rol gyi srung 'khor las kyang sprul pa gong mtshungs mang po spros pas dgra bgegs byad ma gnod byed thams cad bsad gtub zos /
rdul cha yang med par bsams la /
zlog sngags nyer gcig sogs bzlas rjes bden stobs brjod pas thal mo lan gsum brdeb /
lok+t+ri'i sngags rgod nyer gcig sogs bzlas rjes /
bka' ltar mi byed cing zhes pa'i tshig mtshams re bzhin thal rdeb bya /
seng gdong ma'i skabs kyi nyi zla'i bar du bcar ba lta bu'i dmigs pa mi dgos /
rjes che ba dran pa yan byas rjes dar gcig dmigs med du bzhag pa ni srung zlog bsad gsum thams cad kyi snying po'o //
slar 'khor rnams zhal nang du gzigs par bsam zhing 'khor sngags sogs bzla /
dbyangs gsal yig brgya bzla nas kha bskang ngo //
de ltar bsnyen sgrub las gsum gyi dmigs rim rig 'dzin chen po'i zhal las ji ltar byung ba ltar /
dam pa gang gi las kyi rgyal thebs dang yi ge pa rwa yi ston pas tshigs bcad du bsdebs pa thog mthar rig 'dzin chen po'i phyag rjes phebs pa ltar la tshig lhug tu rgyas par bkral te mtshur phur rgyal ba yab sras kyi spyan sngar 'bul skabs tshe ring smon skyid du bris pa'o //
kye ma dus mthar skyes pa'i sngags gzugs pa //
rigs rus skye ba'i ming gis yar la 'then //
dngos nas bsags rgyab med pas mar la 'then //
res 'ga' mi chen mkhas dbang bla ma'i drung //
rig sngags 'chang ba'i khyu mchog ces su bsngags //
gzim chung 'bol stan khri la rnam par 'gying //
ma rabs phal pas mthong na mar la smad //
spu mi skya ser khrod du khyi ltar 'khyams //
sbyangs goms shes rab mig dang mi ldan yang //
rje btsun bla ma'i thugs kyi gsang mdzod 'dzin //
sgra snyan sdeb sbyor tshig la ma sbyangs kyang //
zin bris lhan thabs brtsams nyog yi ge mang //
gang du'ang 'then chog su la'ang mi brin pa'i //
rgyal khams 'grim pa dA ri dra pas sbyar //
bla ma mkha' 'gro'i gsang ba'i zhal shes 'di //
gzur gnas dad ldan rnams kyi snying la 'chongs //
skal med log par lta bas 'di blta na //
de yi srog dbugs bdud btsan klu yis sdus //
bdud tri shu la nA ga phu sa mA ya dA na rak+Sha rak+Sha /
bkra shis so ///
/
