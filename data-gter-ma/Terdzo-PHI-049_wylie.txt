@#//
nag po dgu'i sbyor ba nad gdon kun 'joms zhes bya ba bzhugs //
rgya gar skad du /
na ba kA la yo ga
/bod skad du /
nag po dgu'i sbyor ba zhes bya ba /
gi'u wang dang ni a ru ra //
btsan dug gla rtsi shu dag dang //
gur gum mu zi shing kun rnams //
rgya yi snag tshwas gzhi blangs la //
phye ma ril bu gang yang rung //
lus la byug gam gdags par bya //
dgu yi sbyor ba tshogs pa na //
gcig tu sa bdag gnyen por 'gyur //
gnyis su klu yi dug gsum sel //
gsum du gnyan gyi dug rnams sel //
bzhi ru lhog pa dkar nag sel //
lnga ru 'brum nag thub par 'gyur //
drug tu rgyu gzer thub pa yin //
bdun du bal nad thub par 'gyur //
brgyad du mkhris pa rtsar rgyug thub //
dgu ru 'go ba'i nad rnams thub //
byis pa'i gdon chen bco lnga thub //
gzhan yang yon tan bsam mi khyab //
slob dpon klu sgrub snying po yis //
nag po dgu yi sbyor ba 'di //
rgyud sde kun nas btus pa 'o //
sman dgu la ni lha dgu bskyed //
lha dgu la ni sngags dgu gdab //
rab gnas byas la mgul du gdags //
nad gdon srung bar the tshom med //
brgyud ldan don dgu'i sgo nas so //
de yi lag len man ngag ni //
gza' skar tshes grangs bzang dus la //
rang rang ngo bo ma nyams pa'i //
sman rnams legs par rab bsags nas //
mi mthun nyams pa'i skyon spangs la //
a ru gi'u wang shu dag dang //
btsan dug gla rtsi gu gul dang //
shing kun mu zi rgya snag rnams //
rim bzhin sman bla tad+ya thA/
oM b+hai Sha dz+ye b+hai Sha dz+ye ma hA b+hai Sha dz+ye rA dza sa mung+ga te swA hA/'jam dbyangs dang /   oM wA gI shwa ri muM/
spyan ras gzigs   oM ma Ni pad+me hU~M/dang rdo rje 'dzin /   oM badzra pA Ni hU~M/
rta mgrin   oM badzra kro d+ha ha ya g+h+rI wa hu lu hu lu hU~M phaT/khro bo bdud rtsi 'khyil /   oM badzra a mr-ita kuN+Da lI ha na ha na hU~M phaT/
gang bzang   oM pur+Na b+ha drA ya swA hA/dbang phyug chen po dang /   oM ma hA de wa hU~M phaT/
tshogs kyi bdag por   tad+ya thA/
na maHstu te ga Na pa ta ye swA hA/
oM gaHgaHgaHgaHgaHgaHgaHgaHga Na pa ta ye swA hA/bskyed byas nas /
rang rang snying po gang 'grub btab //
rab gnas shis brjod sogs kyang bya //
gong bzhin gang dgos rigs pas dpyad //
shin tu zab pa'i man ngag mchog
/'gro la phan pa'i don du ni //
ma sbas gsal bar bstan pa yi //
dge bas 'gro rnams sangs rgyas shog //
/
