@#:
bcom ldan 'das mgon po tshe dpag tu med pa'i sgrub thabs sAts+tsha la brten nas tshe sring ba'i man ngag dang bcas pa bzhugs so :
\u0f88\u0f88\u0f88\u0f88
bcom ldan 'das mgon po tshe dpag tu med pa la phyag 'tshal lo :
mgon po tshe dpag med bsgrub par 'dod pas :
stong pa'i ngang las rang nyid tshe dpag med sku mdog dmar po :
zhal gcig phyag gnyis mnyam gzhag gi phyag rgya'i steng na bdud rtsi'i bum pa bsnams pa :
zhabs skyil krung 'od kyi rgyab yol can :
nyi zla pad+ma'i gdan la bzhugs pa :
thugs kar zla ba'i steng na hrIHlas 'od 'phros pas bde bar gshegs pa thams cad kyi tshe'i dngos grub stsol bar bsam :
oM badzra A yu She hU~M b+h+rU~M nr-i dza :
zhes bzlas pa nus tshad du bya zhing tshe'i dngos grub thob par bsam mo :
de'i rjes la lha nyid 'od du zhu nas dmigs med gsal stong du bsgom :
de ltar yi dam du byas na tshe ring zhing 'phos nas bde ba can gyi zhing khams su 'od dpag med kyi zhing du skye bar nges so :
sa ma ya :
rgya rgya rgya :
bcom ldan mgon po tshe dpag tu med pa la phyag 'tshal lo :
rkyen ngan bar chad mtha' dag zhi ba dang :
dus min 'chi ba zlog pa'i man ngag sAts+tsha gdab pa'i cho ga ni :
thog mar byang chub mchog tu sems bskyed pa dang :
rang nyid tshe dpag med kyi rnal 'byor du byas la sa gtsang ma brkos te 'jim pa byas la oM AHhU~M nyi shu rtsa gcig brjod pas rin po che sna lngar byin gyis brlabs :
oM badzra A yu She hU~M b+h+rU~M nr-i dza :
zhes snying po gser ram gi'u waM gur gum gyis bris pa nang du gzhug :
oM badzra A yu She hU~M b+h+rU~M nr-i dzaHbadzra rat+na ka ni ka swA hA:
zhes brjod cing btab pas phyi rin po che sna lnga'i mchod rten la :
nang pad+ma rA ga'i gzhal yas khang na mgon po tshe dpag med 'khor dang bcas pa bzhugs par bsam mo :
rab gnas ni :
oM badzra A yu She hU~M b+h+rU~M nr-i dzaHbadzra sa ma ya dza :
zhes brjod pas bde ba can gyi zhing khams nas tshe dpag tu med pa byon nas sAts+tsha la thim pas :
'khor ba ma stong gi bar du 'gro ba'i don mdzad cing ji srid 'byung ba'i gnod pas ma zhig bar bzhugs par bsam zhing :
nas la rten 'brel snying po bzlas shing me tog gtor nas bkra shis brjod do :
mchod pa rnam pa lnga dbul :
de nas sAts+tsha 'o mi brgyal ba'i sar bzhugs su gsol :
de ltar du byas na gnas skabs su rkyen dang bar chad mtha' dag zhi ba dang :
mthar thug bde ba can gyi zhing du skyes nas :
phyir mi ldog pa'i sa la gnas par 'gyur ro :
tshe gzungs la yi dam bya'o :[ \u0f80]atsha :
tshe sgrub sAts+tsha dang bcas pa :
mkho mthing lha khang gi rnam snang phyag mtheb nas gu ru chos kyi dbang phyug gis bton pa'o //
las 'phro can dang 'phrad par shog
/sa ma ya /
shu b+haM///
/
