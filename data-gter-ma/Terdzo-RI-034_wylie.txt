@#//
rdzogs pa chen po rgyud bcu bdun gyi dbang chog rdzogs pa rang byung gi rgyud kyi dgongs don ji bzhin chog bsgrigs zin bris su bkod pa bzhugs so //
na mo gu ru d+he wa d+hA ki nI sa pa ri wA ra ya /
bla ma mchog dang kun bzang chos kyi sku //
zhi khro rab 'byams dkyil 'khor kun gyi gtso //
sku gsum ngo bo gcig tu 'dus phyag 'tshal //
mchog dang thun mong dngos grub bstsal du gsol //
'dir rdzogs pa chen po rgyud bcu bdun gyi dbang bskur ba'i rim pa la gsum ste /
cho ga la 'jug pa gang zag gi mtshan nyid /
sngon 'gro legs par bsham pa dang /
dngos gzhi dbang bskur ba'o //
de la dang po ston byed slob dpon ni mtshan nyid gsum dang ldan dgos te /
mdo rgyud kyi don la mkhas pa /
mngon sum gyi gnad bsgoms pa /
rang smin nas gzhan rgyud dgrol nus pa'o //
slob ma'i mtshan nyid ni /
mngon sum snying po'i don ston pa'i bla ma la sangs rgyas dngos kyi 'du shes skye ba /
dad pa'i zhing sa bzang ba /
mi dge ba dug ltar
spong ba /
'khrul pa'i don rig pas yang dag pa'i gdams pa zhu ba la 'jig rten gyi nor rdzas la gtong phod che ba /
lus dang srog la mi phongs par chos phyir lus srog gtong nus shing sri zhu dang mos gus che ba'o //
gnyis pa rdzas bsham pa ni /
dkyil 'khor gru bzhi tshad ldan me long gi ngos ltar snyoms pa la /
ba byung lnga dang dris byugs pa'i steng du thig tshon ye shes lngar byin gyis brlabs la /
tshangs zur nas sgo rkyang gi thig rdzogs par gdab cing /
dbus zlum po mthing ga pad+ma 'dab brgyad /
shar dkar /
lho ser /
nub dmar /
byang ljang /
mtshams bzhir mdzes tshon du spel zhing /
lha snam gru chad dang /
sgo rta babs /
zhing khams dang bcas pa'i mthar nyi zla pad+ma rdo rje'i ra ba 'od zer lnga'i phreng bas bskor bar bris pa'i dbus dang phyogs bzhir rin po che'i bum pa rigs lnga'i kha dog can so so'i sa bon A+o~M AHhU~M swA hAs mtshan pa kha rgyan mgul chings dang bcas pa bkod /
bum pa'i nang du rin po che lnga /
'bru sna lnga /
sman sna lnga /
spos lnga /
snying po lnga rnams /
gangs kyi chu gtsang 'o ma dang sbyar ba dkar gsum mngar gsum gyis bran pas bkang zhing /
kha rgyan gyi gseb tu /
me long lnga /
shel lnga /
dar sna lnga /
rma bya'i mdongs lnga /
rigs lnga'i tsaka li dang bcas pa bkod /
gsang dbang gi rdzas thod pa bdud rtsis gang ba kha me long gis bcad /
sin+d+hu ras byugs pa'i kha dar dmar pos bkab la bzhag
/sgo bzhir phur pa bzhi dang /
mda' bzhi bkod /
mtshams bzhir ral gri bzhi /
phyi nang gsang gsum gyi mchod pa sman raka gtor gsum dang /
tshogs kyi 'khor lo rgya cher bsham /
bla bre dang yol ba la sogs bkod pas brgyan pa dang /
byang shar du pad+ma 'dab bzhi dbus ljang gu'i steng du las kyi bum pa dri bzang gi chus bkang zhing /
kha rgyan mgul chings sogs bkod pas brgyan pa bsham par bya'o //
gsum pa dngos gzhi dbang bskur ba la /
bdag dang dkyil 'khor byin gyis brlab pa /
slob ma 'jug pa /
dbang bskur ba dngos so //
de yang gsang sngags 'og ma ltar bskyed rdzogs du ma'i spros pa med na'ang ye nas dkyil 'khor sangs rgyas yin mod kyi /
gnas skabs su gzung 'dzin spros pa sbyong ba'i phyir /
skyabs 'gro sems bskyed bsdus pa zhig byas la /
rang nyid skad cig gis gzhi'i kun tu bzang po yab yum mthing ga mnyam sbyor /
phyag gnyis mnyam gzhag zhabs skyil krung /
rin po che'i rgyan gyis brgyan pa 'od zer du ma 'phro bar bsam la /
aH
brgya rtsa brgyad bzlas /
mdun du rigs lnga'i dkyil 'khor skad cig gis bskyed la /
A+o~M AHhU~M swA hAs rgyas btab nas /
snang srid snod bcud thams cad rigs lnga'i zhing khams gzhal yas khang lha dang lha mos gang ba 'dod yon gyi rgyan du /
A+o~M AHhU~M gsum gyis byin gyis brlab /
las bum du rdo rje rnam par 'joms pa bskyed la /
bzlas pa ci 'grub bya /
slob ma 'jug pa ni /
de nas slob mas maN+Dal phul ba'i rjes su thal mo sbyar la /
e ma ho /
skyes mchog 'gro mgon bla ma rje //
bdag ni las can rigs kyi bu //
gsang chen nges pa'i lung 'di la //
rtogs pas bdag nyid gzung du gsol //
zhes lan gsum zhu'o //
de nas bla mas gnang ba byin pa ni /
e ma skal ldan rigs kyi bu //
shin tu gsang ba'i theg pa 'dir //
rdo rje 'dzin pa bdag gi lung //
zhu na 'bras bu des thob 'gyur //
bdag nyid chen po khyed cag ni //
blo yi the tshom rab bsal nas //
nor bu'i yon tan mthong ba bzhin //
bdag cag bla mar spro lags sam //
zhes dris pa'i lan du slob bus spro lags zhes zhu /
de nas skyabs 'gro bya ba ni rjes zlos bus byas la /
hU~M/
rlung lnga rnam par dag pa'i sku //
nyon mongs rnam dag ye shes lnga //
sku gsum mdzad pa mthar phyin pa'i //
dkon mchog gsum la rtogs pas 'dud //
ces lan gsum bya /
de nas bla mas 'di skad brjod /
skal ldan rang gi lus kyi 'khor lo bzhi dam chos /
rtsa 'dab dge 'dun /
thig le lnga'i dwangs ma ye shes ni nyon mongs pa ye nas dag pa'i sangs rgyas sku gsum gyi bdag nyid du ngo shes nas bsgom snyam du don dam pa'i skyabs su 'gro ba gyis shig
/ces brjod /
de nas smon pa sems bskyed ni /
e ma ho /
ma rig 'jig rten mun pa'i klong //
rang gi thabs shes sgron me yis //
rang la gnas pa'i ye shes de //
bla ma'i drin gyis rtogs par bya //
zhes lan gsum bya /
des ni rang rig mngon sum gyi ye shes snang ba bzhi nyams su blang snyam du sems bla na med par bskyed pa'o //
zhes bshad la /
'jug pa sems bskyed ni /
e ma ho /
sangs rgyas mthar thug dbyings rig gnyis //
sku gsum ngo bo mtha' bral bzhi //
tshig las 'das pa'i rang byung de //
da lta nyid du rtogs par bya /
zhes lan gsum bya /
des ni dbyings ka dag chos sku nam mkha' lta bu dang /
ye shes lhun grub rang rig chos sku sku gsum gyi ngo bo spros pa'i mtha' bzhi las 'das pa /
de nyid tshig dang yi ge med pa'i don smra bsam brjod med chen po nyid rang ngo shes par bya snyam du sems skyed cig
/ces bshad /
de nas srung skud gdags pa ni /
tshon sna lnga'i skud pa la /
A+o~M AHhU~M A+o~M swA b+hA ba bi shud+d+ha sarba d+harmA swA b+hA ba bi shud+d+ho\u0f85 haM/
zhes pa'i sngags kyis mdud pa byas la /
pho'i dpung pa g.yas dang /
mo'i dpung pa g.yon la gdags so //
de nas dam bsgrag pa ni /
las bum gyi chu dung phor du blugs la /
hU~M/
'di ni dam tshig rdo rje'i chu //
nyams na dmyal me bzod dkas sreg
/bskal pa grangs med sdug bsngal 'gyur //
bsrung na dngos grub rmad po che //
ma lus lhun gyis grub par 'gyur //
de bas dam tshig srog gi chu //
snying la zhog la thub par gyis //
zhes brjod cing /
kye skal ldan kun /
dam tshig nyams na dmyal ba las thar pa'i dus med cing /
sdug bsngal bzod glags med pa myong dgos pas /
dam tshig srungs shig
/A+o~M badzra sa ma ya hU~M/
zhes rdo rje spyi bor bzhag
/de nas slob ma'i rgyud dag pa'i phyir /
rdo rje rnam par 'joms pa'i khrus kyi dbang bskur ba ni /
las bum gyis slob ma bsangs la /
pad zla'i steng du hU~M las rdo rje rnam par 'joms pa   rgyud rang nas rnam 'joms sngon po /
g.yas bum pa dkar po rdo rje rgya gram gyis kha bcad pa /
g.yon sdigs mdzub phur pa 'dril ba /
klu rigs bzhis sku brgyan pa gcig gsungs 'dug /sku mdog ljang sngon zhal gcig phyag gnyis pa spyan gsum dang ldan pa /
zhabs rdo rje skyil krung /
phyag g.yas sna tshogs rdo rje dang g.yon dngul dkar gyi dril bu dku la brten pa /
dar dang rin po che'i rgyan gyis brgyan pa'i sku gsung thugs kyi yi ge gsum las 'od zer 'phros pas /
rang bzhin gyi gnas dang byang shar lcang lo can gyi gnas nas bcom ldan 'das rdo rje rnam par 'joms pa la sangs rgyas dang byang chub sems dpa'i tshogs kyis bskor ba spyan drangs /
gnyis su med par thim par bsam la /
gu gul gyi dud pas bdug cing rol mo'i sgra bsgrag la /
na maHtsaN+Da badzra kro d+ha hu lu hu lu hU~M phaT/
sngags 'di nyi shu rtsa gcig bzlas la /
spyi bor rdo rje rgya gram bzhag la /
tiSh+Tha badzras brtan par byas /
las kyi bum pa de nyid /
b+h+rU~M las bum pa mtshan nyid dang ldan pa /
phyi bum pa'i rnam pa la nang bcud gzhal yas khang du bsam pa'i pad zla'i steng du rdo rje rnam 'joms la khrus kyi lha mos bskor bar bsam la /
ye shes pa dgug cing bstim /
mchod pa lngas mchod /
lcang lo can gyi gnas mchog dam pa na //
gsang sngags rig sngags kun gyi bdag po ste //
log 'dren bgegs kyi tshogs rnams 'joms mdzad pa'i //
gsang bdag rdo rje 'dzin la phyag 'tshal bstod //
ces bstod pa ci rigs pas bstod /
lha tshogs 'od dang ldan pa'i bdud rtsi'i bum pa de nyid bdud rtsis gang bar bsam /
bzlas pa ni /
A+o~M badzra tsaN+Da sarba a bud+d+ha ram /
yaM sarba bud+d+ha ho raM raM baM raM raM badzra tsaN+Da raM raM/
zhes pa brgya stong bzlas /
de nas bum pa spyi bor bzhag la dbang bskur ba ni /
hU~M/
bdud rtsi dag pa'i ye shes sku //
chos nyid mkha' mnyam ye shes bum //
rnam dag kun sbyong ye shes chu //
rig pa'i ye shes snying por bcas //
mkha' gsang mnyam sbyor lan tshwa'i ro //
rnam dag dri med bcud len sman //
'dod yon las grub rin po che //
rin chen 'od 'bar dri zhim spos //
gso byed rdo rje 'o ma'i chu //
'dod pa tshim byed 'bras bu dang //
mnyen 'khril thugs rje dar dpyang dang //
'bras bu bcud kyis gtams pa yi //
chos nyid mnyam pa'i bum pa mchog
/skal ldan 'di la dbang bskur pas //
chos nyid rang stobs rnyed nas kyang //
dbang chen sku dang ldan gyur cig
/A+o~M ma hA ka la shaHsid+d+hi badzra hU~M/
zhes dbang bskur /
de nas khrus kyi bum pas khrus bya zhing /
spyi bor bzhag la /
hU~M/
rnam dag dri med ye shes chus //
bkrus pas rnam dag sdug bsngal bral //
rnam rtog dri ma kun sbyong zhing //
sangs rgyas zhing khams rab 'byams kyi //
ye shes chu rgyun babs nas ni /
khyod kyi rnam rtog byang gyur nas //
phyi dang nang gi sdug bsngal rnams //
thams cad zhi bar gyur nas kyang //
ye shes snang ba gsal bar ston //
dag pa ye shes bdud rtsi 'dis //
dri ma'i skyon rnams byang ba dang //
mi gtsang la sogs nyams pa kun //
shel sgong lta bur gyur nas ni //
rnam 'joms nyid kyi sku gsung thugs //
rigs kyi bu la snang bar shog
/A+o~M badzra tsaN+Da kro d+ha kA ya hU~M phaT/
de nas gtor ma spyi bor bzhag la /
A+o~M badzra tsaN+Da ma hA kro d+ha hu lu hu lu /
b+han d+ha b+han d+ha hu lu hu lu hU~M/
ba liM ta a b+hi Shiny+tsa hU~M/
rdo rje rnam 'joms khrus dbang ngo //
de nas dkyil 'khor bsdu zhing bkra shis brjod par bya'o ///
/
!
de nas dngos gzhi'i dbang bskur ba dngos ni /
slob ma rnams gdong dar dmar pos dkris la /
lag tu me tog bzung la gsol ba gdab pa ni /
hU~M/
rdo rje slob dpon gnyan gyis dbu bzung nas //
yi dam lha dang mkha' 'gro dam tshig can //
thams cad ma lus bdag la dgongs su gsol //
dkyil 'khor 'dir 'jug bdag la dbang bskur stsol //
gsang ba chen po bdag la gnang bar mdzod //
ces gsol ba btab la /
slar dam tshig bskyar cing nan tan tu bya ba ni dam chu blud la /
dam tshig khro chu khol ma 'di /
khyod la gtad kyi thub par gyis //
nyams na dmyal ba'i rgyu yin te //
thub na yon tan rtsa brgyad thob //
de bas khyod kyis gus pas longs //
sa ma yA satwaM/
bag sha ni ho ho /
de nas ye shes dbab pa ni /
slob ma kun bzang yab yum du bskyed la /
rtsa gnas 'khor lo bzhi yi rtsa dang yi ge dang thig le sku dang 'od zer 'phro ba /
snying nang dang dung khang du zhi khro'i lha tshogs gsal gdab la /
slob dpon gyis DA dril dkrol zhing /
e ma skal ldan rigs kyi bu //
lte ba sprul sku'i bzhugs gnas yin //
rlung lnga g.yo rtsol las 'das pas //
thig le 'od skur shigs se shig
/snying ga chos sku'i bzhugs gnas su //
sangs rgyas rigs lnga yab yum bzhugs //
'od zer lnga ru shigs se shig
/mgrin pa longs spyod pho brang du //
sems dpa' rgyal ba rgya mtsho bzhugs //
thig le 'od skur ya la la //
spyi bo bde chen 'khor lo ni //
sku gsum 'bras 'dus rtse mo na /
khro rgyal gad rgyangs ya la la //
A+o~M bo d+hi tsit+ta shAn+tiM kro d+ha sa pa ri wA ra sarba A be sha ya a A/
zhes rol mo'i sgras byin phab /
gu gul sha chen sogs kyi dud pas bdug
/rdo rje spyi bor bzhag la /
su pra tiSh+Thas brtan par byas /
de nas me tog dor ba ni /
e ma ho /
thog ma med pa'i dus dag nas //
da lta'i dus 'di yan chod du //
sngon nas las 'brel yod pa'i lha //
rigs mchog de la 'bab par shog
/ces brjod de /
me tog dal gyi dbus su babs na /
sna tshogs rang grol /
shar du rdo rje snying po /
lhor 'dod yon rang shar /
nub tu bde chen rgyal po /
byang du sgo lnga bya bral zhes btags so //
de nas mig dbye ba ni /
e ma skal ldan rigs kyi bu /
khyod kyi ma rig rmongs pa'i mig
/ye shes spyan du ngas phye 'o //
dkyil 'khor bzang po 'di la ltos //
zhes dal bstan la /
mthong ba brtag pa ni /
mig zim bus dkyil 'khor gyi nang du bltas la /
mdog dkar ser dmar ljang mthing sogs /
rigs so so'i dngos grub thob par 'gyur ro //
de nas gser gyi thur mas dkyil 'khor bstan la /
de yang dbus zlum po mthing gar byung ba ni /
gzhi chos nyid kyi don la gnyen po dang bral ba'i brda'o //
pad+ma 'dab brgyad mdzes tshon du byung ba ni /
gzhi la rlung lnga'i dwangs ma dang ldan pa'i brda'o //
gru chad bzhir byung ba ni /
'byung ba bzhi'i 'od dang ldan pa'i brda'o /
khyams bzhi sgo dang bcas pa ni /
phrin las bzhi po rang la tshang ba'i brda'o //
pany+tsa re khA'i rtsigs pa lngar byung ba ni /
ye shes lnga'i ra ba dang ldan pa'i brda'o //
rta babs bzhi ni /
gzhi la tshad med bzhi lhun gyis grub pa'i brda'o //
ri dwags brgyad ni /
rnam par shes pa tshogs brgyad gzhi nas dag pa'i brda'o //
'khor lo bzhi ni /
phyi nang gsang ba bla na med pa'i chos kyi 'khor lo bzhi ye nas bskor ba'i brda'o //
gdugs bzhi ni /
rtag pa brtan pa 'pho 'gyur med pa lhun gyis grub pa'i gzhi'i dbyings gdod ma nas gnas pa'i brda'o //
sna tshogs rdo rje ni /
chos thams cad ye nas sangs rgyas pa rdzogs pa chen po'i ngang na gnas pa'i brda'o //
'dod yon gyi snam bu ni /
'dod yon ma spang rgyan du shar ba'i brda'o //
pha gu ni /
'dod yon ma spangs rang las byung ba'i brda'o //
drwa phyed ni /
gzhi'i yon tan rdzogs pa'i brda'o //
mda' yab ni /
thugs rje la phyogs ris med pa'i brda'o //
pu shu ni /
'od gsal snying por gyur pa'i brda'o //
zhing khams ni /
rang snang lhun gyis grub pa'i brda'o //
nyi gdan ni /
shes rab dbyings su 'khyil ba'i brda'o //
pad+ma ni /
ye nas dri mas ma gos pa'i brda'o //
rdo rje'i ra ba ni /
dbyings la 'pho 'gyur med pa'i brda'o //
'od zer gyi phreng bas bskor ba ni /
dbyings na sku dang ye shes lnga'i rol pa lhun gyis grub pa'i brda'o //
zhes bshad do //
de nas rdzas kyi mthong ba
bstan pa ni /
e ma brda shes skal ldan bu //
brda dang dam rdzas bkod pa'i tshogs //
gnas lugs mtshon pa'i rdzas 'di ltos //
mthong ba'i don ni bdag la smros //
zhes brjod dus /
slob mas /
thams cad chos nyid kyi rol par mthong lags /
zhes lan gdab la /
bla mas rdzas kyi de nyid bstan pa ni /
thur mas mtshon la /
kye skal ldan /
bum pa lngar byung ba ni /
rigs lnga rang la rdzogs pa'i brda'o //
mgul chings lnga ni /
yum lnga yab lnga dbyer med pa'i brda'o /
kha rgyan ni /
sku gsung thugs yon tan phrin las lnga ye nas rdzogs pa'i brda'o //
shel ni /
ngo bo ka dag chos sku'i gzhi mtshon pa'i brda'o //
rma bya'i mdongs lnga ni /
rang bzhin 'od mdangs sgron ma lnga rang la 'char bas lhun grub longs sku'i zhing mtshon pa'i brda'o //
me long lnga ni /
thugs rje'i rig pa'i snying po ye shes lnga ldan sprul pa 'phro ba'i gzhi mtshon pa'i brda'o //
mda' lnga ni /
shes rab lnga gzhi la mtshon pa'i brda'o //
dar sna lnga ni /
rlung lnga dbyings na mtshon pa'i brda'o //
phur pa bzhi ni /
rig pa chos dbyings 'pho 'gyur med pa mtha' bzhi las grol ba'i brda'o //
gri bzhi ni /
rig pa'i ngo bor rtogs pas skye bzhi'i mngal sgo chod pa'i brda'o //
phyi nang gi mchod pa gtor tshogs gnas kyi bkod pa phun sum tshogs pas brgyan pa ni /
snang srid snod bcud kyi 'jig rten 'dod yon sgo lnga'i snang yul thams cad rang rig pa'i ngang nas rmi lam sgyu ma ltar 'gags pa med pa ye nas shar ba'i brda'o //
zhes bshad do //
de nas bla ma mthong ba bstan pa ni /
skal ldan gyi slob bu khyod kyis bla ma cir mthong /
slob mas /
bla ma khyod nyid sangs rgyas kyi lam ston pa'i gnas su mthong lags /
de nas mched lcam mthong ba bstan pa ni /
e ma ngo mtshar rigs kyi bu //
grogs kyi dam pa gang yin pa //
'jug sgo gcig pa'i mched lcam la //
dag pa'i snang ba mthong re ran /
khyod kyis mthong ba bdag la smros //
zhes pa'i lan du /
thar pa sgrub pa'i grogs rnams lha dang lha mo'i rang bzhin du mthong lags /
zhes brjod nas /
de nas dbang bskur bar gsol ba gdab pa ni /
e ma rin chen bla ma dang //
rgyal ba zhi khro'i lha tshogs kyis //
bdag cag skal ldan bu dag la //
sku gsung thugs kyi dbang mchog rnams //
dus 'dir bdag la gnang bar mdzod //
ces zhu zhing /
slob dpon gyis rdo rje dril bu slob ma'i lag tu gtad la /
hU~M/
chos nyid dbyings kyi rdo rje dang //
shes rab rang bzhin dril bu zungs //
sgra yis thams cad zil gyis mnan //
dril bu dkrol zhing rdo rje gsor //
thabs shes zung 'jug dbang thob shog
/A+o~M badzra tsit+ta gaN+De a b+hi Shiny+tsa hU~M/
de nas dbus kyi bum pa spyi bor bzhag la /
hU~M/
chos nyid stong pa ye shes dag pa yi //
rnam dag don ldan ye shes bum pa yis //
skal ldan 'di la dbang bskur bas //
stong rig gsal ba'i don ldan shog
/A+o~M badzra tsit+ta ye ti ta badzra a ni satwaM/
lho'i bum pa rna ltag gnyis su bzhag la /
hU~M/
stong nyid ye shes las byung ba'i //
chos sku dag pa'i rang bzhin las //
ye shes dag pa'i pho brang 'dir //
bkra shis dag pa'i bum pa 'dis //
skal ldan 'di la dbang bskur ro //
A+o~M rat+na e baM ti ta dza hU~M/
nub bum mgrin par bzhag la /
hU~M/
rtog pa'i drwa ba sel ba'i bum pa 'dis //
dag pa'i ye shes gnyis dang sbyor //
ye shes ston pa'i bum pa rab mdzes pas //
skal ldan 'di la dbang bskur ro //
A+o~M pad+ma du di sha ri hi bag satwaM/
byang gi bum pa lte ba dang yan lag bzhi la bzhag la /
hU~M/
byang chub las byung bdud rtsi'i snod //
nyon mongs sel ba'i bum pa 'dis //
skal ldan 'di la dbang bskur ro //
A+o~M karma dz+nyA na taM bag shaM hU~M/
dbang rdzas kyi mda' bzhi spyi bo dang lag par gtad la /
hU~M/
ye shes gsal ba'i sgro bzhir ldan //
shes rab skyed pa'i mda' bzhi yis //
skal ldan 'di la dbang bskur bas //
snang ba bzhi dang 'phrad par shog
/A+o~M dzaHhU~M baM hoHkha ga dzaHya /
ral gri bzhi mgo dang lag par gtad la /
hU~M/
shes rab don ston ral gri bzhis //
skal ldan 'di la dbang bskur bas //
mnyam pa nyid kyi don rtogs shog
/A+o~M badzra pra dz+nyA ma hA ti bag sha hU~M/
me long bzhi snying gar bzhag
/hU~M/
chos nyid rnam dag stong pa'i rgyu //
ye shes hU~M las 'od zer 'phro //
thams cad de yi don la gnas //
chos dbyings ye shes mtshon pa'i dpe //
me long 'di la brten pa yis //
skal ldan 'di la dbang\u0f8e
chos dbyings ye shes don rtogs shog
/A+o~M d+harma d+hA tu dz+nyA na badzra sarba At+ma ko\u0f85 haM/
me long bzhi snying gar bzhag
hU~M/
nyon mongs dag pa ye shes rgyu //
gsal 'grib med pa'i don rtogs pa //
rdzas kyi me long dam pa 'dis //
skal ldan\u0f8e
me long ye shes don rtogs\u0f8e
A+o~M a dar+sha dz+nyA na badzra sarba At+ma ko\u0f85 haM/
me long bzhi snying gar bzhag
/hU~M/
yab yum gnyis med dkyil 'khor ldan //
ye shes stong gsal mnyam pa'i me long 'dis //
skal ldan\u0f8e
mnyam nyid ye shes don rtogs shog
/A+o~M rat+na dz+nyA na badzra swa b+hA wa At+ma ko\u0f85 haM/
me long bzhi snying gar bzhag
/hU~M/
thams cad 'byung ba ye shes dag pa'i rdzas //
deng gi skal ldan 'di la dbang bskur bas //
sor rtog ye shes dbang thob shog
/A+o~M pad+ma a ti badzra swa b+hA ba At+ma ko\u0f85 haM/
me long bzhi snying gar bzhag
/hU~M/
thams cad gnyis med gcig tu 'dus pa'i ye shes de //
chos rnams bya ba rdzogs par ston mdzad pas //
skal ldan 'di la dbang bskur ro //
bya grub ye shes don rtogs shog
/A+o~M karma dz+nyA na badzra swa b+hA wa At+ma ko\u0f85 haM/
rma bya'i sgro chun gnas lngar
bzhag la /
hU~M/
kha dog thams cad ston mdzad pa'i //
lhun grub dkyil 'khor thams cad kyis //
mu khyud ra bar ston mdzad pa'i //
'od chen sna lnga'i rma bya 'dis //
skal ldan 'di la dbang bskur ro //
rin chen sbubs su sangs rgyas shog
/A+o~M pra be sha ya 'du sha hU~M/
gtor ma spyi bo dang lag par bzhag la /
hU~M/
sna tshogs pa yi rdzas chen 'dis //
'di dang phyi ma gnyis ka ru //
longs spyod chen po 'phel bar 'gyur //
byin rlabs drag po'i gtor ma 'dis //
skal ldan\u0f8e
bar chad thams cad bsal ba dang //
sangs rgyas byin rlabs gnang bar mdzod //
A+o~M b+ha ling ta du sha ya na hU~M/
mig la thig le byas la dkyil 'khor bltar bcug la /
hU~M/
rnam dag dri med chos kyi spyan //
do nub khyod la mngon gyur shog
/spyi dang rang gi don shes pa'i //
gang yang ma 'gags shes rab spyan //
do nub khyod la gsal bar gyis //
hU~M/
phyi dang nang med kun gsal ba'i //
rang bzhin ma g.yos rig pa'i spyan //
do nub khyod la gsal gyur nas //
rig pa'i dkyil 'khor gsal bar ltos //
hU~M/
dngos dang dngos med snang ba dang //
bdag gzhan thams cad don gsal ba'i //
thams cad mkhyen nyid bzhi yi spyan //
do nub khyod la gsal gyur nas //
rig pa'i dkyil 'khor gsal bar ltos //
hU~M/
thogs pa med pa'i spyan mnga' yis //
dkyil 'khor phyogs mtshams kun nas ltos //
gnas bzhir dri'i thig le byas la dkyil 'khor sgo bzhir bltar bcug la /
hU~M/
shar gyi sgo ni rig pa gsal //
rig pa ye shes mtshon pa'i phyir //
ye shes dag pa'i snang bar 'char //
de phyir shar gyi sgo zhes bya //
de yang khyod la bstan par bya //
ma bred ma dngangs myur du ltos //
chags med spyan gyis bltas pa na //
'gyur med ye shes dag pa mthong //
hU~M/
lho sgo ye shes bskyed pa'i sgo //
snang ba lhug par 'char ba'i rtags //
ye shes nyi shu rtsa gcig rdzogs //
de phyir lho yi sgo zhes bya //
snang ba bstan gyis legs par ltos //
dus 'dir khyod kyis ma bltas na //
phyis ni rnyed par ga la 'gyur //
ye shes mig gis ma chags ltos //
hU~M/
nub sgo bag chags nub pa'i sgo //
dug lnga ye shes lnga ldan 'od //
'od lnga ma 'dres rdzogs pa'i sa //
shes rab mig gis bltas byas na /
khyod kyis dkyil 'khor lha tshogs mthong //
hU~M/
byang sgo sa lam sbyong ba'i sgo //
sku lnga lhun gyis grub pa'i sgo //
las rab rdzogs pa'i sgo chen 'di //
mkhyen gsal mig gis myur du ltos //
rdo rje rang rtags chen po 'di //
sems can kun gyi rang rgyud la //
dkyil 'khor de bzhin gnas pa yin //
rdul tshon dkyil 'khor de bzhin du //
rang gi lus la yod pa yin //
de bzhin dkyil 'khor pho brang ltos //
rang lus gzhal yas khang gi tshul //
lha rnams ma bskyed lhun gyis rdzogs //
de phyir dbang gi dkyil 'khor ltos //
myur du bltas na dngos grub thob //
A+o~M sarba ta thA ga ta maN+Da la a satwaM hU~M/
zhes dbang bskur /
A+o~M AHhU~M swA hA/
mUM lAM mAM pAM tAM/
d+ho d+hi satwa mu na ya swA hA/
A li kA li dang ye d+harmA brjod la /
bkra shis rgyas par brjod /
tshogs kyi 'khor lo la rol par bya'o //
de lta bu'i dbang gi dngos grub thob pa la /
phyi dbang rdzogs nas longs spyod thams cad 'phel bar 'gyur ro //
chos nyid rtags mthong phung po ye shes lngar rdzogs pa'o //
de yan zhi ba byang chub sems su dbang bskur ba'o ///
/
!
da ni khro bo'i dbang bskur ba ni /
dkyil 'khor mthing nag gru gsum /
mu khyud ljang gu /
zla gam dmar po /
de'i phyi rim mu khyud zlum po /
de'i nang du 'khor lo rtsibs brgyad kha dog ser po /
rtsibs mchan rnams mdzes tshon /
gru bzhi sgo bzhi gru chad ljang gu /
phyi rim zlum po rdo rje'i ra ba sgo rgyan sogs mdzes par bris pa'i dbus su bkod pa ni /
dbus kyi 'khor lo'i gru gsum gyi steng du /
skyes pa bud med b+han+d+ha pho thod la yi ge b+h+rU~M mo thod la ma bris la /
de'i mdun du bud med phru gu ma skyes pa'i tshil bu /
byang sems dkar dmar /
thod pa gcig gi nang du sha khrag sna tshogs kyi gtor ma bsham /
zla gam gsum gyi steng du /
bum pa'i nang du rin po che dang sman sna tshogs /
bum pa'i kha dog dmar po bya /
dar dmar gyi mgul chings byas pa rnams bzhag
/'khor lo'i steng du /
khro bo'i sku brgyad /
gru chad re re la me long re dang rma bya'i sgro re /
zla gam steng du b+han+d+ha gling bzhi mtshan ldan du gtor ma bdud rtsis bran pa dar mthing gas kha bcad /
lho phyogs su tshil chen gyi mar me dar ser yol ba bya /
nub tu seng ldeng gi phung pa dar dmar gyis brgyan pa /
byang du mar me lnga bltams par dar ljang yol ba btang /
dpral bar thal chen gyis mtshan ma bri /
lce la rak+ta'i thig le /
snying la zhag gi zo ris /
mgo la dbang zhus legs par brgyan la /
bgegs bskrad /
dur khrod chas kyi mtshan ma btab la /
'di skad ces brjod do /
hU~M/
khro rgyal yab dang yum dang bcas //
thams cad gnas 'dir gshegs su gsol //
bgegs dang log 'dren thams cad kun /
khro bo'i mtshan thos tsam gyis kyang //
thams cad brgyal zhing 'o dod 'bod //
sdug bsngal chen pos zin pas na //
gnas 'dir ma 'dug gzhan du dengs //
ho /
dgongs shig rol cig khro rgyal rnams //
slob ma 'jug cing gnang bar mdzad du gsol //
dug gsum rtsad gcod 'khor ba'i dbyings nas thon //
nga ni khro rgyal pad+ma ste //
ngas ni dkyil 'khor rdzas ston gyis //
'byung po'i tshogs rnams rab tu dengs /
khyod la dbang gi skal pa med //
dbang mchog thob par mi 'gyur gyi //
phyi ma'i dus kyi tha ma la //
ston pa rdo rje slob dpon gyis /
khyod la dbang gi brda ston gyi //
'di la skal med phyir dengs shig
/ho /
dbang gi skal pa mi ldan pa rnams /
dbang gi dkyil 'khor 'dir yang sa tshon gyi dkyil 'khor 'jigs pa dang bcas par mthong ba yin no //
rdzas rnams mang po dbang po rtul ba dang mi ldan pa'o //
gsang ba dbang gi dkyil 'khor 'di la yid ma ches pa dang /
de lta bu'i 'du shes dang ldan pa rnams la /
dbang rin po che 'di'i skal pa med pas dbang bskur kyang bskal par nus pa mi 'byung bas /
rigs kyi bu rnams de ltar ma byed cig
/ces bshad cing /
de nas slob ma skad cig gis /
pad+ma he ru kar bskyed pa gong 'og tu yang mang du gsungs kyang /
rdzogs pa rang byung gi rgyud las /
pad+ma he ru ka zhal gsum phyag drug
/g.yas ljang g.yon sngo dbus dmar phyag drug g.yas gsum dgra satwa mdung thung ral gri /
g.yon gsum bam dbyug thod pa sdigs mdzub mdzad pa /
dbu yi steng rta mgo gsum gyis rta skad 'tsher ba me dpung gi klong du bzhugs pa bskyed par gsungs so //
pad+ma he ru kar gsal ba'i thod pa dung khang du /
'bar ba khro bo'i dkyil 'khor du gsal btab la /
lha tshogs rnams kyi sku gsung thugs las 'od 'phros /
steng phyogs me ri 'bar ba'i pho brang nas /
khro bo'i lha tshogs slob ma'i lus la rgya mtsho la char babs pa bzhin thim par bsam la /
A+o~M badzra ma hA kro d+ha kro d+hI shwa rI sa pa ri wA ra badzra A be sha ya a AH
zhes rol mo'i sgra dang /
tshil chen gu gul gyi dud pa bdug
/spyi bor rdo rje bzhag la /
tiSh+Tha badzra gyis brtan par byas /
de nas zhun chen gyi mar me slob bu'i spyi bor bzhag
/zangs zhu zla gam gzugs can bskon la /
hU~M/
thugs rje'i 'od dang ldan par gyur pa yis //
snang srid thams cad ye shes lnga yi 'od //
'byung ba lnga la ye shes lnga yis khyab //
ye shes lnga las byung ba'i 'od lnga 'di //
gnyis med chen por gzhal yas khang //
yab lnga'i dngos grub blang ba'i phyir //
'byung ba dag pa'i mar me 'dis //
sems can 'di la dbang bskur pas //
rnam par dag pa'i zhing khams su //
rgyal ba yab dang gnas par shog
/A+o~M nu pa ti sha ti sha ni hU~M/
tshil chen gu gul dud pas bdug la /
hU~M/
ye shes lnga dang 'od lnga dang //
yab lnga dang ni yum lnga yis //
dbang bskur dbang sa non pa'i phyir //
ye shes rang lus dkyil 'khor ldan //
rdo rje sa med brjid pa'i 'od //
dbang gi ye shes 'od mchog dam pa 'di //
rang gi tsit+ta'i dkyil na gnas pa'i 'od //
ngas bstan khyod kyis nges par longs //
'di bstan pa yi yon tan gyis //
rang gi dag pa mthong bar shog
/A+o~M ma hA sa la sha satwaM bag sha hU~M/
mar me /
hU~M/
'byung chen sna lnga ye shes lnga las byung //
rig pa nyid mtshon ye shes lnga yi rdzas //
kun kyang mi mnyam ye shes lnga 'od kyis //
'gyur med pho brang bstan gyi nye bar longs //
'byung ba ye shes dag pa'i rdzas 'di ni //
sems can khyod la dbang bskur pas //
ye shes chig chod 'bar bar shog
/A+o~M/
du ka sha ti satwaM bag sha hU~M:
mar me /
hU~M/
'byung ba thams cad dbang gi dkyil 'khor te //
dri med dbang gi ye shes rol pa yi //
dbang bskur sangs rgyas kun dang mnyam pa'i 'od //
'od lnga nyid las rig pa'i sku lnga gsal //
ye shes dus dam ldan pa'i rdzas chen 'dis //
sems can 'di la dbang bskur pas //
ngo bo'i snang ba mthong bar shog
/A+o~M dz+nyA na satwaM bag sha hU~M/
mar me /
hU~M/
rdo rje'i rigs dang bud+d+ha'i rigs //
rin chen rigs dang pad+ma'i rigs //
las kyi rigs la sogs pa yi //
sangs rgyas kun gyi byin rlabs kyis //
bdag cag yang dag mtha' bral shog
/A+o~M da du sha satwaM bag sha hU~M/
b+han d+ha /
hU~M/
b+han+d+ha ye shes rnam par dag
/lcang lo dbyings dang 'du 'bral med //
rnam dag ye shes gzhal yas khang //
sems can 'di la bskur bar bya //
'di la bskur pa'i yon tan gyis //
'di yi bar chad bsal ba dang //
phyi mar gzhal yas khang ldan shog
/A+o~M b+han d+ha ya ti hU~M/
phur pa gnas lngar bzhag la /
hU~M/
dgra dang bgegs zlog phur bu 'dis //
gang la btab pa brlag par byed //
thal ba bzhin du brlags nas kyang //
bgegs zhes bya ba'i ming yang med //
rig pa 'di dang dbyer med tshul //
rang la yod pa'i ye shes de //
bar chad bsal nas mthong bar gyur //
des na phur pa'i dbang bskur longs //
A+o~M brjid ta kI li kI la ya ka sa pa ni hU~M/
thod pa mar me tshil chen gsum gnas lngar bzhag la /
hU~M/
rgyal ba kun gyis bsngags pa yi //
thod pa mar me tshil chen rnam gsum gyis //
sku gsung thugs kyi byin rlabs kyi //
dbang bskur khyod la rdzogs par shog
/A+o~M na ne bu~M/
gong rdzas gnas lngar bzhag la /
hU~M/
rig pa dang ni ye shes kyi //
snang ba dam pa 'di yin pas //
rigs kyi bu khyod myur du ltos //
phyi yi dbyings dang rig pa gnyis //
'du 'bral med pa de bzhin no //
rdzas kyi dbyings dang rig pa 'dis //
do nub khyod la dbang bskur pas //
rnam dag dbyings dang ye shes kyi //
dbang bskur dam pa thob par shog
/man shel gnas lngar bzhag la /
A+o~M/
ye shes rig pa'i klong dkyil nas //
thugs rje'i stobs kyis khyod la gnang //
dri med 'du 'bral med pa 'dis //
do nub khyod la bskur bar bya //
man shel /
A+o~M/
gsang ba dag pa shes rab thabs ltar snang //
dbyings dang rig pa gnyis med shes rab thabs //
rdo rje'i don nyid rnam par rig par ldan //
rtogs pa'i don ldan shes rab dbyings dang ldan //
do nub khyod la dbang bskur ro //
man shel /
A+o~M/
thabs 'di kun la bkod pa'i thabs //
shes rab kun la khyab pa'i rtags //
nga yis thabs bstan khyod kyis longs //
gsang sngags rgyal po'i thabs dag ni //
do nub khyod la dbang bskur ro //
man shel /
AH
dbyings dang rig pa gcig gyur nas //
rigs lnga rgyal ba yab yum bcu //
dbang bskur rdo rje'i dkyil 'khor rdzogs //
dbang ni rang rang tsit+ta'i dkyil //
rdo rje'i dkyil 'khor bstan gyis phyag 'tshol cig
/man shel /
AH
yang dag bde ba'i sa la mi 'gyur 'khor lo bskor //
de yang khyod kyi rang rtags te //
do nub nga yis bstan par bya //
A+o~M tsakra sid+d+hi hU~M/
mchod rten gnas lngar bzhag la /
hU~M/
theg pa dgu dang ye shes dgu //
sa dgu lam dgu ston pa'i rgyud //
ma rig pa las thar pa'i ye shes te //
'gro ba mthun byed sprul pa'i sku thob ste //
kun gyi mtshon byed mchod rten dam pa 'dis //
do nub khyod la dbang bskur pas //
sprul pa sku yi sa thob shog
/A+o~M pra ti sha dza ya /
khro bo'i sku bzhag la /
sprul pa'i sku las thugs rje 'byung ba'i phyir //
sprul skur gyur nas 'gro don 'byung ba dang //
ye shes thabs kyis pha rol sgrol gyur cig
/A+o~M badzra ma hA tsaN+Da sha ya na ne hU~M/
me dpung bzhag la /
hU~M/
ye shes bskyed pa'i shes rab me chen 'dis //
'gro ba ma rig sel ba'i sgron mar gsal //
skye med dbyings su sgrol byed me chen 'dis //
do nub khyod la dbang bskur pas //
skye med ye shes don rtogs shog
/A+o~M ag+ni ha la sha AH
rin po che gnas lngar bzhag la /
hU~M/
rig pa'i ye shes dgos 'dod skong mdzad pa'i //
ye shes 'gags med shes rab don ston cing //
sna tshogs cir yang ston pa'i rig pa'i dbang //
dgos 'dod skong mdzad rin chen dbang bskur pas //
rig pa'i ngo bo nyid dang ldan gyur cig
/A+o~M rat+na e baM hU~M/
gnas lngar pad+ma bzhag la /
hU~M/
dri med skyon bral ye shes dag pa'i rdzas //
rig pa chags med sems las rnam grol te //
rnam par mi rtog rig pa chos kyi sku //
dri med skyon bral pad+ma'i sdong po 'dis //
skal ldan khyod la dbang bskur ro //
A+o~M pad+ma shwa d+ha ni hU~M/
ral gri gnas lnga dang lag tu gtad la /
hU~M/
shes rab dang ni gnyis med sbyor bar mdzad //
dkyil 'khor nyid dang ye shes sgyu mar rol //
gnyis med mtshon pa shes rab ral gri 'dis //
skal ldan khyod la dbang bskur pas //
shes rab chen pos rang rgyud grol bar gyis //
A+o~M pra dz+nyA kA ya sid+d+hi hU~M/
hU~M/
dkyil 'khor dang ni dbyings kyi ye shes dang //
dbyings dang ye shes don sbyor ba'i //
phyi yi dbyings dang nang gi ye shes dang //
gsang ba'i rig pa chos nyid ngang du 'dus //
dbyer med tshul gyis de bzhin gnas pa rnams //
nga yis bstan gyis nga la gus par nyon //
ye shes dag pa'i rdzas kyi sprin chen 'dis //
do nub khyod la dbang bskur pas //
dbyings dang ye shes rtogs nas kyang //
thugs rje phyogs bcur mdzad par shog
/A+o~M d+hA tu dz+nyA na hrIHtrAM/
khro bo'i sku gnas lngar bzhag la /
hU~M/
stong pa nyid ni ye shes sku //
sna tshogs 'byung ba rol pa'i sku //
chos sku mtshon pa'i sku mchog 'dis //
skal ldan khyod la dbang bskur pas //
mthar phyin 'bras bu thob par shog
/A+o~M badzra kA ya hU~M/
mchod pa'i lha mo lnga gnas lngar bzhag la /
hU~M/
skye dang 'chi med rdo rje'i sku //
stong nyid rdo rje'i snying po can //
dag pa'i ye shes mtshon pa'i phyir //
dri ma dag pas gzugs skur ston //
chos dbyings dag pa'i ye shes mtshon //
skye med mchod pa'i sku mchog gis //
do nub khyod la dbang bskur ro //
A+o~M AHkA ya ni hU~M/
rdo rje gnas lngar bzhag la /
hU~M/
rdo rje 'gyur med rig pa'i dus //
rang rtags mtshon pa dbang gi dus //
'gyur med kun rdzogs sangs rgyas kyi //
sa lam mthar phyin grol bar shog
/A+o~M badzra kra pa ya hU~M/
rdo rje snying gar bzhag la /
hU~M/
snying po don nyid rnam sbyar phyir //
ye shes dag pa'i lam chen dang //
snying po rang bcas rdo rje'i don //
sangs rgyas gzhi yi snying por bcas //
de bzhin kun la gnas pa yin //
snying po'i don nyid nga yis bstan //
rtogs pa rgyud la skye 'gyur shog
/A+o~M badzra tsit+ta kA ya hU~M/
bum pa spyi bor bzhag la /
hU~M/
sangs rgyas rnams kyi dbang bskur ni //
bum pa 'di la mdzad pa yin //
dbang bskur 'di la byin gyis brlabs //
cho 'phrul rgyas par ston pa yi //
bum pa 'di la phrin las rdzogs //
ye shes dag pa'i dbang bskur 'dis //
ma rig 'khor ba rgyun bcad phyir //
do nub khyod la dbang bskur ro //
A+o~M badzra du sha hU~M/
thig le lnga tshon gyi tshom bu spyi bo dang snying gar bzhag la /
hU~M/
thabs dang shes rab gnyis med pa'i //
rgyal ba rigs lnga yum lngar gsal //
thabs shes rdo rje'i don ldan pa'i //
longs spyod rdzogs sku snang bar gsal //
rnam dag sangs rgyas mdzad spyod de //
da nas brtan pa thob byas te //
sangs rgyas kun dang mnyam pa yi //
ye shes dag pa'i tshom bu 'dis //
do nub khyod la dbang bskur ro //
rang snang bar do brtan par shog
/A+o~M badzra si ta kA ya hU~M/
spyi bo dang snying gar bzhag la /
hU~M/
ye shes rang rtags rdo rje'i don nyid brtan //
skye 'jig bral bas sku yi 'od la bzhugs //
'chi dang bral bas gsung gi zer la rol //
skye dang 'chi med rdo rje'i don mtshon sku //
skye ba med pa'i ye shes a dkar 'di //
sems can kun la rtag par yod pa ste //
de yi don ni mtshon pa'i 'od lngar gsal //
yang dag pa dang dbyer med mnyam pa nyid //
don mtshon ye shes rang rtags mnyam sbyar ba'i //
sangs rgyas kun dang dgongs pa mnyam pa yi //
rdo rje skye med rang rtags dbang chen 'dis //
skal ldan khyod la dbang bskur pas //
skye med ye shes don rtogs sangs rgyas shog
/A+o~M badzra ta na kA ya ka ra hU~M/
bum pa gnas lngar bzhag la /
hU~M/
chos nyid rtog med ye shes dag pa'i rgyu //
gsang sngags las la sbyor ba ste //
stong nyid bum pa sman gyis gtams //
bdud rtsi dbang rdzogs dkyil 'khor rdzogs pa ste //
'jig rten 'di na med pa 'tshol ba dang //
phyi ma ye shes rtogs nas grol gyur cig
/bdud rtsi dag pa'i bkra shis bum pa 'dis //
skal ldan 'di la dbang bskur pas //
rnam dag bdud rtsi ye shes don rtogs shog
/A+o~M dz+nyA na At+ma ko\u0f85 haM/
bum pa gnas lngar bzhag la /
hU~M/
stong pa nyid dang ye shes kyi //
dbang bskur bdag gis blangs pa'i phyir //
rdzas mchog dam pa bdud rtsi'i bum pa 'dis //
skye med dbyings dang ye shes mtshon pa'i phyir //
sangs rgyas lam dang ye shes dag pa'i lam //
lam sbyangs nas ni ye shes lnga dang sbyar //
'du 'bral med pa'i rig pa rtog med ngang //
dbang bskur 'khor lo'i sa la mthar phyin shog
/ye shes rtogs pa'i don chen de thob nas //
ye shes lhun gyis grub pa'i sa chen der //
sprul pa 'gag med phyogs bcur gsal bar mdzod //
de la gnas na sems can don la sbyor //
de ltar yon tan kun ldan bum pa 'dis //
skal ldan khyod la dbang bskur pas //
stong nyid snying po mthar phyin shog
/A+o~M badzra b+hi la hU~M/
bum pa /
hU~M/
ye shes rgyu mtshan dag pa'i rig pa dang //
gsang sngags kun gyi ye shes mtshon pa'i phyir //
rdzas kyi bum pa bdud rtsi dag pa 'dis //
gzhon nu bum pa'i sku la mthar phyin pa'i //
rang bzhin ma 'gags nyi ma'i 'od ltar gsal //
thugs rjes kun nas 'gro ba yongs la khyab //
stong sum ldan pa'i chos nyid dag pa'i don //
rang gi de bzhin nyid kyi bum pa 'di //
dag pa'i lam mtshon bkra shis bum pa dang //
dag pa'i don nyid ye shes spyan sbyar phyir //
rgyu mtshan dag pa'i bkra shis bum pa 'dis //
kun gyi don nyid ye shes mtshon pa'i phyir //
dag pa'i lam dang ye shes gsang lam dang //
lam chen 'bras bu dus 'dir mtshon pa'i phyir //
skal ldan khyod la dbang bskur ro //
A+o~M AHhU~M hrIHtrAM/
thod pa dpral bar bzhag la /
hU~M/
rnam dag ye shes thod pa'i gzhal yas khang //
rigs lnga lhun gyis grub pa'i thod pa 'dis //
gang zag dag pa'i zhing du yaM gis bgrod //
ye shes lnga ldan rdo rje thod pa 'di //
yum gyi de bzhin mkha' la rab bskyod nas //
'gro ba dbyings su 'dren mdzad ye shes thod //
dag pa'i don ldan gzhal yas khang gi tshul //
rnam dag don spyod rin chen thod pa 'dis //
dgos 'dod re ba thams cad skong mdzad pa'i //
rin chen zur brgyad bkra ba'i thod pa 'dis //
sems dang ye shes so sor 'byed pa yi //
rab tu gsal byed bkra shis thod pa 'dis //
skal ldan khyod la dbang bskur pas //
gzhal yas khang du yaM gis skyod 'gyur shog
/A+o~M badzra b+han d+ha hU~M/
thod pa /
hU~M/
skye ba'i ye shes ma yin te //
rdzogs pa kun la khyab pa'i don //
sangs rgyas kun dang mnyam sbyar ba'i //
yi ge b+h+rU~M ldan dbyings su 'khyil //
b+h+rU~M gyis ma skyod chos nyid mkha'//
ye shes dag pa'i thod pa 'dis //
skal ldan 'di la dbang bskur pas //
dbyings las phyir mi ldog par shog
/A+o~M badzra b+han+d+ha dz+nyA na du ya ni hU~M/
thod pa /
hU~M/
shes rab dang ni sku gsung thugs //
ngo bo 'gyur med chos kyi don //
rang bzhin 'gag med longs sku'i don //
thugs rje'i sprul pa phyogs bcur 'phros //
sku gsum don ldan yi ge e //
sna tshogs e yi gzhal yas khang //
e dang ldan pa'i thod pa 'dis //
skal ldan khyod la dbang bskur ro //
sku gsum 'bras bu thob par shog
/A+o~M e kra hrIHb+h+rU~M hU~M/
spyi bor byang sems dkar po bzhag la /
hU~M/
shes rab don byed ye shes ldan //
rang rig sgron ma'i 'od chen ldan //
shes rab bskyed pa'i b+ho d+hi 'dis //
skal ldan khyod la dbang bskur pas //
shes rab rtogs pa'i don ldan shog
/A+o~M pra dz+nyA sha ya hU~M/
byang sems dmar po mgrin par bzhag la /
hU~M/
snang zhing srid pa'i chos rnams la //
ma rmongs ji ltar shes 'gyur zhing //
phyi nang gsang ba'i chos rnams la //
gang la thogs med shes gyur nas //
bsod nams ldan zhing sku 'bar dang //
'gro ba pha rol sgrol bar shog
/A+o~M dza ga ya hU~M/
mig la dri'i thig le byas la dkyil 'khor bltar bcug la /
hU~M/
shar sgo rdo rje dbyings kyi sgo //
tshom bur blta na 'dir ltos shig
/lho sgo longs spyod rdzogs pa'i sgo //
ye shes blta na 'dir ltos shig
/nub sgo sku lnga mthar phyin sgo //
rigs nyid blta na 'dir ltos shig
/byang sgo rdo rje snying po'i sgo //
rigs lnga blta na 'dir ltos shig
/pho brang pad+ma rnam dag sku //
rang lus blta na 'dir ltos shig
/A+o~M maN+Da la AM hU~M/
rdo rje spyi bor bzhag cod pan btags /
hU~M/
rang rtags rdo rje don nyid de //
dar dang 'bru yi rang rtags kyi //
'jig rten 'di yi bar chad bsal ba'i phyir //
rang rtags rdo rje nyid dang 'du 'bral med //
'jig rten lha dang mkha' 'gro rnams //
'di la srung zhing skyob pa dang //
dbang rtags 'di ni mthong ba tsam gyis kyang //
bgegs rnams brgyal zhing gzhan du bros //
yams dang rims nad kun las thar ba dang //
dbang rtags 'di yis rab tu bskyab pa'i phyir //
gnod sbyin rnams dang gsang ba'i rigs rnams dang //
de bzhin mkha' 'gro'i rigs rnams ni //
pad+ma dang ni de bzhin las kyi rigs //
sa dang bar snang gnas pa dang //
ri rab dang ni mtsho la gnas //
mkha' 'gro 'khor dang bcas pa yis //
'di la sku yis bsrung bar gyis //
nad dang yams las grol ba dang //
dbang rtags 'di nyid btags pa yis //
lam chen lnga po brten par gyis //
rdo rje'i don dang 'bral ba med pa dang //
yang dag sa la de bzhin gnas pa dang //
gsang sngags kun gyi dgongs pa lon par shog
/A+o~M badzra tsaN+Da sarba ha sa na hU~M/
so so'i gsang mtshan nas bos la /
hU~M/
las kyi rigs kyi gsang mtshan gang yin pa //
sems dpa' las kyi rigs rnams kyis //
skal ldan 'di la dbang bskur ro //
hU~M/
rin chen rigs kyi gsang mtshan gang yin pa //
sems dpa' rin chen rigs rnams kyis //
skal ldan 'di la dbang bskur ro //
hU~M/
pad+ma rigs kyi gsang mtshan gang yin pa //
sems dpa' pad+ma'i rigs rnams kyis //
skal ldan 'di la dbang bskur ro //
hU~M/
rdo rje rigs kyi gsang mtshan gang yin pa //
sems dpa' rdo rje'i rigs rnams kyis //
skal ldan 'di la dbang bskur ro //
hU~M/
de bzhin rigs kyi gsang mtshan gang yin pa //
sems dpa' de bzhin rigs rnams kyis //
skal ldan 'di la dbang bskur ro //
hU~M/
de la sogs te bde gshegs thams cad kyi //
gsang mtshan dam pa gang yin pa //
skal ldan 'di la dbang bskur ro //
A+o~M badzra 
rat+na 
pad+ma 
karma 
bud+d+ha 
satwaM/
zhes dbang bskur ro //
de ltar tshig dang mthun par bsgom zhing dbang bskur pas //
dngos grub chen po thob 'gyur ro //
bkra shis kyang brjod par bya'o ///
/
!
de nas tshe dbang rin po che bskur ba ni /
dkyil 'khor spyi mthun ltar bris pa'i dbus su /
bum pa mgul chings dmar po dkar gsum gyis bkang ba 'bru'i gdan la bzhugs su gsol zhing /
'bras chan dang sha mar bu ram sogs zhim pa sna tshogs bkod /
bum pa'i steng du tshe'i 'brang rgyas kha zas ro zhim pas brgyan pa /
mda' rgod sgro ma la dar sna me long gis brgyan pa /
gzungs thag dmar po sum sgril btags la /
srin lag tu bzung la /
dkyil 'khor gyi phyogs mtshams su mda' bzhi gri bzhi sogs rgyan bkod pas brgyan par byas la /
de nas /
bdag dbang chen gyi ting nge 'dzin brtan pa'i ngang nas yi ge nr-i 'od gsal ba las 'od zer 'phros /
sangs rgyas byang sems grangs med pa 'od kyi gong bur dkyil 'khor rdzas dang bcas pa la thim par bsam /
yi ge A+eH
dzapa? tu bgrang /
de nas dbang bskur ba ni /
bdag nyid dbang chen du gsal ba dang /
slob ma tshe dpag med tu gsal ba'i bar du AHdkar po dgu las 'od zer 'phros /
AHa zhes pas 'od zer dmar po grangs med pa 'phros te /
slob ma'i lus la thim pas tshe dbang thob par bsam la /
rol mo'i sgras byin phab /
rdo rje spyi bor bzhag la /
tiSh+Tha badzras brtan par byas /
AHde dag kyang tshe dpag med sku mdog dmar po sha stag tu sgom /
yang na /
tshe dpag med sku mdog sku stod ser po /
lte ba man chad ljang gu /
phyag mtshan g.yas tshe'i bum pa /
g.yon rin po che 'od 'bar ba bsnams par bsam la /
mched lcam rnams kyis /
A+o~M AHhU~M/
a pa ri mi ta A yur dz+nyA na badzra d+h+r-ika? dzaHhU~M/
zhes dzapa? tu bzlas pas /
AHdang dbyer med du gnas par sgoms /
de nas tshe 'gugs par bya ba ni /
hU~M/
shar lho nub byang dbus lnga nas //
tshe bdag rigs lnga lha mo'i tshogs //
sku mdog sna lnga 'bar ba la //
chibs su 'byung ba lnga la bcibs //
phyag na tshe yi bum pa bsnams //
phyogs bzhi dbus lnga'i sgo phyes la //
bdud rtsi tshe yi dngos grub stsol //
tshe mchog dkyil 'khor dbab tu gsol //
zhes tshe bkug la /
dkyil 'khor tshe rdzas la bstims nas /
bum pa tshe yi 'brang rgyas sogs slob bu'i spyi bor bzhag la /
hU~M/
bcom ldan tshe dpag med pa ni //
sku la tshe yi ber chen gsol //
phyag na tshe yi longs spyod bsnams //
zhal nas tshe yi longs spyod 'gyed //
tshe dang longs spyod rgyas par mdzod //
skal ldan 'di la dbang bskur ro //
dbang gi dkyil 'khor bstan du gsol //
lo brgya 'tsho dang ston brgya bca'//
tshe la dbang ba'i rig 'dzin gyi //
dngos grub chen po thob par shog
/A+o~M bud+d+ha A yur+dz+nyA na hU~M/
badzra A yur+dz+nyA na trAM/
rat+na A yur+dz+nyA na A+o~M/
pad+ma A yur+dz+nyA na AH
karmaHA yur+dz+nyA na hU~M hrIH
zhes dbang bskur zhing bkra shis brjod la /
de ltar dbang bskur pas /
'gyur med tshe'i dbang thob par 'gyur ro ///
/
!
de nas rig pa rang gi dbang bskur ba ni /
dkyil 'khor gru bzhi sgo bzhi mtshan nyid dang ldan pa'i dbus /
'khor lo rtsibs brgyad shin tu mdzes pa dang /
kha bye ba dang ma bye ba spel ba'i pad+ma'i drwa ba dang /
de'i phyi rim zlum po bum pa'i dbyibs can /
tshogs gtor yang gong dang mthun /
dkyil 'khor dbus su rma bya'i sgro dang /
me long /
byang sems dkar po bsham /
phyi rol du pad+ma'i steng du byang sems dmar po dang /
khro bo'i sku bshams la /
rang pad+ma he ru ka gong ltar gsal ba'i ngang nas AHbzlas shing /
slob bu yang pad+ma he ru kar bsgom zhing ye shes dbab /
rdo rje dang bcas tiSh+Tha badzras brtan par byas /
dkyil 'khor dbus kyi sgrub rdzas slob bu'i spyi bor bzhag la /
hU~M/
'od ldan ye shes 'od sku ste //
dag pas dag pa'i rgyu mtshan te //
gsang bas gsang ba'i 'od ldan pa'i //
chos sku lhun rdzogs bde ba che //
stong nyid rang gsal bde bar bskur //
A+o~M ma hA a nu pra ti ya a b+hi Shiny+tsa A+o~M/
zhes rma bya'i sgro chun gyis dbang bskur ro //
hU~M/
chos nyid gsal 'tsher g.yos pa med //
rdo rje skyon bral byang chub sems //
bdud rtsi dag pas chos nyid sku //
'khor 'das mi rtog dbang bskur ro //
A+o~M bo d+hi tsit+ta a b+hi Shiny+tsa aHaH
zhes byang sems dkar pos dbang bskur ro //
hU~M/
'khor ba'i skyon spangs ye shes dmar //
'dod chags chos spangs chos nyid stong //
chags med ye shes pad+mar gsal //
A+o~M ldan b+ha ga stong nyid de //
bdag med snying po'i dbang bskur ro //
A+o~M su man rtsa su rA ga hU~M/
zhes byang sems dmar pos dbang bskur ro /
khro bo'i sku dpral ba sogs
gnas bzhir bzhag la /
hU~M/
dpa' gtum rdo rje'i rang bzhin nyid //
tha dad gnyis su mi 'dzin zhing //
rgyan dang cha lugs 'od zer 'bar //
rang gsal chos nyid me long sku //
gzung dang 'dzin pa gnyis las 'das //
'gyur med dbyings su dbang bskur ro //
A+o~M kro ta a nu ya hU~M/
khro skus dbang bskur ro //
zhes dbang gnas bzhir bskur zhing bkra shis brjod do ///
/
!
de nas bka' rtags phyag rgya'i dbang bskur ni /
dkyil 'khor dbus zlum po rdo rje'i ra ba gru bzhi sgo bzhi'i mtshams bzhir bum pa bzhi /
phyi rim zlum po dkyil 'khor spyi ltar bri /
de'i dbus su bum pa kha rgyan dang bcas te bzhag
/tshogs gtor yang gong dang 'dra /
dri zhim gyi chus kha gdong bkrus la /
bdag dang slob bu pad+ma he ru kar bsgoms la /
AHci nus bzla zhing /
rol mo dang bcas ye shes pa dbab /
rdo rje dang bcas pas tiSh+Tha badzra gyis brtan par byas /
bum pa spyi bor /
hU~M/
chags med ye shes dri ma med //
rnam dag 'od gsal shes rab thabs //
sku gsum shes rab 'byung ba'i thabs //
byang chub sems las sprul sku 'gyed //
chos nyid rtog med rdzas bzhi ste //
gnyis 'das chos skur dbang bskur ro //
A+o~M su la badzra pra ti ti ha ha A+o~M AH
man shel /
byang chub snying po stong pa'i sku //
sku gsum ngo bo nyid las ni //
ye nas ma skyes rab rdzogs pas //
gzhan nas btsal bar mi bya ste //
rang nyid lha yi lhar gyur mchog
/rdzogs chen 'du 'bral med pa yi //
stong pa chen por dbang bskur ro //
A+o~M swa b+hA ba a ti ri shwa sa la b+hi hU~M AH
thig le rnam lnga /
hU~M/
chos sku rtog las 'das pas na //
bsam 'das brjod med ngo bo stong //
rang nyid rdzogs chen lhun grub pas //
thig le gcig par dbang bskur ro //
aHb+hi satwaM b+ha ya AH
man shel /
hU~M/
e ma ngo mtshar rmad byung ba //
stong pa'i snying po 'od gsal ngang //
ma chags gos med byang chub sems //
dri med dag pa'i rig snang ste //
rdzogs chen mtha' dang dbus med pas //
snang ba bzhi rdzogs dbang bskur ro //
A+o~M swa maM rat+na laM hU~M/
man shel gyi 'ja' tshon la /
hU~M/
chos sku stong pa nyid kyi ngang //
rang byung ye shes rtog med dbyings //
stong gsal rig pa'i snying por ldan //
stong nyid bdag med ye shes ngang //
chos rnams lhun grub rdzogs chen pa //
yang dag ye shes 'od gsal ba //
stong pa nyid du dbang bskur ro //
a AH
i IH
A+o~MHhU~M/
zhes dbang bskur ro //
bkra shis kyang brjod do ///
/
!
de nas gsang dbang bskur ba ni /
slob ma gsum mam lnga las mi mang bar byas /
dbang rten phyag rgya mtshan ldan pad can /
dung can ri mo hasti'i rigs bzhi tshang na rab /
de ma byung yang mtshan nyid dang ldan pa zhig btsal la /
dbang la 'jug par bya ste /
dkyil 'khor zlum po pad+ma 'dab brgyad /
mu khyud 'khor lo rtsibs brgyad rnams phyogs tshon dang mdzes tshon du bya /
dbus kyi lte bar rnam snang mngon byang gi sku bzhag
/de'i steng du snang ba mtha' yas /
de'i gtsug tu pad+ma dbang chen gyi sku bzhag
/de'i steng du rma bya'i gdugs dar gyis brgyan pa phub /
slob dpon kha shar nas nub tu bltas la /
dkyil 'khor gyi shar lhor bkra shis kyi bum pa kha rgyan dang bcas pa bzhag
/lha'i mdun du me long mdzes pa bkram /
shar phyogs kyi cha la thod pa'i nang du byang sems dmar po bsham /
byang gi cha la me long yu ba can /
de'i nang du byang sems dkar po /
lho'i cha la bu ma skyes pa'i bud med kyi tshil bu sha dang mar me rnams bkod /
de nas gsang yum chas su zhugs pa /
bye ru sogs rin po che'i rgyan gyis spras pa shar du bzhag
/de bzhin du gzhan rig ma gsum yang phyogs bzhir bzhag
/slob dpon pad+ma he ru ka'i bskyed rim du zhugs la /
AHbrgya rtsa bzlas shing /
phyag rgya rnams kyis dkyil 'khor la bskor zhing /
dbang gi bro brdung bya /
de nas slob dpon la zhal skyems drangs shing gsol ba btab pa ni /
kye /
mkha' gsang gnyis sprod dbang bskur stsol //
shes rab thabs ldan sbyor sgrol dbang //
dpa' bo chen pos bka' stsol cig
/dbang bdag rdo rje 'dzin rgyal sku //
ma rig rmongs pas mig ldong pas //
shes rab mig gi dbang bskur stsol //
rmugs shing myos pas sgra ma thos //
gnyis med snyan gyi dbang stsol cig
/rnam rtog bdag tu 'dzin pa yis //
rnam dag 'od gsal dri ma tshor //
ye shes shangs kyi dbang bskur stsol //
phyi nang yul la chags gyur pas //
'khor 'das gnyis 'dzin spyod pa yis //
chos nyid dag pa'i ro ma myong //
rang rig bcud ldan dbang bskur stsol //
phyi nang yul la chags gyur pas //
dbyings dang rig pa'i gzugs ma mthong //
'od gsal lus kyi dbang bskur stsol //
dran pa kun tu mtshon byed pa //
rang snang snying po'i don ma rtogs //
lta ba rig pa'i dbang bskur stsol //
ces zhu zhing /
slob bu rnams gral la 'khod /
de nas slob bu pad+ma he ru ka yab yum du gsal ba la /
ye shes pa dbab /
tiSh+Tha badzras brtan par bya /
de nas dbang rten gyi yum slob dpon gyi g.yon phyogs su bzhag
/sbyor ba'i brdas bskul zhing /
dang po rdzas kyi dbang bskur ba ni /
rnam snang mngon byang gi sku spyi bor bzhag la /
hU~M/
ye shes rnam dag 'od snang chos sku'i dbyings //
skye med rang gsal thugs rje'i dbyings las byang chub sems //
dri med skyon bral rig pa zhi ba'i yab //
stong pa nyid mtshon rgyu las byang chub sems //
'khor bar mi gnas ye shes rang snang sna tshogs 'phro //
dag pa'i rgyu mtshan bde ba'i thig le ste //
chags la chags dga' bde ba'i dbang bskur ro //
A+o~M sarba d+harmA rat+na tsakra AH
snang ba mtha' yas kyi sku /
hU~M/
stong nyid dmar mdangs shes rab dbang gi sku //
chos nyid mkha' mnyam snang srid shes rab yum //
gsang sngags las byung thig le 'dren byed ma //
rak+ta'i rang bzhin chos nyid 'dren byed ma //
shes rab dril nas sku yi snang ba gsal //
b+ha ga'i dbyings nas sprul sku dus gsum 'byung //
'gag med chags nyams bde ba skyed par byed //
yi ge muM dang ldan pa'i rigs su snang //
dbang rtags 'od zer rdo rje leb brgan 'phro //
rtog med shes rab dbyings kyi dbang bskur ro //
A+o~M muM su rA ga ya hU~M/
pad+ma dbang chen gyi sku bzhag la /
hU~M/
skye med ro ldan mAM sa tshil chen bcas //
rgyal ba kun dang skye med snying po mnyam //
rig pa'i sku dang so sor tha mi dad //
dbyings dang mi 'bral shes rab thabs dang ldan //
sgo lnga ma 'gags zhi gnas lhag mthong ste //
bskyed pa ma yin rang byung rdzogs pa che //
sna tshogs 'od 'phro longs sku nyid kyi lus //
ma sgrib dri med shes rab ye shes can //
gsang ba'i mdzod 'dzin thugs mchog tsit+ta'i ngang //
mi dmigs stong gsal grags stong gnyis las 'das //
gnyis 'dzin yul 'das chos nyid dag pa'i snyan //
'khor ba'i skyon spangs ye shes dri zhim shangs //
the tshom gnyis gsal pad+ma dag pa'i ljags //
skye ba rgyun bcad ye shes sku gsum tshul //
ma skyes thig le'i ngang du dbang bskur ro //
a yang pu ti ta a hU~M AH
rma bya'i sgro chun /
hU~M/
stong pa nyid dang nam mkha'i sku mtshon te //
stong nyid 'gags med mtha' nyid rnam par gsal //
rgya ma chad pa'i ye shes bum pa'i sku //
stong nyid dbyings zlum ye shes thig le'i ngang //
rgyud gsang rmad byung sku ni du mas stong //
mtha' dang dbus med yangs pa snying po'i don //
rang snang chos nyid ye nas gzung 'dzin bral //
chos nyid las ni sku nyid so sor gsal //
yang gsang don ston kha rgyan snying por bcas //
dag pa nyid kyis dag pa nyid ston sku //
bum pa'i gzugs la sku bzhi'i ye shes gsal //
sku gsum stong pa'i mtha' gnyis rang snang ste //
thabs mkhas ye shes sprul pa phyogs bcur 'gyed //
tshig dang brjod bya gnyis las rab tu 'das //
sangs rgyas dang ni rig pa stong nyid gsal //
ye shes dang ni sku yang ma bsgribs gsal //
chos nyid rang byung rtog med pas //
mkha' klong dbyings su dbang bskur ro //
A+o~M la ma du ya tri ta hU~M/
bkra shis brjod /
de ltar rdzas kyis dbang bskur nas //
yang dag dbang la 'jug tshe na //
g.yon gyi yum la dmigs bya ste //
byang chub sems gnyis 'dren pa'i phyir //
b+ha ga'i nang du ril bu gzhug
/phyed 'dren na ni nas gcig ste //
lhag ma med par rdzogs byed na //
che chung sran ma'i tshad dang mnyam //
des ni gnyis ka 'dren par byed //
thig le zlog par byed pa na //
yi ge 'bru bzhi dran par bya //
dmar po rang la stim byed na //
'bru gnyis dgu dang bcas pa 'o //
de ltar dran zhing gsal byas na //
rdo rje chu 'thung zhes byar 'gyur //
ril bu bcug la sbyar bya ste //
dkyil 'khor nub kyi phyogs dag tu //
sgrub pa yab yum skul byed pa'i //
sbyor ba'i brda yis 'di skad gsungs //
ho /
bdag nyid las ni sna tshogs snang //
rgyal ba thams cad mnyam sbyar bas //
mkha' la sems dpa' 'od du zhu //
'od 'phros sbyor ba'i brdas bskul lo //
sa ma ya /
mnyam par sbyor cig rdo rje rgyal //
mUM AHhU~M/
bde dga' longs spyod chos kyi sku //
gnyis med dbyings su brda sbyor 'khyud //
mUM AH
bde ldan phun sum tshogs pa yi //
rdo rje la ni bstim pa ste //
pad+ma la ni badzra hU~M//
sdoms shig stong nyid mu dra ste //
stims shig byang chub dbyings su stims //
tra ta ya hU~M mAM/
de nas slob bu dad ldan gyis //
me long ma chag ma gas pas //
byang chub sems ni lce yis blang //
blangs te slob dpon nyid la phul /

/de nas slob dpon gsang ba nyid //
'gying ba'i chas su zhugs nas ni //
bu la gnang ba'i skabs phye ste //
sta gon cho ga rdzogs byas te /

/dang po spyi gtsug dbang bskur ro //
ting 'dzin rig pa 'di lta ste //
bu yi steng du bzhag pa'i tshe //
rdzas de yi ge hU~M du bsam //
de las 'od zer rab 'phros pas //
yi ge de la rab bsnan te //
'od zer phyogs bcur 'phro bar bsam //
de nas tshangs pa'i bu gar thim //
dung khang 'bar bar babs par bsam //
hU~M de'i 'od zer 'phros pa las /
khro bo'i dkyil 'khor mgo la bsam //
de nas chos nyid rtsar thim pas /
hU~M de 'od kyi thig ler bsam //
de nas tsit+tar thim par bsam //
hU~M de sna tshogs 'od du zhu //
de nyid las ni zhi skur bsam //
thugs la dkyil 'khor rdzogs par bsgom //
de nas yi ge hU~M de yang //
sgal tshigs nyid kyi rtar brgyud nas //
pho mo gang yin gsang gnas su //
yi ge de nyid babs par bsam //
brgyud pa'i dbang nyid ma rdzogs bar //
yi ge de nyid rtag par bsam //
de ltar babs lugs rnam bzhi bsgom /

/de ltar ting 'dzin gsal byas la //
byang chub sems nyid snod de yang //
bu mchog dad dang ldan pa yi //
gsang ba'i gnas su rdzas bzhag ste //
byang chub sems de hU~M dang AH
de nyid 'od du 'phros pa las //
byang chub sems ni 'od du bsam //
hU~M dang AHyis 'phul gyur nas //
gsang ba'i mkha' la thim par bsam //
hU~M dang gnyis med 'brel bar bsam //
gnyis med yi ge de dag ni //
yaM gi sgo yang rtsar bskyod nas //
lte ba'i rtsa la thim par bsam //
de nyid 'od du zhu ba las //
gang dag skye med 'dod pa rnams //
yi ge de yi byin rlabs las //
skye ba'i sgo yang chod par bsam //
gang dag bu dang tsha 'dod pa //
de yi 'od dang zer ldan pas //
dbang po'i dwangs ma mig tu bsam //
de las sha gzugs dod par bsam //
de las yan lag rgyas par bsam //
srid pa'i sha gzugs dod pa 'o //
de nas tsit+tar brgyud par bsam //
zhi ba'i sku la thim gyur nas //
sku rnams 'od dang ldan gyur nas //
yab yum sbyor ba byas par bsam //
mkha' dang sems dang 'od 'phros pas //
lte ba'i sras la dbang bskur bsam //
de nas yaM gis bskyod nas ni //
chos nyid stong pa'i rtsa bzhin hU~M//
thig le'i sku las 'od 'phros pas //
dwangs ma gnyis su phye gyur nas //
dwangs ma lnga yi 'od zer 'phros //
yaM gis dung khang nang du bskyod //
de las 'od zer lnga byung bas /
khro bo'i sku rnams 'od ldan bsam //
hU~M dang AHgnyis rnam dag pas /
khro bo yab yum sbyor bar bsam //
de nyid thig le'i sems sbyar bas //
byang chub sems ni 'od du zhu //
de nas hU~M gis mar bdas nas //
srog pa rtsa yi rtar brgyud nas //
lte ba'i sras la dbang bskur bsam //
thig le de la bstims nas ni //
hU~M de slar la log par bsam //
hU~M las sgra dang 'od byung bas //
bu yi tshangs pa'i bu ga na //
hU~M nyid 'od dang bcas par bsam //
AHnyid mig dang bcas nas gnas //
mUM nyid rna ba g.yas g.yon no //
de ltar yi ge 'bru gsal te //
spyi gtsug hU~M nyid chos skur bsam //
de las 'od 'phros dbang chen sku //
yab yum bcas pa rab tu bsam //
byang chub sems nyid babs pa las //
bu yi lus la thim gyur nas //
lus nyid 'od du zhu bar bsam //
de nas stong nyid chos skur bsam //
chos sku'i sras nyid yang dag bsam //
mig gi AHnyid longs spyod sku //
bcom ldan snang ba mtha' yas bsam //
yab yum grangs med 'phro bsam ste //
dzaHhU~M baM hoHbrdas bskul nas //
las kyi phyag rgya legs bsdams te //
yab yum gnyis med bde ba las //
mkha' la byang chub sems babs pas //
lus dang dbang po tshims byas te //
lus rnams 'od du zhu gyur nas //
longs spyod sku dang dbyer med bsam //
longs sku'i sras su gyur par bsam //
de nas mUM las dmigs byas te //
mUM nyid 'od du zhu ba las //
sprul sku rdo rje 'dzin du bsam //
de nyid 'od du zhu ba las //
rnam snang mngon byang yab yum bsam //
dzaHhU~M baM ho'iHbrdas bskul bas //
las kyi phyag rgyas bsdams gyur pas //
yab yum gnyis med sbyor bar bsam //
mkha' la sems babs 'od 'phros pas //
bu yi lus la thim gyur nas //
lus ni 'od du zhu nas ni //
dbang rdzogs mngon shes drug ldan pa'i //
sprul sku nyid kyi sku thob ste //
sprul sku rdo rje'i sras dbang thob //
rdzogs sangs rgyas dang chos sku thob //
de ltar dbang nyid rab rdzogs nas //
brgyud pa rnam pa de bzhin no //
de la sku gsum rdzogs pa'i dbang //
rang byung dbang nyid rab tu rdzogs //
sku gsum dbyer med rdzogs pa 'o /

/dbang bskur dkyil 'khor rdzogs byed na //
dang po sbyor ba byed tshe nas //
bdag dang sgrub pa'i yum nyid kyi //
spyi gtsug bde ba'i gnas su yang //
yi ge 'di ltar bsgom par bya //
yum la mUM nyid dmar po ste //
yab la AHdkar 'od 'phro 'o //
de gnyis 'od 'bar 'phro 'du las //
tshangs pa'i bu gar thim par bsam //
de gnyis 'od du zhu ba las //
sa ma ya zhes sgra byung nas //
dam tshig phyag rgya 'khyud nas ni //
yab yum gnyis med sbyor bar bsam //
mkha' la byang chub sems babs pas //
rtsa bzhi'i nang du thig le stong //
de las gzi ldan 'od 'phros pas //
thig le dwangs snyigs bye nas ni //
dwangs ma 'od zer lnga rnams te //
snyigs ma dkar po'i thig le 'o //
dwangs ma tsit+ta'i nang du babs //
de las 'od zer rab 'phros pas //
dwangs ma sing ti'i sgra byung bas //
zhi ba yab yum brdas bskul te //
chos kyi phyag rgyas 'khyud nas ni //
yab yum gnyis med sbyor bar bsam //
byang chub sems nyid babs pa las //
'od zer sna tshogs 'phros pa yis //
cha shas 'od zer thams cad kyang //
sgal tshigs thig le dag la thim //
las kyi rlung gis ded nas ni //
sgal tshigs dag pa'i rta brgyud la //
gsang ba'i mkha' la babs gyur te //
bdag nyid sbyor ba'i brdas bskul te //
las kyi phyag rgyas 'khyud byas nas //
yum gyis bskyod cing bde ba skyed //
yab yum gnyis med lhan sbyar te //
bde gsang chos kyi dbang bskur ro //
snying po'i sku yang des 'thob bo //
dang po'i skabs su shes par bya //
de ltar dbang bskur rdzogs nas ni //
sbyor ba'i dbang bskur 'di ltar brjod //
rigs nges bstan pa'i tshig 'di brjod //
hU~M/
'di ni rigs nges rgyal ba'i sras //
ha e ma ho /
de ring phan chad rgyal ba'i sras //
da ni sangs rgyas nges pa'i lam //
sku gsum 'bras bu rang snang ste //
phyin ci ma log dbang thob nas //
sangs rgyas sku dang dbyer med mnyam //
rdzogs sangs rgyas pa'i sku thob nas //
phyir mi sdog pa'i sa yang thob //
gdod nas ma chags snying po'i don //
snga ma khyod kyis ma thob ste //
dus 'di nyid du thob pas na //
de ring phan chad rdzogs sangs rgyas //
yang dag nges pa'i sa thob pas //
sangs rgyas kun dang mnyam par sbyor //
thig le nyag gcig dbang thob bo //
lnga gsum dgu la rdzogs pa 'o //
rdo rje 'chang gi gral thob pas //
de la lhun gyis gnas par brjod //
bdag nyid sras su byung nas ni //
sangs rgyas nyid kyang mnyes pa yin //
rab tu dgyes pa'i dbang thob bo //
aHyaM sa lang bstan pa sha hU~M/
hU~M/
AHldan byang chub sems kyi rang bzhin dkar //
mUM ldan byang sems dmar dwangs 'od zer 'phros //
gnyis med sku yang rab tu gsal ba'i thig le ste //
sku gsum yon tan byang chub sems mnyam pas //
byang chub snying po rgyu la lhun grub sku //
tha dad mi 'byed chos sku stong bdag med //
dkar dang dmar dang shes rab thabs mkhas sku //
stong nyid stong pa mkha' khyab kun la rol //
chags med chags pa'i tshul bstan byang chub nyid kyi rgyu //
mtshan ma spros bral gsang ba yum gyi dbang //
thabs mkhas thugs rje chen po yin pas na //
deng nas gzung ste rgyal ba'i sras po 'o //
A+o~M b+ho d+hi tsit+ta a ni ga ya AH
bdud rtsi byin la /
e ma ngo mtshar lta ba'i dkyil 'khor che //
dkyil 'khor nyid la dkyil 'khor nyid bstan pa //
sngon chad ma 'tshal deng 'dir bdag gis shes //
rang gi rang bzhin yin par shes pa na //
gzhan nas ma btsal phyi nang dbang thob pas //
gsang ba'i dbang ni yongs rdzogs dus 'dir thob //
dpa' bos gnang bas bka' drin rab tu che'o //
ha ha he he rig nges so //
ho ho ha hi /
a i /
dbang rdzogs yon kyang 'bul bar bya /
dkyil 'khor bsdu zhing bkra shis brjod do ///
/
!
de nas rdzogs chen rang snang gi dbang ni /
dkyil 'khor zlum po phyi rim 'khor los bskor ba /
sgo 'khor yug sogs spyi dang mthun /
dbus su rin po che'i bum pa kha rgyan mgul chings nang bum rdzas dang chus gang ba bzhag
/de'i steng du rigs lnga'i sku rten tsaka li bsham /
shar gyi bum pa'i steng du rigs gsum gyi sku dang gos dkar mo'i sku bzhag
/lho'i bum pa'i steng du rig gser phreng tshe dpag med /
pha rol phyin /
sman bla'i sku bzhag
/nub kyi bum pa'i khar khro chen rigs lnga'i sku bzhag
/byang gi bum pa'i khar sgo ba bzhi'i sku bzhag
/byang shar gyi bum pa'i steng du rigs gsum khro bo'i sku dang rnam 'joms kyi sku bzhag
/shar lho'i bum pa'i steng du rnam 'dzin dang /
ston drug dang /
kun tu bzang po'i sku bzhag
/lho nub kyi bum pa'i steng du rig lnga yum lnga'i sku bzhag
/nub byang gi bum pa'i steng du kro tI shwa rI sogs khro mo yum lnga'i sku bzhag
/phyogs bzhi mtshams brgyad du bkra shis rdzas brgyad bzhag
/bum pa re re'i rtsar phud dang bcas pa'i gtor ma re bzhag
/b+han+d+ha mtshan ldan nang du dam rdzas bsham /
bdag nyid pad+ma he ru kar gsal ba'i ngang nas /
AH
brgya rtsa brgyad bzlas /
slob ma pad+ma he ru kar gsal ba la ye shes pa spyan drangs shing bstim /
rol mo dang bcas rdo rje spyi bor bzhag
tiSh+Tha badzras brtan par bya /
de nas bum pa /
zhi khro'i lha tshogs su gsal ba slob ma'i gnas lngar bzhag la /
gsal ba gsum dang ldan pa'i ngang nas /
hU~M/
lnga ldan rdo rje 'bar ba'i dkyil 'khor la //
rdo rje 'du 'bral med pa'i sku gsal ba //
gsang ldan rdo rje rigs kyis dbang bskur zhing //
rdo rje 'dus pa'i sras su dbang bskur ro //
A+o~M sarba ta thA ga ta shAn+tiM kro d+ha shI bi ra sa pa ri wA ra a b+hi Shiny+tsa A+o~M AHhU~M swA hA/
zhes dbang bskur la /
hU~M/
gsang ba bde ldan rdo rje gar gyi bdag
/bdag dang gzhan dang sku lnga mthar phyin dang //
mi 'gyur gsal mchog dgyes pa'i gad mo che //
rig dang stong dang bya ba byed pa'i stobs //
chos la gnas pa'i sems dpa' yid la bskul //
zhes bum chus khrus bya zhing /
dbang rtags spyi bor bzhag la /
gsang mtshan gdags pa ni /
a la la ho /
rdo rje mos pa rtsal /
rdo rje drag po rtsal /
rdo rje bzhad pa rtsal /
rdo rje 'od 'bar rtsal /
rdo rje gter dbang rtsal /
rdo rje rab bsngags rtsal /
rdo rje gsang thob rtsal /
rdo rje rig 'dzin rtsal /
zhes btags /
e ma hoH
ha hi srirba\u0f8e
hU~M/
rdo rje gsang mchog khyod dbang ldan //
dbang gi rigs ldan gsang mchog ste //
'bar ba 'od 'phro 'khor lo'i gzhal yas su //
bde ldan dbyings mchog sku lnga'i dbang bskur ro //
zhes sku rnams kyis dbang bskur ro //
phyogs bzhi'i bum pas rim pa bzhin /
hU~M/
chos nyid dbyings las rig pa'i dbyings shar ba //
mthong ba nyid dang ye shes thabs kyi sku //
tsit+ta rin chen 'khor lo'i gzhal yas su //
bde mchog thugs kyi 'khor lo'i dbang bskur ro //
a a badzra tsit+ta hU~M/
bum pa /
hU~M/
bde ldan dbyings shar shes rab yum gyi ngang //
gsal 'tsher lhun stug rdo rje rab gsang 'bar //
gsang ba mkha' dbyings b+ha ga'i gzhal yas su //
chos nyid spros bral bde chen dbang bskur ro //
a a a b+hi Shiny+tsa hU~M/
hU~M/
rdo rje gsang ba bde mchog dbyings su sgrol //
shes rab mtha' ldan ka dag yangs pa'i ngang //
sems dpa'i dkyil 'khor sems dpa'i rang bzhin mchog
/chos rnams mi dmigs rdo rje sems dpa'i sku //
nam mkha' mtha' klas chos dbyings ro gcig tu //
las rnams mthar phyin stong nyid brdal ba'i sku //
sems dang stong nyid chos kyi sku la dbang //
mtshan ldan srid skyed lte ba'i gzhal yas su //
rdo rje las gsang thugs kyi dbang bskur ro //
a a badzra tsit+ta hU~M/
hU~M/
gsal ba rab skyed ye shes sems dpa'i ngang //
shes rab 'od 'phro nyon mongs zil gyis gnon //
rdo rje mda' 'phen shes rab dbyings su 'phen //
dkyil 'khor dbang sdud ye shes snang ba'i bdag
/sangs rgyas lnga ldan thugs kyi cod pan ldan //
rin chen rgyugs phyed rtsa ba'i gzhal yas su //
mnyam nyid 'od 'phro chos sku'i dbang bskur ro //
a a badzra tsit+ta hU~M/
hU~M/
rdo rje bde ldan thugs kyi gsang mchog sku //
yang gsang ye shes 'khor lo'i bdag
/gsang ldan dbyings nas ye shes 'od 'phro zhing //
phyogs med rang snang chos sku'i dkyil 'khor bdag
/bde ldan chos dbyings gsang bar dbang bskur ro //
a a badzra tsit+ta hU~M/
hU~M/
gsang sngags sku dang mtha' 'das dang //
sa rnams mthar phyin ye shes rnam par dag
/chos sku rang snang stong pa nyid du snang //
b+han+d+ha gsal 'phen 'khor lo'i gzhal yas dbyings //
rtog med bsam yas 'khor lo che ba'i chu //
rdo rje thugs kyi dbyings su dbang bskur ro //
a a badzra tsit+ta hU~M/
de ltar tshig don rdzogs byas nas //
sngags dang phyag rgyas 'di ltar bstan //
mkhas pa ting 'dzin ldan pa yis //
ting 'dzin sgo nas dbang bskur ba //
rnam snang mngon byang phyag rgya yis //
spyi gtsug gnas su gzhag par bya //
A+o~M AHhU~M swA hA/
b+hud+d+ha kra pa tsa hU~M hU~M b+h+yo /
'od zer 'phro 'du ldan pa yis //
mngon byang sku dang dbyer med bsam //
g.yas ni rdo rje gsor ba'i tshul //
g.yon ni dril bu dkrol ba'i tshul //
mgrin pa'i gnas su gzhag par bya //
A+o~M AHhU~M swA hA/
badzra kra pa tsa hU~M hU~M/
lag mthil mnyam par bzhag pa yis //
thugs ka'i gnas su gzhag par bya //
A+o~M AHhU~M swA hA/
rat+na b+h+yaHkra pa tsam a b+hi Shiny+tsa a a a /
lag gnyis mnyam par bzhag pa yis //
lte ba'i gnas su bzhag nas ni //
de la yang ni 'di skad do //
A+o~M AHhU~M swA hA/
pad+ma sarba kun len ha ha hU~M AH
lag gnyis mnyam par bzhag pa yis //
dpral ba'i gnas su gzhag par bya //
A+o~M AHhU~M swA hA/
karma duSh+TAn g+ha ra AHhU~M/
kra b+ha tsang hrIHhrIHhrIH
g.yas pas ral gri'i tshul byas la //
g.yon pa thugs kar mnyam par gzhag
/spyi bo'i gtsug tu gzhag par bya //
A+o~M AHhU~M swA hA/
many+dzu badzra sid+d+hi hA hA hA/
lag gnyis mkhrig ma bsnol nas ni /
sna tshogs rdo rje'i tshul du byas //
snying ga nyid du mnyam par bya //
A+o~M AHhU~M swA hA/
A+o~M na lam badzra kro ta hU~M hU~M phaT/
g.yas pa brkyangs te thugs ka ru //
thal mo skyabs sbyin gal du bzed //
g.yon pa brkyangs te de bzhin no //
snying ga dag tu gzhag par bya //
A+o~M AHhU~M swA hA/
lag g.yas gur gyi tshul du byas //
spyi gtsug nyid du gzhag par bya //
A+o~M AHhU~M swA hA/
b+hi sha de swA hA/
g.yas pa brdeg pa ltar byas la //
snying ga'i dbus su gzhag par bya //
A+o~M AHhU~M swA hA/
A+o~M badzra g+h+r-ih+na rat+na d+h+r-ig
/pyAM rA ga rA te /
mAM mo ha rA te /
e a rA lI g+ha badzra satwa hU~M hU~M swA hA/
rdo rje khu tshur bsnol ba la //
snying ga'i gnas su gzhag par bya //
A+o~M AHhU~M swA hA/
pra dz+nyA sarba hU~M swA hA/
a b+hi Shiny+tsa AMH
rin chen sgrom bu ltar byas la //
gsang ba'i gnas su gzhag par bya //
A+o~M AHhU~M swA hA/
badzra A yuHswA hA hU~M AMH
lag gnyis pad+ma ltar byas la //
snying ga'i gnas su gzhag par bya //
A+o~M AHhU~M swA hA/
a mr-ita du sa ha la hU~M phaT/
g.yon pa'i sdigs mdzub phyag rgya ni //
lag pa'i mthil du gzhag par bya //
A+o~M AHhU~M swA hA/
a kro rat+na a b+hi Shiny+tsa a AH
g.yas pa se gol phyag rgya ni //
lte ba'i gnas su gzhag par bya //
A+o~M AHhU~M swA hA/
h+ya g+h+rI wa sarba ku len si ti hU~M/
lag gnyis khyung gshog ltar byas la //
smin phrag nyid du gzhag par bya //
A+o~M AHhU~M swA hA/
bud+d+ha kro ta sarba kra tsam a b+hi Shiny+tsa hU~M/
lag gnyis bum pa ltar byas la //
dpral ba'i gnas su gzhag par bya //
A+o~M AHhU~M swA hA/
kuN+Da lI a mr-ita karma hU~M AH
lag gnyis srin lag mdzub sbyar la //
lce yi steng du gzhag par bya //
A+o~M AHhU~M swA hA/
badzra kri la t+ya sata i se n+yi d+hu hU~M phaT:
g.yon pa lcags kyu'i phyag rgya yis //
snying ga'i gnas su gzhag par bya //
A+o~M AHhU~M swA hA/
dza sa t+ye hU~M phaTaHswA hA/
lag gnyis zhags pa'i phyag rgya yis //
mig ni g.yas su reg byas la /
A+o~M AHhU~M swA hA/
badzra seng ha ya la ya b+hi ta ho ho ho /
lag gnyis 'khyud brgyud sgrog bsdams la //
dpung pa g.yon du gzhag par bya //
A+o~M AHhU~M swA hA/
A+o~M AHhU~M swA hA/
A+o~M maM du sa ya hU~M a ho /
g.yas steng g.yon bskum khu tshur gyis //
snying ga nyid du brten byas la //
A+o~M AHhU~M swA hA/
b+han d+ha badzra ka pa tsa hU~M hU~M/
lag gnyis dgra satwa'i phyag rgya yis //
pus mo g.yon du gzhag par bya //
A+o~M AHhU~M swA hA/
ka la hrIHti ku len h+ye phaTaHphaTaHswA hA/
lag gnyis rta mgo'i phyag rgya yis //
spyi bo'i gtsug tu gzhag par bya //
A+o~M AHhU~M swA hA/
pad+ma ta kri ta hU~M kha la ya ha ha /
g.yas pa rtse gsum phyag rgya yis //
lag gnyis bum pa ltar byas la //
spyi gtsug dag tu gzhag par bya //
A+o~M AHhU~M swA hA/
tsaN+Da badzra pA Ni ye h+ye hU~M phaTaHswA hA/
lag gnyis gzhu 'gengs tshul byas la //
g.yon pa'i mdzub mo sna rtser bzhag
/A+o~M AHhU~M swA hA/
badzra ku lan ser ser hU~M hU~M ha /
lag g.yon lcags kyu'i phyag rgya yis //
snying ga nyid du bzung byas la //
A+o~M AHhU~M swA hA/
badzra duSh+TAn ga lA ya badzra hU~M hU~M/
lag gnyis thod phreng phyag rgya yis //
spyi bo'i gtsug tu gzhag par bya //
A+o~M AHhU~M swA hA/
badzra many+dzu karma ta su d+ha hU~M hU~M/
lag gnyis mnyam par bzhag pa yis //
mgrin pa'i gnas su bzhag pa la //
A+o~M AHhU~M swA hA/
sa ling sing hU~M AH
lag gnyis se gol bsnol ba yis //
rtsib logs g.yas su bzhag pa la //
A+o~M AHhU~M swA hA/
ma byis riSh+Ti a b+hi Shiny+tsa A+o~M/
g.yas pa'i mtheb mos g.yon mdzub mnan //
rtsib logs g.yon du bzhag pa la //
A+o~M AHhU~M swA hA/
lam hrIHa b+hi Shiny+tsa AH
g.yas ni ral gri lta bu yis //
lce yi steng du bzhag pa la //
A+o~M AHhU~M swA hAH
muM b+h+rU~M ta a b+hi Shiny+tsa hU~M/
lag g.yon dag gi sor mo ni //
mtheb dang mdzub dang mthe'u chung sprad //
lhag ma gnyis ni sgreng par bya //
g.yas pa thal mo gdengs pa yis //
ltag pa'i khung du gzhag par bya //
A+o~M AHhU~M swA hA/
ti mi swA hA a b+hi na dza ba /
lag g.yas rtse gsum bsgrengs pa yis //
rna ltag gnyis su gzhag par bya //
A+o~M AHhU~M swA hA/
badzra sun d+ha a b+hi Shiny+tsa AH
lag pa g.yas brkyangs mthe bong bsgrengs pa yis //
rna ltag g.yon du gzhag par bya //
A+o~M AHhU~M swA hA/
muM Sh+Ti A b+hi Shiny+tsa AH
lag g.yon mthe'u chung mdzub brkyangs te //
lkog ma'i gnas su gzhag par bya //
A+o~M AHhU~M swA hA/
mUM lAM hang ti sa pa ri a b+hi Shiny+tsa AH
lag gnyis pad+ma ltar byas te //
nu ma g.yas su gzhag par bya //
A+o~M AHhU~M swA hA/
sa lang kro ti a b+hi Shiny+tsa AH
lag g.yon rtse bzhi ltar byas la //
mtshog ma'i steng du gzhag par bya //
A+o~M AHhU~M swA hA/
baM sha ri a bi ti ni dzaHAH
lag gnyis sor mo bsnol byas te //
spyi gtsug steng du gzhag par bya //
A+o~M AHhU~M swA hA/
biSh+Ta stan d+ha sha ri a b+hi Shiny+tsa AH
skyob pa mthar phyin mchog ldan pa'i //
bde gshegs sku yi dbang bskur ni //
bkra shis gdugs la brten nas ni //
deng mchog bu la gnang bar bgyi //
A+o~M AHhU~M swA hA/
si ba ka ka yA sing a b+hi Shiny+tsa AH
lta byed ma 'gags don mtshon pa'i //
bde gshegs spyan gyi dbang bskur ni //
bkra shis nya la brten nas ni //
deng mchog bu la gnang bar bgyi //
A+o~M AHhU~M swA hA/
swo ni sa ya su gu a b+hi Shiny+tsa AH
smra byed pha rol sgra la mkhas //
sangs rgyas ljags kyi dbang bskur ni //
bkra shis pad+ma la brten nas //
deng mchog bu la gnang bar bgyi //
A+o~M AHhU~M swA hA/
ti ka ta ya sing a b+hi Shiny+tsa AH
chos rnams las byung chos dbyings zlum //
sangs rgyas mgul gyi dbang bskur ni //
bkra shis bum pa la brten nas //
deng mchog bu la gnang bar bgyi //
A+o~M AHhU~M swA hA/
ti ta ka tag sha a b+hi Shiny+tsa AH
mi nub rgyal mtshan chos kyi don //
sangs rgyas rnams kyi sku yi dbang //
bkra shis rgyal mtshan la brten nas //
deng mchog bu la gnang bar bgyi //
A+o~M AHhU~M swA hA/
bi shad de a yang a b+hi Shiny+tsa AH
sgra dbyangs rtog med don mtshon pa'i //
sangs rgyas rnams kyi gsung gi dbang //
bkra shis dung la brten byas nas //
deng mchog bu la gnang bar bgyi //
A+o~M AHhU~M swA hA/
sa tri yang ta mang a b+hi Shiny+tsa AH
gsal 'od ldan pa dpal be'u thugs //
sangs rgyas rnams kyi thugs kyi dbang //
bkra shis dpal be'u la brten nas //
deng mchog bu la gnang bar bgyi //
A+o~M AHhU~M swA hA/
tsit+ta ya a b+hi Shiny+tsa AH
thogs med myur mgyogs 'khor lo zhabs //
sangs rgyas rnams kyi zhabs kyi dbang //
bkra shis 'khor lo la brten nas //
deng mchog bu la gnang bar bgyi //
A+o~M AHhU~M swA hA/
tsakra su lam b+hi na ku a b+hi Shiny+tsa AH
dbang dang ldan pa'i dkyil 'khor ni //
dbang mchog rdzogs par byin byas nas //
dkyil 'khor thams cad legs byas te //
dpal ldan 'khor lo rdzogs byas nas //
bde ldan gsang mchog gsang ba'i dbyings //
yang gsang thugs kyi rdo rje mchog
/sangs rgyas kun dang mnyam sbyor ba'i //
mkha' dang dbyangs ldan thams cad du //
bdag gi dbang mchog bskur ba bzhin //
deng nas gzung ste thob par shog
/thob nas 'gyur med brtan par 'gyur //
yang dag gsang ba'i don ldan te //
'jig rten brten pa'i sku gsung thugs //
deng nas gzung la ma gtang zhig
/e ma sangs rgyas kun gyi dngos //
rdo rje 'chang chen mi spong bar //
thugs kyi dkyil du legs par zungs /
a la la ho rdzogs sangs rgyas //
bdag gis deng nas bzung nas ni //
bskal pa brgya stong bar du yang //
bdag gis stong pa nyid kyi sku //
nam du yang ni mi gtang ngo //
de ltar dbang rdzogs byas nas ni //
phyag rgya sngags dang bcas pas ni //
sku yi rab tu bskul nas ni //
gsang sngags ldan pa rdzogs par byas //
ye gsang chen po 'di bshad pas //
thams cad rdzogs sangs rgyas sku thob //
de ltar dbang rnams bskur nas /
A li kA li dang ye d+harmA bzlas pa'i nas kyis bkra shis rgyas par brjod /
su pra tiSh+Thas brtan par byas /
dga' ston tshogs kyi 'khor lo bskor /
de nas rjes kyi bya ba ni /
dkyil 'khor gyi lha la gtang rag gi mchod pa dang /
bstod pa bya /
yi ge brgya pas lhag chad kha bskang ba sogs rjes spyod spyi dang mthun par bya'o //
rgyud kyi dbang 'di nyid kun mkhyen chen po dri med 'od zer sku tshe'i stod la /
dbang rgyun med 'dug kyang /
zhing gzhan du theg khar dbus pa d+harmA bo d+hi zhes pa zhig la dbang rgyun rnam dag 'dug pa gzigs nas gsan te zhing la gshegs khar /
mkhas grub bde legs rgya mtsho rkyang pa la shin tu gsang ba'i tshul du gnang nas /
slar mdo khams phyogs su gcig brgyud du brgyud /
des kaHthog rdo rje 'bum la brgyud /
kaHthog rdo rje 'bum gyis dbus gtsang du byon nas /
bsam yas 'ja' stod du chos rje rin chen grub la gnang /
de las bdag gis thob /
de'i dus phreng po nas bla ma pad+ma bzod pa la yang gcig brgyud kyi tshul du gnang 'dug
/'di yid ches par yod pas slob ma dam ldan gsum las mang na bka' srung smug nag gis bka'i chad pa drag tu 'byung bas na /
bka' rgya 'di la shin tu dam par gyis shig
/dbang gi yig cha 'di zangs brag bla ma tshul khrims rgyal mtshan gyis nan gyis bskul ba la brten nas /
rdzogs chen pa 'od gsal sgyu ma gter bzhad rtsal gyis bkod pa'i yi ge pa ni myangs stod zangs brag bla ma tshul khrims rgyal mtshan gyis bgyis pa 'dis /
'od gsal rdo rje snying po'i bstan pa mtha' dbus kun tu rgyas par shog
/mang+ga laM///
/
@#//
'dir bka' srung khros ma'i dbang bzhugs so //
'gro ba'i skyabs gnas re 'dod skong //
rtsa ba gsum la gus btud nas //
rdzogs pa chen po'i bka' srung che /
khros ma'i dbang bskur bri bar bya //
de yang gnas dben par dkyil 'khor gri khrag gis chag chag gdab /
e gru gsum mtha' me ris mtshan pa'i dbus su sa bon b+h+yo yig mthing nag gis mtshan pa /
de'i steng du many+dzi'i khar lcags sam thod pa'i nang du 'bru nag gi phye las dpal gtor brjid ldan sha khrag gis brgyan pa /
dar nag gi cod pan dang 'di nyid kyi sku rten tsaka lis brgyan pa'i mtha' skor du /
phyi nang gi mchod pa spyan gzigs brjid ldan bshams la /
sngon 'gro spyi dang mthun par byas nas /
bdag nyid skad cig gis che mchog he ru kar gsal ba'i mdun gyi gtor ma khros mar gsal ba la /
ye shes pa dgug cing bstim /
phyi nang mchod pas mchod cing bstod la /
bzlas pa bya ba ni /
ma ma trag rak+sha kha mun tra /
mu ru mu ru mu /
hU~M b+h+yo b+h+yo hU~M rag mo te kem tsa tsa kha la b+h+yo /
ru lu ru lu ma ti b+h+yo /
zhes ci nus bzlas shing /
bdag che mchog tu gsal ba'i thugs ka nas 'od zer sna lnga 'phros pas /
khros ma'i thugs kar phog
/thams cad thugs dam gyi rgyud bskul /
zhi rgyas dbang drag gi phrin las thogs pa med par sgrub par bsam /
de nas slob ma khrus nas dbyung /
rdo rje slob dpon gyis yi dam gyi nga rgyal dang ldan pas bgegs bskrad /
srung 'khor bsgom /
slob bus maN+Dal phul la gsol ba gdab pa ni /
kye ma rdo rje 'dzin pa che //
skal ldan bdag la dgongs su gsol //
sangs rgyas bstan pa bsrung ba'i phyir //
bka' srung khros ma'i dbang bskur stsol //
ces zhu /
de nas slob dpon gyis slob ma la bdud rtsi byin la /
kun tu bzang mo'i thugs sprul te /
khros ma'i dbang bskur bu la sbyin //
dam tshig ma 'da' yun du srungs //
A+o~M AHhU~M sarba pany+tsa a mr-ita sa ma ya hU~M/
zhes dam tshig phog la /
slob ma bsang chus bsang la /
skad cig gis dur khrod me ri 'bar ba'i dbus su /
thod pa 'bar ba'i gzhal yas khang rak+ta'i zham chu 'bab pa'i dbus su /
pad nyi dgra bgegs pho mo bsnol ba'i steng du yi ge b+h+yo las 'od zer 'phro 'du yongs su gyur pa las /
bka' srung khros ma sku mdog mthing nag 'jigs pa'i cha byad can /
zhal gdangs shing mche ba gangs ri ltar gtsigs pa /
ral pas sa gzhi khyab pa /
spyi bo'i gtsug tu mthing ral 'od du 'bar ba /
phyag g.yas bam gyi tsit+ta bsnams shing /
g.yon spyang mo khra thabs su thogs shing /
zhal du nyams pa'i snying khrag 'dren pa /
'khor du lcags kyi spyang mo 'bum gyis bskor ba /
ma mo 'bum gyi dbus na hU~M phaT b+h+yo'i sgra 'brug ltar du sgrog pa /
de'i gnas gsum gyi yi ge gsum dang /
khyad par thugs srog b+h+yo las 'od zer 'phros /
rang bzhin dang chos sku kun tu bzang mo'i klong nas /
rang 'dra'i ye shes sems dpa' rgya mtsho la char babs pa ltar dbyer med du thim par bsam la /
ma ma trag rak+sha kha mun tra /
mu ru mu ru mu /
hU~M b+h+yo b+h+yo hU~M/
rag mo te kem tsa tsa kha la b+h+yo /
ru lu ru lu ma ti b+h+yo /
badzra A be sha ya a AH
dzaHhU~M baM hoHsa gnyis su med par bstims la /
tiSh+Tha badzras brtan par bya /
de nas gtor ma de nyid phyi gtor ma'i rnam pa la /
nang dur khrod me ri 'bar ba'i gzhal yas khang du bskyed pa'i dbus su khros ma 'khor dang bcas pa bskyed la /
gtso 'khor rnams kyi dpral ba'i A+o~M las 'od zer dkar po dang /
sku'i rnam pa dpag tu med pa slob mar thim par bsam /
gtor ma spyi bor bzhag la /
hU~M/
kun tu bzang mo dbyings kyi ma mo che //
dam tshig can la dngos grub myur ster ma //
bstan pa'i zhing bcu'i srog rtsa gcod mdzad ma //
bstan srung khros ma nag mo'i sku yi dbang //
skal ldan rigs kyi bu la dbang bskur pas //
bstan pa'i dgra bo sgrol ba'i dbang thob shog
/ma ma trag rak+sha kha mu tra /
mu ru mu ru mu /
hU~M b+h+yo b+h+yo hU~M/
kA ya a b+hi Shiny+tsa A+o~M/
de nas gtor ma mgrin par bzhag la /
gtso 'khor rnams kyi mgrin pa'i AHlas 'od zer dmar po dang /
srog sngags lu gu rgyud kyi tshul du slob ma'i mgrin par thim par bsam la /
hU~M/
kun tu bzang mo dbyings kyi ma mo mchog
/dam tshig can la dngos grub myur ster ma //
bstan pa'i dgra bo'i srog rtsa gcod mdzad ma //
bstan srung khros ma nag mo'i gsung gi dbang //
skal ldan rigs kyi bu la dbang bskur pas //
bstan pa'i dgra bo sgrol ba'i dbang thob shog
/ma ma trag rak+sha kha mu tra /
mu ru mu ru mu /
hU~M b+h+yo b+h+yo hU~M/
wA ka a b+hi Shiny+tsa AH
de nas gtor ma snying khar bzhag la /
gtso 'khor rnams kyi thugs ka nas 'od zer mthing ga dang /
thugs phyag mtshan gyi rnam pa slob ma'i snying gar thim par bsam la /
hU~M/
kun tu bzang mo dbyings kyi ma mo mchog
/dam tshig can la dngos grub myur ster ma //
bstan pa'i dgra bo'i srog rtsa gcod mdzad ma //
bstan srung khros ma nag mo'i thugs kyi dbang //
skal ldan rigs kyi bu la dbang bskur pas //
bstan pa'i dgra bo sgrol ba'i dbang thob shog
/ma ma trag rak+sha kha mu tra /
mu ru mu ru mu /
hU~M b+h+yo b+h+yo hU~M/
tsit+ta a b+hi Shiny+tsa hU~M/
de nas gtor ma lte bar bzhag la /
gtso 'khor rnams kyi lte ba nas 'od zer ser po dang /
rin po che'i rnam pa dpag tu med pa byung nas /
slob bu'i lte bar thim par bsam la /
hU~M/
kun tu bzang mo dbyings kyi ma mo che //
dam tshig can la dngos grub myur ster ma //
bstan pa'i dgra bo'i srog rtsa gcod mdzad ma //
bstan srung khros ma nag mo'i yon tan dbang //
skal ldan rig kyi bu la dbang bskur pas //
dgos 'dod yid bzhin 'grub pa'i dbang thob shog
/ma ma trag rak+sha kha mu tra /
mu ru mu ru mu /
hU~M b+h+yo b+h+yo hU~M/
gu Na a b+hi Shiny+tsa swA/
de nas gtor ma gsang gnas su bzhag la /
gtso 'khor rnams kyi gsang gnas nas 'od zer ljang gu dang /
las bzhi'i phyag mtshan gyi rigs dpag tu med pa byung nas /
slob ma'i gsang gnas su thim par bsam la /
hU~M/
kun tu bzang mo dbyings kyi ma mo che //
dam tshig can la dngos grub myur ster ma //
bstan pa'i dgra bo'i srog rtsa gcod mdzad ma //
bstan srung khros ma nag mo'i phrin las dbang //
skal ldan rigs kyi bu la dbang bskur pas //
mngon spyod drag po'i dbang rnams thob par shog
/ma ma trag rak+sha kha mu tra /
mu ru mu ru mu /
hU~M b+h+yo b+h+yo hU~M/
karma a b+hi Shiny+tsa hA/
de nas bzlas lung bya ba ni /
slob dpon che mchog he ru kar gsal ba dang /
slob bu khros mar gsal ba'i thugs kar rang rang gi srog yig gi mthar sngags phreng gis bskor ba las sngags phreng mar me gcig las gnyis mched kyi tshul du /
slob dpon gyi zhal nas byung /
slob ma'i ngag la thim nas /
thugs ka'i sngags phreng la 'khod pa'i mos pa mdzod /
ces brjod /
bzlas lung ni /
trag rak+sha kha mu tra /
mu ru mu ru mu /
hU~M b+h+yo b+h+yo hU~M/
rag mo te kem tsa tsa kha la b+h+yo /
ru lu ru lu ma ti b+h+yo /
yiM liM shiM liM ma sha dzaHmi sha du na dzaHphob ya /
trag hai /
ma dun tse ya /
keM keM
/sri la dun tshe ya /
kyengs kyengs phob ya /
'ur 'ur /
trab trab thib thib /
kying kying /
dun dun phob ya /
tsi po 'i 'u tra yag shi du ru ru /
tri dun rtsi phob ya /
rgya rgya ya phob ya /
zhes rjes zlos byas la /
'di yi rjes zlos byed du bcug
/bcom ldan bdag la bstsal lags kyis //
bdag la 'go bar mdzad du gsol //
zhes lan gsum brjod /
slob dpon gyis /
bcom ldan 'di la bstsal lags kyis //
'di la 'go bar mdzad du gsol //
sogs /
tiSh+Tha badzra gyis brtan par bya /
de nas gtor ma slob bu'i spyi bor bzhag la /
bka' bsgo ba ni /
kun bzang yab yum /
zhi khro rab 'byams /
rdo rje 'chang /
rdo rje sems dpa'/
gsang bdag phyag rdor /
dga' rab rdo rje /
'jam dpal bshes gnyen /
shrI seng ha /
dz+nyA na sU tra /
bi ma la mi tra /
o rgyan pad+ma 'byung gnas /
nyang ting 'dzin bzang po /
mnga' bdag chos rgyal /
ldang ma lhun rgyal /
lce btsun seng+ge dbang phyug
/rgyal ba zhang ston /
mkhas pa nyi 'bum /
gu ru jo 'ber /
'khrul zhig seng+ge rgyab pa /
grub thob me long rdo rje /
rig 'dzin ku ma rA dza /
kun mkhyen dri med 'od zer /
mkhas grub bde legs rgya mtsho /
rta mgo bya bral chos rje /
sangs rgyas dbon po /
sangs rgyas ye shes /
sangs rgyas rgyal mtshan /
rin chen grub pa /
'khrul zhig kun dga' rgyal mtshan /
sprul sku zhig po gling pa rnams kyi bka' dang dam las ma 'da' bar srung skyob mdzod cig
/la sogs pa'i bka' bsgo dam gzhag rgyas par byas la /
bkra shis brjod /
de nas gtor ma dpag la dpal 'bar btsug
/sman raka bran la bskul pa bya ba ni /
b+h+yo /
phrin las rnam bzhi lhun gyis grub //
gru gsum mthing nag klong dkyil na //
sngags kyi srung ma mthu mo che //
sku mdog mthing nag 'bar ba la //
ral pa'i zar bus sa gzhi khebs //
g.yas pas zhing chen tsit+ta bsnams //
g.yon pas g.yu yi spyang mo bsnams //
g.yu spyang dgu 'bum pho nyar 'gyed //
'dzin byed 'bar ba'i lcags kyu yis //
mig gi dbang po mngon du phyungs //
lcags kyi sder chen 'bar ba yis //
lus kyi khong khrol snying phyungs shig
/spyang mo sprul pa'i 'phro 'du yis //
srog rtsa snying rtsa chod la shog
/mgo dang lus su phrol la shog
/sha dang rus pa phyes la shog
/nang khrol dbang po nyul la shog
/dgra bo'i lha lnga dbang du sdus //
mngon spyod drag pos rdul du rlogs //
zhe sdang skyed la srid pa dkrugs //
mi mngon mkha' dbyings bde chen nas //
e ka dzA Ti ral gcig ma //
dbu dgu thor gtsug gcig tu bcings /
khams gsum srid gsum dbang du sdud //
deng 'dir las rnams thams cad byed //
mkha' la de bzhin gshog gcig ma //
dpal gyi gtsug 'byams a la la //
zangs kyi kha la lcags kyi so //
sna tshogs zhal du zhing 'gron ma //
mthing nag gcer bu dbu dgu ma //
snying yang dgu ste rkang gcig ma //
stong khams mchong zhing mkha' la 'gro //
bltas pas bdud rnams sgrol bar byed //
gdug byed rnams kyi snying 'byin ma //
rdo rje ba spu re re la //
rdo rje lcags kyu re re ldan //
snang srid ma lus rdul du rlog
/bar bar mig nas khrag 'dzag ma //
rkan sgra rdeb cing bdud dpung 'joms //
rtag tu dbang phyug sku la 'khril //
dga' ba'i gdong gi grogs byed ma //
'dod khams gtso mo dbang du sdud /
khyod ni ma brgyad gtso mo ste /
khrag bcud 'thung zhing dgra bo gsod //
dam rdzas rgyan gyi gtor ma longs /
khrag nad 'phen zhing phrin las mdzod //
phrin las bdag mo mthu ma chung //
zhes bskul zhing /
gtor ma dgra phyogs su 'phen la dmod mo gdab cing dmod bcol bya'o //
rjes su lha gshegs shing dkyil 'khor bsdu ba sogs rjes spyod spyi dang mthun no //
zhes pa 'di'ang rgyal ba zhang ston gyis gter nas spyan drangs pa'i khros ma'i rgyud las btus te /
rdzogs chen pa 'od gsal sgyu ma gter bzhad rtsal gyis chu rta lo cho 'phrul chen po'i yar tshes brgyad la bkod pa'i yi ge pa ni zangs brag gi bla ma 'od gsal tshul khrims kyis bgyis pa'o ///
/
!
rgyud bcu bdun gyi dbang 'di la /
rnam 'joms khrus dbang dang zhi ba'i dbang gcig
/khro bo'i dbang dang gnyis /
tshe dbang rin po che dang gsum /
rig pa rang gi dbang bskur ba dang bzhi /
bka' rtags phyag rgya'i dbang dang lnga /
gsang dbang dang drug
/rdzogs chen rang snang gi dbang dang 'khor lo rin po che sku ltar 'bar ba'i dbang gnyis gcig ste /
bdun po de la thog ma nas sa bcad ma mdzad 'dug pa'i stabs kyis blo chung dag mgo rmongs kyis dogs nas 'dir tho tsam bkod pa ste /
rgyas par gzhung dang sa bcad bsgrigs nas shes par bya'o //
mang+ga laM//
dge'o ///
/
