@#//
'chi bdag las kyi gshin rje'i rjes gnang gi cho ga bzhugs so //
oM swasti /
'jam dpal rdo rje khro bo'i rgyal //
gshin rje gshed kyi pho nya mchog
/de la btud nas rjes gnang gi
/cho ga'i gsal byed 'dir bshad bya //
'dir 'chi bdag las kyi gshin rje'i rjes gnang gi cho ga la gsum ste /
sbyor ba yo byad kyi bsham /
dngos gzhi sgrub pa'i thabs dang /
rjes gnang gi cho ga'o //
dang po yo byad bsham pa ni /
maN+Dal gru gsum mthing nag me ri can gyi nang du zlum skor ling tshe brgyad du bcad pa'i dbus dang ling tshe brgyad la tshom bu bkod pa'i steng du many+dzi la rten gtor sha khrag gis brgyan pa sku gzugs dang ba dan nag po btsugs pa bzhag
/de'i g.yas su sngags byang dang g.yon du phyag mtshan /
mtha' mchod gtor gyis bskor ba sogs nyer mkho'i yo byad rnams tshogs par bya'o //
gnyis pa dngos gzhi'i sgrub pa'i thabs ni /
gshin rje gshed po'i bdag bskyed bzlas pa dang bcas pa sngon du 'gro bas /
mchod gtor rnams byin gyis brlab /
shUn+ya tAs stong par sbyang /
stong pa'i ngang las rang gi mdun du 'jigs su rung ba'i dur khrod chen po'i dbus su thod pa lcags kyi grong khyer sogs mdun bskyed bsgom pa nas gzung /
bzlas pa'i mthar thug pa phrin las pho nya myur mgyogs bzhin byas nas slob ma rjes su 'dzin par gsol ba gdab pa rnams bya'o //
gsum pa rjes gnang gi cho ga ni /
slob ma rnams khrus byas 'khod pa la /
bgegs gtor btang nas mtshams bcad /
sems bskyed gsal btab /
'dir bcom ldan 'das las kyi gshin rje gshed po'i bka' sdod 'chi bdag las kyi gshin rje'i rjes su gnang ba bgyid pa la slob dpon gyi bya ba rnams sngon du song /
slob ma'i bya ba maN+Dal phul /
gsol ba gdab pa ni /
rdo rje 'dzin pa dgongs su gsol :
dpal ldan las kyi gshed po yi :
sku gsung thugs kyi rdo rje mchog :
bdag la bstsal bar mdzad du gsol :
zhes gsum gyis gsol ba gdab /
rgyud dag par bya ba'i slad du /
spros pa kun zhi chos dbyings kyi :
rang mdangs zung 'jug bde ba'i sku :
'phags mchog 'jam dpal dbyangs nyid la :
bdag gis dad pas phyag 'tshal zhing :
dpag yas mchod pa rgya mtshos mchod :
nyes bshags dge la rjes yi rang :
bla med chos 'khor bskor ba dang :
mya ngan mi 'dar gsol ba 'debs :
bdag la byin gyis brlab tu gsol :
mchog dang thun mong dngos grub stsol :
ces yan lag bdun pas tshogs bsags /
slob dpon gshin rje gshed dang /
slob ma dang mdun gyi rten gnyis ka las gshin 'khor bcas su bskyed cing /
nya sha'i gsur dud rol mo'i sgra dang bcas pas spyan drangs pa gtor mar bstims nas dam bzhag dang mchod bstod rnams bya /
de nas slob dpon gshin rje'i gshed du gsal ba la gus 'dud dung pa byas pas /
de'i thugs ka'i 'od kyis mdun bskyed kyi thugs rgyud bskul /
las gshin gyi sku las sku grangs med pa mched pa dang slob dpon gyi dpral ba nas 'od zer oM yig dkar po dpag med byung /
khyed rang gi lus la dbyer med du thim par gyur snyam pa gyis byas la /
gtor ma sku rten dang bcas pa spyi bor bzhag la /
hU~M:
gshin rje gshed po'i sku yi dbang :
mi shigs rdo rje snang stong che :
de ring khyod la bdag gis sbyin :
ye shes rdo rje'i sku 'grub shog :
oM ya ma rA dza kA ya a b+hi Shiny+tsa oM:
sku'i rjes gnang ngo //
yang rgyud bskul /
mdun bskyed las gsung yig 'bru grangs med pa dang /
slob dpon gyi mgrin pa nas 'od zer AHyig dmar po dpag med byung /
khyed rang gi ngag la dbyer med du thim par gyur snyam pa gyis byas la /
sngags byang mgrin par gtad la /
hU~M:
gshin rje gshed po'i gsung gi dbang :
mi shigs rdo rje grags stong che :
de ring khyod la bdag gis sbyin :
ye shes rdo rje'i gsung 'grub shog :
oM ya ma rA dza wA ka a b+hi Shiny+tsa A:
bla ma dang mdun bskyed kyi zhal nas sngags kyi phreng ba byung /
slob ma'i khar zhugs /
snying ga'i sa bon la thim par bsam ste sngags kyi rjes zlos lan gsum bya /

gsung gi rjes gnang ngo //
yang rgyud bskul /
mdun bskyed las thugs phyag mtshan grangs med pa dang slob dpon gyi thugs ka nas 'od zer hU~M sngon po dpag med byung /
khyed rang gi sems la dbyer med du thim par gyur snyam pa gyis /
hU~M:
gshin rje gshed po'i thugs kyi dbang :
mi shigs rdo rje rig stong che :
de ring khyod la bdag gis sbyin :
ye shes rdo rje'i thugs 'grub shog :
oM ya ma rA dza tsit+ta a b+hi Shiny+tsa hU~M:
thugs kyi rjes gnang ngo //
bka' bsgo ba ni /
slob dpon gshin rje gshed po'i nga rgyal gyis slob ma'i lag tu gtor ma gtad la /
hU~M:
sngon tshe 'jam dpal gshin rje yi :
spyan sngar zhal bzhes dam bcas ltar :
sangs rgyas bstan pa srung ba dang :
sgrub mchog rnal 'byor skyong ba dang :
gdug pa'i dpung tshogs 'joms pa sogs :
khas blangs dam las ma mda' bar :
bcol ba'i las rnams sgrub par mdzod :
gal te dam las 'das pa na :
dus gsum rgyal ba'i bka'i chad pas :
khyod kyang nyams par gdon mi za :
de bas dam srungs phrin las mdzod :
oM ya ma rA dza sa ma ya rak+Sha hU~M:
'chi bdag gshin rje'i rgyal po 'khor dang bcas pa rnams kyis kun bzang rdo rje 'chang chen po sogs brgyud pa rnams kyi mtshan nas brjod la de rnams kyi bka' dang dam las ma 'da' bar /
rdo rje'i slob ma 'di'i srung ma mdzad nas mchog dang thun mong gi dngos grub ma lus pa sgrub pa'i stongs grogs dang phyi nang gsang gsum gyi bar chad mi mthun pa'i phyogs thams cad bsrung zhing bzlog pa sogs bsam pa'i don yid bzhin du sgrub par mdzad du gsol /
zhes pa lta bus mtshon nas bka' bsgo'i tshig rgyas bsdus ji ltar rigs pa byas la gtor ma'i lha slob ma la bstims nas gnyis med kyi dgongs pa bskyang du bcug
/spyi bor rdo rje bzhag lcer bdud rtsi blud de /
oM ya ma rA dza sa ma ya rak+Sha hU~M:
zhes pas dam bsre /
deng nas rdo rje'i rigs khyod kyis :
bsnyen sgrub las sbyor dam tshig sogs :
gsang ba sngags kyi dam tshig dang :
nam yang 'bral bar mi bya 'o :
zhes pas dam bsgrag
/gtso bos ji ltar sogs kyis khas blang /
yon dbul ba dang /
mdun bskyed rjes chog sogs kyang gzhan gyi rigs 'gres shes par bya'o //
rnam par 'a~Xgyur ba'i gzugs dang ni //
thogs pa me~Xd pa'i rdzu 'phrul gyis //
'jam dpal rdo~X rje~X'i bka' nyan ches //
gsang chen bstan pa rgyas par shog
/'chi bdag las kyi gshin rje'i rjes gnang gi gsal byed 'di ni /
o rgyan rnam grol gyis bskul ngor 'gyur med rdo rjes rjes 'jug yongs la phan pa'i bsam pas bris so ///
/
