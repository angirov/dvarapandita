sde gsum spyi skor /   dam chos rdzogs pa chen po sde gsum las :
lung bstan gces pa'i lde'u mig bzhugs :[ \u0f88\u0f88\u0f88\u0f88 ]na mo gu ru :
bya lo sprel zla'i tshes bcu la :
o rgyan chen po pad+ma yis :
bsam yas dbu rtse'i bar khang du :
las can rje 'bangs thams cad la :
'byung 'gyur lung bstan 'di 'dra bstsal :
sa ma ya rgya rgya :
rang byung pad+ma bdag nyid kyis :
dus gsum thams cad sa ler mthong :
nga nyid bla ma'i sgrub pa 'di :
da lta spel phangs gter du sbas :
khams shod bzhi yi ya gyal ni :
stod la gangs ris bskor ba'i dbus :
smad na mtshon cha gzings 'dra'i gnas :
bar du pad+ma kha bye'i yul :
stod kyi pad+ma shel phug tu :
nges par gter du sbas par bya :
ma 'ongs bod khams 'di nyid du :
sum cu kha ral dus kyi tshe :
byi lor bsam yas me yis 'jig :
bzlog thabs med pa 'dres ma'i las :
stag lor sa g.yo 'jigs pa 'byung :
khyad par ru dam lung pa 'jig :
phag lor sa g.yo brag chad 'byung :
klong thang sgrol ma nyams pa'i dus :
bod la steng na rje med cing :
'og na 'bangs med sil bur 'thor :
che dgu'i rigs la khrims med cing :
rgyal khams 'bangs la khrel med la :
lo re bzhin du cha lugs 'gyur :
spyod pa lha min yul dang mtshungs
de yi dus su lho zla'i phyogs :
rat+na'i ming can stag gam glang :
mchog gi ming gyur skyes bu zhig :
de ni sngon dus lha sras 'bring :
da lta ngan lam ye shes mchog :
de lta bu ru skye ba len :
'brug gi lo la gdams pa 'di :
sa yi steng du des 'byin byed :
rje 'bangs yid la nges par gyis :
zhes gsungs pas slar kho mos zhus pa :
de dus gter sgo 'byed tshul ji lta bu :
'byed nas chos 'khor bskor tshul ji lta bu :
ma hA gu rus bdag la gsung du gsol :
zhes zhus pas :
bka' bstsal pa :
nyon cig jo mo mtsho rgyal ma :
de dus gter sgo 'byed tshul ni :
'brug gi lo la 'don byed cing :
skyes bu gnas 'dir glog ltar 'khyugs :
'gro ba thams cad spro skyed byed :
'byed nas chos 'khor skor tshul ni :
dang po bka' brgyad spyi dbang de :
kun la spro ba bskyed phyir bskur :
de yang bsnyen sgrub bzhi ldan pas :
dam rdzas myong grol 'brel tshad grol :
shrI siM ha lo gcig sgom :
de nas tshod dang sbyar te bya :
gdams pa sde gsum cha lag bcas :
rim bzhin sbrul dug lce ltar spel :
gnam mtsho'i phyogs su nga sprul 'byung :
kun bzang ming dang 'phrad par gces :
khri srong lde'u btsan dbang po'i ming :
de la rdzogs pa 'thob par gyur :
bai ro'i yang sprul blo gros ming :
de la yang dag 'phrod par gyis :
gnyags chen skyes mtha' rab rgyas ming :
de la yang dag 'phrod par gyis :
gtsang stod phyogs su grol zhes pa :
blo gros ming can dag la sprod :
yar 'brog phyogs su pad+ma'i ming :
de la yang dag 'phrod par gyis :
lho zlar rta lo theg mchog ming :
rgyal ba mchog dbyangs bag chags can :
de la yang dag 'phrod par gyis :
byang gi phyogs na rA dza'i ming :
de la yang dag 'phrod par gyis :
spu bo'i phyogs su pad+ma'i ming :
kaHthog phyogs su kun gyi ming :
de la yang dag 'phrod par gyis :
'on kyang chos bdag de rnams la :
spel dus mkha' 'gro'i lung dang bstun :
'ol tshod mi bya bar chad 'byung :
de bas shin tu zhib par brtag :
gzhan yang de yi dus dag tu :
stod nas mtha' dmag me ltar 'bar :
smad kyi 'khrugs pa chu ltar 'khol :
rA dza zhig po mtsho la lding :
zhwa mo spyi zlum nub par 'gyur :
rma yi phyogs nas 'ur skad sgrog :
dmag dpon bod la ches cher sleb :
lho dang byang rgyud 'khrugs par 'gyur :
bod kyi mi rnams thams cad kyi :
ral pa'i cod pan 'greng ba'i tshul :
bya nag 'phur bzhin lding bar 'gyur :
res 'gar legs la res 'gar nyes :
phyogs 'gar phan la phyogs 'gar gnod :
spyi chos la ni btang snyoms te :
rdo la gser 'gyur rtsi btab bzhin :
phan pa'i bya ba 'di lta ste :
stod kyi byang rong gnyis po'i mdo :
gnas kyi mchog gyur byin 'beb bya :
bar gyi skyi shod mdo dag tu :
gnas kyi mchog gyur byin 'beb bya :
smad kyi 'bri zla'i bar dag tu :
gnas kyi mchog gyur byin 'bebs bya :
shod chen bzhi la gter chen sba :
rong chen bzhi la mchod rten bzhengs :
byang chen bzhi la sgrub chen btsug :
ldan gyi bir te brag dmar nas :
dbang gi ming can zab gter spyod :
rab sgang phyogs kyi sa bar du :
sbrul khra lta bu'i las zhig 'byung :
dkar la sgyur ba tsam gyis shes :
lcags sprel lo la mu ge 'byung :
'bras drug gter zhig brtan mar slong :
sngon du lha srin dam 'dogs mdzod :
nye ba'i gnas mchog rnams la yang :
sa lug lo ru byin 'beb mdzod :
de yis bod yul dbugs dbyung byed :
'di nyid thos pa'i skyes bu yang :
lo gsum brag la 'dam sbyar mdzod :
de nyid mya ngan 'das 'og tu :
mon gyi dkar mo brag dkar 'dabs :
dpal gyi ming can khyi lo pa :
sha 'ug stag sgo'i gter sgo 'byed :
de nyid mya ngan 'das 'og tu :
gtsang gi phug mor lha khang 'byung :
'u shang sbas pa'i gter kha yang :
rngog gi phyogs nas glang lo pa :
bai ro'i skyes mtha' rdo rje'i ming :
zab pa'i gter chen sgo 'byed byed :
de nyid mya ngan 'das 'og tu :
tsha ba rong du 'khrugs pa 'byung :
rgya bod stag gi lo la 'khrugs :
me nyag phyogs su me yis 'jig :
gtam ngan lha yul grags pa na :
seng ge rdzong gi gter kha de :
'don pa'i dus la bab pa nyid :
'don mkhan mnga' bdag sprul pa zhig :
'bri klung phyogs nas lcags rta lo :
dpal gyi ming can skyes bu 'byung :
zhes gsungs so :
sa ma ya rgya rgya :
lung bstan gces pa'i lde'u mig 'di :
ma 'ongs skal ldan las can gyis :
gsang rgyas shin tu dam par gyis :
gter rgya :
sbas rgya :
zab rgya :[ \u0f88\u0f88\u0f88 \u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge //
/
