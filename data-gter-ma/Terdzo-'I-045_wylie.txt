@#//
'jam dpal tshe bdag nag po'i yang zlog gi man ngag rdo rje pha lam zhes bya ba bzhugs so //
oM swa b+hA ba sogs /
stong pa'i ngang las gnam lcags rdo rje'i lter //
ru dra glang rgod chu glang zung bzhi'i steng //
pad+ma nyi zla brtsegs pa'i gdan dbus su //
hU~M yig mthing nag yongs su gyur pa las //
bdag nyid tshe bdag nag po sku mdog mthing //
sku che yan lag rags pa ri rab mnyam //
zhal gdangs ljags 'dril mche gtsigs sdang mig bsgrad //
ag tshom me 'bar smin ma glog ltar 'khyug
/zhal gcig phyag gnyis g.yas pas 'khor lo ni //
rtsibs brgyad rno ngar ldan pa nam mkhar phyar //
g.yon pas sdigs mdzub dang bcas lcags kyu dang //
zhags pa bsnams shing ha ha hU~M hU~M sgras //
ri rab 'gul zhing rgya mtsho 'khyom pa dang /
khams gsum g.yo zhing sde brgyad 'byung po kun //
'dar zhing sngangs nas 'bog cing brgyal bar byed //
'jigs rung che btsan 'gran zla bral bar gyur //
de yi gnas gsum yi ge gsum gyis mtshan //
thugs ka'i hU~M las 'od 'phros lho phyogs kyi //
'og min gnas nas rang 'dra'i ye shes pa //
spyan drangs dzaHhU~M baM hoHgnyis med thim //
slar yang gzi brjid 'od zer 'bar bar gyur //
phyag g.yon lcags kyus dgra bgegs byad ma bkug
/mdun du sgyel zhing lcags kyus snying nas bzung //
zhags pas ske bcings sdigs mdzub kyis bsdigs pas /
kha 'dar lus sbrid skyob pa'i lha dang phral //
rdo rje'i phyi rol gnam lcags 'khor lo dang //
phyag g.yas 'khor los mgo lus dum bur gtubs //
sha khrag gshin rje'i tshogs kyis rjes med zos //
lhag ma bskal mes bsregs shing rlung gis gtor //
thal ba rdul phran bzhin du brlag par gyur /
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma mA ra ya :
ya ma rA dza :
kI la ya b+h+yo :
'di yi yan+t+ra ni /
dang po srung ba'i 'khor lo ni /
'khor lo rtsibs brgyad mu khyud bskor /
lte bar che ge mo la srungs shig
/rtsibs brgyad la sngags tshan brgyad bkod /   yig mgo phyir blta /
mu khyud la dbyangs gsal ye d+harmA bri /
de rgyab rdo rje'i ra ba me ri g.yas skor bri /
dri bzang gis byugs la rab gnas bya /
drod dang ma bral bar mgul lam dpung g.yon btags te skabs su 'khor lo bskul bar bya /
zlog 'khor ni /
lte bar che ge mo zlog dang /
rtsibs brgyad la sngags tshan brgyad dang /
tha ma la me ri g.yon skor bri'o //
srung ba'i dmigs pa ni /
oM swa b+hA wa sogs /
stong pa'i ngang las gnam lcags rdo rje'i lter //
ru dra glang rgod chu glang zung bzhi'i steng //
pad+ma nyi zla sogs gong ltar nas /
slar yang gzi brjid 'od zer 'bar bar gyur //
bar dang /
thugs kar gser gyi 'khor lo rtsibs bzhi'i dbus //
rin chen las grub 'od 'bar mchod rten gyi //
bum nang nyi zla kha sbyor nang du hU~M//
tha mar sngags phreng A li kA lis bskor //
hU~M mthing nang du bsrung bya mtha' dag sba //
rtsibs steng 'jam dpal dbyangs   zhi ba dmar ser ral pod can /bzhis nang gzigs srung /
srung sngags bzla'o /
!
/zlog pa dang gsad pa'i skabs /
rtsibs bzhir 'jam dpal dmar nag ral gri dang //
zhags 'dzin dur khrod chas gsol dor stabs bzhugs //
zhal phyir gzigs te zlog pa'i las mdzad gyur //
zlog gsad kyi bcas ni /
dug shog la ling+ga dbang po tshang ba'i dpral bar rus /
snying gar ming /
lte bar bla dwags rnams dmod sham can du bri /
phyi nas zlog sngags kyis g.yon du bskor /
dza khram nyer gcig bri /
stegs bu khru gang bar mar la brub khung gru gsum nag po brus pa'i nang du bcug
/rtsang gis bskor /
de'i steng lcags snod du 'bru'i ngar phye gson khrag gis sbrus par dmar gtor bcas la rtsang mtshe
yungs kyis brgyan /
de la ling+ga pra tshil gyi rU pa can spyi gtsug tu btsug
/sAts+tsha dkar nag gi 'phrul 'khor kyang 'grub na legs /
thun rdzas sogs 'du byas la /
phyag g.yon lcags kyus dgra bgegs byad ma bkug
/mdun du sgyel zhing lcags kyus snying nas bzung //
zhags pas ske bcings sdigs mdzub kyis bsdigs pas /
kha 'dar lus sbrid skyob pa'i lha dang phral //
ling+gar thim pas dgra bo dngos su gyur /
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong rnams kyi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par tshe bdag nag po'i bka'\u0f8e
sngags 'chang bdag gi sngags dang phyag rgya ting nge 'dzin gyi bden pa dang :
bden pa chen po'i mthus :
dgra bo byad ma lha dang bcas pa'i bla srog rnam par shes pa gar yod gar gnas kyang skad cig rang dbang med par dmigs pa'i rten 'di la khug cig :
ces bzla 'o //
dgra bo'i bla sha re ma ti 'grim 'grim /
sha ma ru ti thul thul /
myogs myogs /
yed yed /
sha ma ru ti khug khug
/ling myogs /
ling shag
/ling thums dzaH
tsa mun+t+ri dzaHhU~M baM hoH
zhes bzla 'o //
rdo rje'i phyi rol gnam lcags 'khor lo dang //
phyag g.yas 'khor los mgo lus dum bur gtubs //
sha khrag gshin rje'i tshogs kyis rjes med zos //
lhag ma bskal mes bsregs shing rlung gis gtor //
thal ba rdul phran bzhin du brlag par gyur /
oM hU~M trig khroM b+h+yoHsogs yig 'bru so drug pa 'don /
de yang rak+mo rak+shan :
ting ya rak+sha b+h+yo :
zhes pa dag go
/lag gnyis gnam sa'i bar du dgra bo bcar //
lus sems stobs nus rmeg med brlag par gyur /
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong gi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par du dpal tshe bdag nag po'i bka'\u0f8e
sngags 'chang bdag gi sngags dang phyag rgya ting nge 'dzin gyi bden pa dang :
bden pa chen po'i mthu stobs byin rlabs nus pa la brten nas :
rnal 'byor pa bdag cag dpon slob 'khor dang bcas pa rnams la :
chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi rmis ltas :
rbod gtong rbad 'dre :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad zlog mkhan kho rang gi steng du zlogs shig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kyang kho'i gshed du phob cig :
mA ra ya zlog zlog :
b+h+yo b+h+yoH
brgya phrag re song nas thal rdeb lan gsum re bya /
thun mtshams su mthar sgrub gtor dgra phyogs su 'phang ste /
b+h+yo :
gshin rje gshed po 'khor bcas kyis :
da lta rnal 'byor bdag cag la :
sde brgyad chad pa byung ba zlogs :
byad zor phur kha ston pa zlogs :
lha 'dre'i za kha zug pa\u0f8e
rgyal po lo yi bdun zur\u0f8e
blon po zla ba'i dbang btsan\u0f8e
dmag mi zhag gi dpung dgra\u0f8e
mtshon cha dus kyi rno ngar\u0f8e
spar kha'i skya mda' zug pa\u0f8e
sme ba dur du tshud pa\u0f8e
sa bdag ko long gdug rtsub\u0f8e
hom dang byad du bcug pa\u0f8e
dgra chen bdud du langs pa\u0f8e
ltas ngan glo bur ye 'drog\u0f8e
mi kha bra mchu thams cad\u0f8e
chag che nyam nga thams cad\u0f8e
sngon sgug phyi nas 'ded pa\u0f8e
dgra sna phung sna gyod sna\u0f8e
nad sna rims sna yams sna\u0f8e
dgra sri rmis ngan thams cad\u0f8e
che sri chung sri rgan sri\u0f8e
gzhon sri dar sri dur sri\u0f8e
mdor na srid pa'i chag sgo dang :
bdag la sdang ba'i dgra bgegs rnams :
sdang byed dgra bo'i steng du zlogs :
gnod byed bgegs kyi steng du zlogs :
za 'dre phung sri'i steng du b+h+yo :
dam nyams byad ma'i steng du b+h+yo :
b+h+yo :
nyi ma lho phyogs pha ki na :
rim pa bdun gyi sa 'og nas :
las kyi gshin rje'i dmag tshogs rnams :
khri dang drug stong 'khor dang bcas :
rgyal chen phyogs skyong pho nyar 'gyed :
lha 'dre stong sde las la 'dzud :
kun kyang 'ur sgra chems se chem :
phyag na zlog pa'i kong zor thogs :
rang rtags mtshon cha me ltar 'bar :
sngon nas byad zor zlog pa'i lha :
dmar chen gtor ma 'di bzhes la :
do nub zlog pa'i dpung la chos :
dgra dpung g.yul ngo zlog par mdzod :
ya ma rA dza dgra bo'i snying la b+h+yo b+h+yo :
zhes pas zlog cing bskul lo //
nyin tha ma la brub khung gi ling+ga dang gtor ma'i rtse'i rU pa la thun gyis brab cing mtshon chas gtubs la bsgral te brub khung du tsher ma'i me sbar la dug khrag gis bran nas /
skad cig me dpung 'bar ba'i klong dkyil du //
ru dra glang rgod chu glang zung bzhi'i steng //
pad+ma nyi zla sogs gong ltar nas /
slar yang gzi brjid 'od zer 'bar bar gyur //
bar dang /
dgra bo byad ma lha dang bcas pa kun //
me dpung 'bar ba'i zhal du bstab par gyur //
sngags kyi mthar /
kI la ya b+h+yo :
dgra bgegs byad ma mA ra ya dz+wa la raM/
zhes pas ling ro me hom du brgya rtsa brgyad du phul nas mthar /
oM badzra muH
zhes pas lha gshegs nas thal ba mnan dong du bcug la /
e /
rang nyid dpal chen gshin rje'i gshed po yi //
phyag g.yas ral gri brgyabs pas sa gzhi gas //
rim bdun sa 'og gshin rje'i grong khyer nas //
las kyi gshin rje a wa glang gi mgo
/gnam sa tsam gyi zhal gdangs 'o dod 'bod //
de tshe snang srid lha 'dre thams cad kyis //
gnod byed dgra bgegs mi kha bra mchu rnams //
thams cad ded nas las gshin zhal du blug
/b+h+yo :
nyi ma lho phyogs sogs gong ltar nas /
snying la b+h+yo b+h+yo :
bar dang /
gtor ma dgra bo nyid dang dbyer med pa //
las gshin zhal du 'phangs pas rab tu mnyes /
kha bsdams 'og phyogs gshin rje'i yul du song //
de steng rgya mtsho gser gyi sa gzhi chags //
de steng ri rab gling bzhi gling phran brgyad //
ri rab steng du 'jam dpal lha tshogs dang //
gling bzhir rgyal chen bzhi po dpung dang bcas //
snang srid sde brgyad kun gyis mnan par gyur //
sngags mjug tu /
gnod byed dgra bgegs mi kha bra mchu thams cad mA ra ya rbad nan :
dgra bo sa yi khams suM nan :
me'i khams raM nan :
chu'i khams baM nan :
rlung gi khams yaM nan :
nam mkha'i khams e nan :
rnam par shes pa'i khams satwaM b+ha ya nan :
zhes bzlas thun gtor 'phang /
gnan pa'i las rnams bya 'o //
de lta bu'i yang zlog gi man ngag 'dis ni gzhan gyis byas pa'i ngan byad rnams zlog cing /
rang nyid kyis brtsams pa'i 'phrul 'khor dang gnan sreg gi sbyor ba rnams kyang tshur la mi ldog pa'i yang zlog ste /
rata gling dang /
'ja' tshon dang /
bde chen gling pa'i gter kha gsum tshig don zhus dag pher bar bzhugs pa las /
'di rnam snang lo tsA'i sgyu 'phrul gter ston chen po pad+ma bde chen gling pa'am hU~M nag bde gshegs snying po rtsal gyi zab gter las byon pa ltar rig pa 'dzin pa rdo rje tshe dbang nor bu phrin las 'gro 'dul rtsal gyis ljags sgrig gi 'don cha la /
gter gzhung gi man ngag rnams 'khor lo'i mgon po kun mkhyen chos kyi 'byung gnas kyi zhal lung ltar rgyal khams pa tshe dbang kun khyab kyi reg zig ste dza yan+tu /
mang+ga laM///
/
