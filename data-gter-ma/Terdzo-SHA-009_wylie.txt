gsang thig snying po skor gsum gyi brgyud 'debs byin rlabs snying po zhes bya ba /
chos sku kun bzang longs sku rdo rje sems //
sprul sku khrag 'thung rigs lnga dga' rab rje //
rdo rje hU~M mdzad pra b+ha hasti la //
gsol ba 'debs so byin rlabs dngos grub stsol //
dkyil 'khor khyab bdag rdo rje thod phreng rtsal //
bai ro tsa na ye shes mtsho rgyal yum //
gter chen bla ma pad+ma gar dbang rtsal //
gsol ba 'debs so byin rlabs dngos grub stsol //
rigs kun bdag po bcom ldan rdo rje sems //
bde mchog grub gtso badzra he ru ka
/bar chad bdud 'dul rdo rje phur pa'i lhar //
gsol ba 'debs so byin rlabs dngos grub stsol //
dngos grub kun stsol ma sring mkha' 'gro dang //
phrin las lhun grub dam can rgya mtsho'i sde //
dam tshig rjes gcod gter srung tshogs bcas la //
gsol ba 'debs so byin rlabs dngos grub stsol //
bskyed pa dbyibs kyi rnal 'byor gyad du gyur //
sngags kyi sgra gdangs rdo rje nA dar gyur //
bde chen ting 'dzin mkha' khyab 'khor lor sad //
phyogs bral blo 'das go 'phang mngon gyur shog
/ces pa'ang rim gnyis kyi rnal 'byor pa karma dam chos dpal grub kyi ngor karma pa'i skyes rabs bco lnga par grags pas bris //
