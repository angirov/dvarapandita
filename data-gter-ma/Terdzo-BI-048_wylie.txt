@#//
chos bdag bar chad sel ba'i chos bka' bzhi'i rgyun gyi rnal 'byor lhan thabs su spel ba bzhugs //
oM swasti /
gnas skabs 'gal rkyen kun las yongs skyob cing //
mthar thug rdzogs pa'i byang chub tshe gcig la //
stsol mdzad lhag pa'i lha dang bla ma mchog
/pad+ma 'byung gnas dbyer med spyi bos 'dud //
bstan 'dzin spyi dang bye brag chos kyi bdag
/'gal rkyen zhi zhing sku tshe mdzad 'phrin sogs //
mtha' dag legs par spel byed lha mchog bzhi'i //
nyams len rgyun gyi rnal 'byor mthar chags dgod //
de la 'dir gdung chu rlung gi 'khor lo byams pa'i snying mdzod nas spyan drangs pa'i chos bdag bar chad sel ba'i chos bka' bzhi zhes /
las nyon dam sdom chag nyams dang dam grib sogs mi gtsang ba'i gnyen por rnam 'joms dkar po /
'byung bzhi dang kha rlangs bsam sbyor sogs kyis bi Sha las srung skyob dug sel ma ljang gu
/gzugs can dang gzugs med kyi dam sri gdug pa can gyi gnyen por phur pa dug gzer reg phung /
sngags bon dang nang 'gras yang zlog gi gnyen por 'jam dpal nag po'i nying zlog bsam gtan nyal chog rnams kyi rgyun khyer gyi nyams len dkyus su bkod par /
dang po rdo rje rnam par 'joms pa la gsum //
bdag don bsnyen pa /
bum sgrub cho ga
/rjes 'brel bkru byab bsrung ba dang bcas pa'o /
dang po ni /
tho rangs la sogs pa'i dus gtsang zhing dben par dri nga'i zas dang spyod lam spangs la tshangs spyod dka' thub kyi brtul zhugs dang ldan pas /
skyabs 'gro sems bskyed ni /
dkon mchog gsum sogs skyabs yul kun //
'gyur med gsang bdag thugs kyi lhar //
yongs su 'dus la skyabs su mchi //
gzhan don smon 'jug byang sems bskyed //
lan gsum /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haMH
stong nyid ngang las rdo rje dkar gsal ni :
shel ltar 'tsher ba rtse lnga rgya gram gyi :
mtha' skor pad dkar dri med phreng ba dang :
rdo rje'i ra ba dkar po me phung gi :
gur khang dbus su pad zlar rang rig ni :
hU~M dkar ga pur zegs ma rab 'phro bas :
'phags pa mchod cing sems can sdig sgrib sbyangs :
slar 'dus rang nyid rnam par 'joms pa'i sku :
rab dkar zhi ma khro dbyibs spyan gsum 'bar :
rdzi smin dbu skra dkar ser gyen du 'khyil :
rin chen dbu rgyan snyan cha gdu bus mdzes :
phyag g.yas gser gyi rdo rje thugs kar gtod :
g.yon pa dngul gyi dril bu dku la brten :
dri med lha yi na bza' lhab lhub gsol :
rdo rje skyil krung cung zad 'gying tshul gyis :
dpag yas 'od zer 'phro dbus lham mer bzhugs :
gnas gsum 'bru gsum 'od kyi 'phro 'du las :
rang rig ye shes sems dpa' spyan drangs bstim :
badzra sa ma ya dzaH
spyan drangs /
dzaHhU~M baM hoH
bdag dang gnyis su med par mos //
dbang gi lha tshogs rnams kyis bdud rtsi'i chus :
khrus gsol rgyu la 'bras bu'i rgyas btab gyur :
ces rang 'dras dbu brgyan /
slar yang thugs las sprul pa'i lha mos mchod :
oM sarba ta thA ga ta badzra bi dA ra Na ar+g+haM pra tIts+tsha ye swA hA:
de bzhin du /
pA d+yaM 
puSh+pe 
d+hU pe 
A lo ke 
g+han+d+he 
nai wid+ya 
shab+da sbyar bas mchod /
dus gsum sangs rgyas sras bcas thams cad kyi :
sku gsung thugs yon phrin las mthu stobs kun :
mi 'gyur gsang bdag thugs kyi lhar shar ba :
rdo rje rnam par 'joms la phyag 'tshal bstod :
ces pas bstod /
thugs kar zla steng dkar gsal yi ge hU~M:
de mthar gzungs sngags snying pos bskor ba las :
'od 'phros 'phags pa mchod cing mkha' khyab kyi :
'gro ba'i sdig sgrib sdug bsngal thams cad sbyangs :
khyad par rang lus bdud rtsi dkar bsil gyis :
rkang pa'i mtheb sor tshun gang nad gdon bgegs :
sdig sgrib nyes ltung rgyud du 'khrigs pa kun :
dud khu'i rnam par phyir 'thon rang gi lus :
sgrib med shel gong phyis pa lta bu'i dbus :
tsit+ta'i gur khang ting 'dzin sems dpa'i mthar :
sngags kyi 'od dkar rab tu 'bar bar gyur :
ces pa'i ting nge 'dzin dang ldan pas spro na /
'di skad bdag gi thos pa'i dus gcig na /
zhes sogs gleng gzhi che ba dran pa tshar gcig dang /
na mash+tsaN+Da badzra pA Na ye /
ma hA yak+Sha se nA pa ta ye /
nas /
b+hin+d+ha b+hin+d+ha badzra hU~M phaTaH
ces pa'i bar gyi gzungs ring thung nyer gcig gam ci rigs dang /
na mash+tsaN+Da badzra kro d+hA ya\u0f8e
zhes pa'i yang snying brgya rtsa brgyad brjod mthar /
sdig pa thams cad byang byas nas //
nas /
rgyal po rtag tu khrus gyis shig
/ces pa yan gyi phan yon brjod cing bsam /
bsdu na /
sngags kyi 'od dkar kun tu 'bar bar gyur :
ces pa'i mjug tu yang snying brgya rtsa sogs bzla /
gang gi tshe yang thun mthar A li kA li yig brgya sbrel ba lan gsum brjod pas bskyed bzlas ting 'dzin nyams pa bskang /
spro na sngags tsam gyis mchod /
gong gi bstod pas bstod /
mi gtsang nad gdon sdig sgrib dam nyams sogs //
rtsa ba yan lag nyams chag kun bskangs te //
rnam dag ye shes gtsang mar sor chud nas //
skye med dbyings kyi nA dar dmigs med bsdu //
slar yang de las ma 'gags snang ba'i cha //
rig pa'i ye shes rnam par 'joms par gsal //
zhes snod bcud phung po lhar gsal ba thugs srog hU~M gi nA dar bsdu /
de yang dmigs med klong du bzhag
/slar rjes thob kyi lhar dran rdzogs su ldang ba rdzogs rim ste bdag don bsnyen pa'i rnal 'byor rgyun khyer ro //
gnyis pa bum sgrub cho ga rjes 'brel bkru byab bsrung ba dang bcas pa gzhan du bstan pa ltar ro //
!
//gnyis pa 'phags ma dug sel ma ljang gu la gsum /
gsang sgrub bum chog rjes gnang dang bcas pa /
mthong reg bsam pa'i dug rnams bsrung ba /
sbyar dug brtag pa gso thabs so //
dang po la'ang gsum las gsang sgrub rgyun khyer ni /
gtsang ma'i gnas su tho rangs kyi char sha chang sgog tsong la phug sogs dri nga'i zas spang /
spos chus kha gdong bkru
/gtsang sbra dang ldan pas kha shar du lta bas 'dug
/lha rjes su dran pas tshangs skud zhes pa skud pa ljang gu'i ga sha dang /
thor tshugs zhes pa rma bya'i mdongs spyi bor gzugs pa'am med kyang rung /
rnam 'joms dang sbrel tshe de'i skyabs sems kyis 'thus shing 'di kho na'i tshe /
dkon mchog gsum la bdag skyabs mchi //
zhes pa'i skyabs 'gro bdun dag sbrags ma bya /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haMH
stong nyid ngang las dug gi nags tshal ni :
me tog sngon po 'ba' zhig 'khrigs pa'i dbus :
rma bya mjing bsnol pad+ma zla ba'i steng :
rang sems hrIHljang de las 'od zer 'phros :
'phags pa mchod cing sems can thams cad kyi :
mthong reg bsam dang sbyor ba'i bi Sha bsal :
'od zer tshur 'dus yongs su gyur pa las :
'phags ma dug sel ljang sngon zhi ma khro :
phyag bzhi g.yas gnyis rtse gsum rma bya'i sgro :
g.yon gnyis dug sbrul dug gi me tog sngo :
mi 'jigs sbyin tshul sems dpa'i skyil krung bzhugs :
sbrul mgo'i gdengs ka bdun ldan phyag zhabs dang :
dbu skra mgul pa do shal sbrul gyis brgyan :
'od zer ljang gu'i klong na lham mer bzhugs //
de ltar gsal ba'i gnas gsum 'bru gsum gyi //
'od kyis spro bsdus ye shes sems dpa' ni //
bsgom pa ji bzhin spyan drangs dbyer med thim //
oM a bi dzi hwe badzra sa ma ya dzaH
dzaHhU~M baM hoH
gnyis med du mos /
slar yang mdun mkhar dbang lha spyan drangs shing //
bdud rtsi bum pas dbang bskur dri ma dag
/chu zhabs gyen 'khyil rdo rje'i rigs kyis mtshan //
thugs ka nas spros mchod pa'i sprin gyis mchod //
oM a bi dzi hwe badzra ar+g+haM nas /
shab+da pra tIts+tsha AHhU~M gis mchod /
rgyal ba skyed mdzad mchog gi mkha' dbyings las //
cho 'phrul rnam par 'phrul pa las byung ma //
lha mo gang gi mtshan gyis nyon mongs dug
/kun tu sel mdzad ma la phyag 'tshal bstod /

/thugs kar zla ba'i steng du sa bon   hrIHljang sngon /mthar :
sngags phreng margad mdog mtshungs g.yas su 'khor :
de las 'od zer 'phros pas rang lus gang :
mthong reg bsam sbyor ngan pa las byung dang :
lhan cig skyes dang 'byung bzhi'i dug la sogs :
dbang po'i sgo dang ba spu'i rtsa nas 'thon :
'od zer lus kyi nang gang rtse mo rnams :
ba spu'i rtsa bar 'thon pa'i rtse mo kun :
rma bya'i mdongs bzhin kun nas 'bar ba yi :
'od zer 'phro bas dug kun bsrung ba dang :
slar yang 'od 'phros snod bcud thams cad kyi :
dug gi dbal bcom kun nas dag par gyur :
oM a bi dzi hwe badzra ka ye gra sa gra sa dz+wa la dz+wa la ma he dz+wa le ma hA yo gi shwa rI hU~M hU~M phaT phaT swA hA:
zhes pa'i rtsa sngags brgya rtsa dang sham bur /
biSha shAn+tiM ku ru ye swA hA:
ma ma biSha rak+Sha rak+Sha hU~M:
zhes btags pa ci rigs bzla zhing /
man ngag snyan brgyud kyi dug sngags brgya rtsa bzla ba 'brel chags shing shin tu zab bo //
mthar A li kA li yig brgya sum sbrel bzla bas kha bskang /
lhan skyes mthong reg kha rlangs bsam sbyor dug
/gnod pa las rgyal snang cha lha'i 'khor lo /
thugs srog hrIHra thim de yang gyen rdzogs yal //
slar yang lha sku sgyu ma lta bur gsal //
zhes pa'i rjes spyod la 'jug go
/bum chog rjes gnang sogs yan lag lhag ma rnams ni gzhan du bstan pa ltar ro //[ <!TCC Tibetan character 4,37 undefined in unicode!> ]//gsum pa rdo rje phur pa dug gzer reg phung gi rnal 'byor ni /
de yang rgyun khyer phur pa gzhan gyi bsnyen pa dang /
bye brag 'gong po dam sri la sogs pa'i 'tshub dang cho 'phrul che na 'di bya ba yin la /
rgyun ldan ha cang rtsub grags pas na de lta bu'i rnam dbye phyes pas /
skyabs sems bdun dag sogs phur pa spyi dang 'gre
/dngos gzhi ni /
chos kun stong nyid gzod ma'i klong yangs las :
ma rungs gdul dka' 'dul phyir snying rje bskyed :
zung 'jug ngang las rang rig hU~M mthing nag :
bskal pa'i me ltar 'bar ba'i tsha zer gyis :
gnod byed gdug pa can rnams gzhob tu bsregs :
de nyid yongs gyur khro rgyal stobs 'dus kyi :
ngo bo badzra kI la'i sku ru bsgom :
zhal gsum phyag drug mthing dkar dmar ba'i zhal :
kun kyang 'jigs rung srin po khros ltar rngam :
g.yas gnyis rtse dgu rtse lnga nam mkhar 'phyar :
g.yon gnyis kha T+wAM me dpung gsor zhing spro :
mtha' gnyis seng ldeng phur bus gnod byed gzir :
dur khrod chas brgyad dpal gyi chas bcu rdzogs :
spu gri'i khyung gshog nam mkha'i mthongs su 'phyar :
sgro gseb me char gnam lcags thog ser 'beb :
sku smad gnam lcags phur gzugs dmar hang nge :
gnod byed dam sri ru tra'i snying la btsug :
me dpung klong nas khro bcu khro chung 'gying :
kI la ya sod hU~M phaT 'brug stong ldir :
rang nyid khro rgyal kun 'dus bdag nyid che :
thugs kar nyi dkyil dbus su mthing nag hU~M:
de la rtsa ba'i sngags phreng mthing nag bskor :
thugs srog hU~M las dzaHyig lcags kyu 'phros :
gnod byed log 'dren dam sri 'byung po kun :
mtha' mi mgo brnyan ban bon sna tshogs dbyibs :
bkug pa mdun du lcags bsregs hom du bsgyel :
sku smad phur bus gsor zhing brdabs pa yi :
nyam thag gzir mthar phung po ye shes mes :
gzhob tu btul zhing rnam shes thugs srog hU~M:
zhabs kyur thim bsam skye med ngang du 'o :
zhes pa'i dmigs pa ma yengs pa'i gnad dang ldan pas /
oM badzra tsaN+Da kI li kI la ya haM shaM tri gnod byed dam sri bdud kyi snying la mA ra ya e hur thums rbad :
brgya rtsa re bzla zhing rmi lam sogs su cho 'phrul gang ston gyi gzugs de'i snying khar gzir bar bsam pa'i dmigs pa'i 'phrul 'khor bya'o //
thun mtshams su /
rang nyid khro rgyal snang cha gsal ba'i mthar :
srung ba lnga yi gur khang phub pa'i nang :
rang lus rdo rje'i go khrab zhu lugs su :
gyon pas log 'dren bdud kyis mi tshugs gyur :
ces rang nyid khro rgyal du gsal ba stong nyid gzod ma'i klong du bsdu /
slar yang gong bzhin thun mtshams kyi lha sku snang la rang bzhin med par gsal ba'i sku lus la rdo rje'i go khrab zhu lugs su gyon cing /
phyi rim 'dom re tsam gyi thad nas mtshon cha drag sngags kyi yig 'bru khro bcu mthing nag phur bu gnyis thogs pa phur zhabs can /
me chu rlung gsum so sor bgrang pa'i
gur khang lnga sbrags kyi dbus na gnas par bsam la /
oM badzra tsaN+Da kI li kI la ya badzra kA ba tsi hU~M:
badzra dz+nyA na pany+tsa ra dz+wa la raM rak+Sha hU~M phaT:
ces pa'i srung sngags kyang brgya rtsa bzla ba ste de tsam mo //[ <!TCC Tibetan character 4,37 undefined in unicode!> ]//bzhi pa 'jam dpal nag po'i bsam gtan nyal chog gi rnal 'byor ni /
rang nyid la pha rol gyi rbad phur sogs kyis gnod cing 'tshe ba'i dogs pa dang mtshan ma shar na bya ba ste /
srod thun la sogs pa'i mjug tu dge sbyor gzhan dang 'brel na dngos gzhi'i bskyed bzlas kho nas chog cing /
'di nyid gcig pu'i tshe skyabs sems bdun dag ni /
mchog gsum kun 'dus 'jam dpal skur //
byang chub bar du skyabs su mchi //
phyi nang gsang ba'i mchod pa 'bul //
sgo gsum sdig sgrib mthol lo bshags //
'gro don byang chub sems bskyed cing //
snying po sems can don du bsngo //
dngos gzhi ni /
chos kun gzod nas yang dag stong nyid ngang :
b+h+rU~M las rang nyid gnas pa'i khang pa 'di :
gnam lcags pha lam las grub sku gdung dbus :
paM las pad+ma raM las nyi ma'i steng :
d+hIHyig nag po 'od 'phros don gnyis byas :
de nyid yongs gyur 'jam dpal ha la'i mdog :
phyag g.yas gnam lcags ral gri klad la bskor :
g.yon pas sdigs mdzub reg gcod 'khor lo bskor :
zhabs gnyis rdo rje'i skyil krung drang por bzhugs :
ral pa'i thor cog sher phyin glegs bam 'dzin :
rin chen dar zab longs spyod rdzogs pa'i tshul :
gnas gsum 'od 'phros ye shes sems dpa' bstim :
rang gi snying nang pad+ma 'dab bzhi'i steng :
nyi ma'i dkyil 'khor dbus su sa bon d+hI:
mtha' skor gzungs sngags snying pos bskor ba las :
ba spu'i grangs dang mnyam pa'i 'od zer ni :
lcags kyu ral gri'i gzugs spros stong khams gang :
srid gsum gnas pa'i dgra bgegs byad ma bkug :
rang nyid 'jam dpal nag po'i mdun ngos su :
gza' gdon dmar nag sde brgyad kun 'dus sku :
rtsa zhal srin po khros pa'i rnam pa can :
lto bar srid pa gsum po brub pa'i zhal :
sku stod khro bo sku rked sdig pa ste :
sku smad sbrul mjug sku la gza' mig spras :
dpral ba phyag gnyis lcags khro zangs gsum las :
grub pa'i bde gshegs sku gdung re re bsnams :
khrag mtsho me rlung du 'tshubs klong du gsal :
mdzub mo lcags gtan mthe bong satwa gri dang :
phreng rdog byad ma'i mgo bor dngos su gsal :
zhes mos shing sngags re dang phreng rdog re bzhin phyir bskyur pa lhan cig tu bya zhing dmigs pa /
byad ma'i mgo bo mgrin pa nas bcad pa :
khrag 'dzag bzhin pa phrul phrul mdun bskyed kyi :
lto ba'i zhal du sib sib bstab par gyur :
ces pa'i gnad dang ldan pas /
oM many+dzu shrI kA la tsit+ta hU~M:
nri tri dgra bgegs byad ma sha trUM mA ra ya hur thums rbad zlog :
gnod byed tsit+ta rU pa d+ha :
ha pa tsa tshin+d+ha hU~M phaT:
phreng skor re tsam bzla /
thun mjug tu /
bdag mdun thams cad mkha' la sprin yal ltar //
skye med kun bzang 'jam dpal klong du bsdu //
dgra bgegs bar gcod 'dzin pa dbyings su dag
/'khor gsum yongs dag chen po'i ngang du thim //
slar yang rjes thob lha sku dran rdzogs gsal /

/dge ba 'di yis gnyis 'dzin dgra 'dre dang //
pha rol byad stems rbad phur las rgyal te //
sku bzhi'i khyab bdag 'jam dpal chos kyi sku
/gzod ma'i dbyings su bdag gzhan yongs grol shog
/ji skad du /
nyams su blangs pas dngos nyams rmi lam du :
lus las me 'bar dgra las rgyal ba dang :
mtshon cha thogs nas sems can srog chags bsad :
snying dang rgyu ma sha khrag za ba sogs :
de rnams byung na grub pa'i mtshan ma yin :
zhes so //
de ltar skal ldan chos bdag skyes bu dang //
tshul bzhin bstan pa 'dzin spel skyong mdzad pa'i //
bstan 'dzin rnams kyi 'gal rkyen bar chad tshogs //
yongs sel bzhed don lhun grub 'di kho na //
zab gter rdo rje'i gsang tshig gtsor bzung zhing //
'brel med rang bzo'i sgro btags ma byas par //
'thad ldan man ngag dag gis legs brgyan te //
ji bzhin nyams su blang bde'i dpal du bsgrubs //
chos bdag bar chad sel ba'i chos tshan bzhi'i rgyun gyi rnal 'byor mthar chags su bkod pa 'di /
bka' brgyud rgya mtsho'i gtsug rgyan dpal ldan sgam po pa'i mchog gi sprul sku kun bzang nges don dbang po'i bka' bstsal gser gyi me tog dang bcas pa gtsug tu phebs pa ltar /
zab gter gsang ba'i tshig la cung zad nges pa brtan pa chos rje gling pas sbyar ba'i yi ge pa yang rwa ston 'jam dpal lo ///
/
