gnam chos sa bdag 'khrugs bcos kyi lhan thabs yod /
sa snying bsang mchod bzhugs so //
slob dpon pad+ma 'byung gnas la phyag 'tshal lo //
'dir sa bdag bsang mchod 'dod na bzang shing tshogs tshad dud pa'i bsang dang gser skyems dar zab /
dkar gsum mngar gsum /
bzang drug dang /
zho phud /
chang phud /
ja phud 'bru sna phye mar la sogs mchod tshogs 'du byas nas /
rang nyid gu rur gsal ba de yi ngang nas 'di skad do //
kyai /
srid pa chags nas sa yi bdag
/sa yi lha mo brtan ma dang //
sa bdag dbang chen lto 'phye dang //
sa la dbang ba'i lha rnams dang /
khyad par yul 'di'i sa bdag dang //
sa bdag ri bdag chu yi bdag
/shing bdag brag bdag lam gyi bdag
/nyin srib phu mda' g.yas dang g.yon //
phar ri tshur ri la gnas dang /
khyad par sa skor sa mig 'dir //
gnas pa'i sa bdag klu gnyan dang //
gnyug mar gnas pa thams cad bsang //
yul lha sa bdag klu gnyan rnams //
skad cig nyid la 'dir gshegs la //
rang rang mos pa'i gdan la bzhugs //
sa bdag lha klu gnyan dga' ba //
dngos su 'byor dang yid kyis sprul //
rin chen rnam pa sna tshogs dang //
dkar gsum mngar gsum mchod pa dang //
bzang drug rtsi sman mthun pa'i rdzas //
gser skyems dar zab sna tshogs dang //
ja phud chang phud 'o phud dang //
phye mar bzang shing dud pa dang //
shel tshigs khri dkar stong nag dang //
rta brgya gnag stong be'u lug khri //
g.yag lug ra gsum gzugs 'gros dang //
mchod pa'i yo byad sna tshogs kun //
ting 'dzin sngags kyis byin brlabs pa'i //
'di 'dra'i bsang mchod ngo mtshar can //
lha klu sa bdag thams cad la //
'bul lo mchod do bsang ngo brngan /
khyed rnams mnyes shing tshims gyur cig
/sngags 'chang bdag gi tshig la gson /
khyed kyi pho brang gnas mal du //
bdag dang rgyu sbyor yon bdag gis //
ma shes pa yi dbang gis las //
sa gnyan brkos pa ma mchis so //
gal te mchis na zhi bas bsdum //
phye mar dkar gsum mchod pas bsang //
rdo gnyan rlogs pa ma mchis so //
gal te mchis na zhi bas bsdum //
phye mar dkar gsum dud pas bsang //
ri rab rtse nas ku btab dang //
rdzing chu yur bar drangs pa dang //
chu mig gnyan po bsubs pa dang //
ri la me chen shor ba dang //
gnyan sha bsad dang ri dwags bsad //
pho brang gnas khang bshig pa dang //
gnyan sar sha khrag 'thor ba dang //
dkar dmar thab dang chu thab shor //
pho brang mig du nyal ba dang //
gnyan sar gcer bur bud pa dang //
yengs ma lam la phaT sgra dang //
nub mo me 'od ldang ba dang //
gnyan sar rlan chen phos pa dang //
sa yi mig tu me bus dang //
sa gnyan phed dang khang las byas //
rbab rgod gnyan po bsgril pa dang //
yul lha gnyan la phog pa dang //
sa gnyan ri gnyan thams cad la //
'jor gyis brkos dang thang btsugs pa //
brgyal dang 'bog dang slong ba dang //
smas dang lhas sa phog pa dang //
'grams 'khrugs 'gal ba byung gyur na //
rtsi sman sna tshogs tshang bas bsang //
dar zab sman sna tshang bas bsang //
ja chang 'o phud tshang bas bsang //
bzang shing sna tshogs tshang bas bsang //
rnal 'byor dag pa'i sems kyis bsang //
ye shes lha yi thugs rjes bsang //
sngags dang phyag rgya'i byin rlabs kyis //
'grams pa yod na zhi gyur cig
/phog thug 'grams 'khrugs zhi gyur cig
/khros pa yod na zhi gyur cig
/'khon 'gras thams cad zhi gyur cig
/ko long che ba'i sa bdag klu //
'dir gnas sa bdag klu btsan la //
lus kyis gus btud ngag gis gsol //
yid kyis g.yo sgyu med par bshags //
zas phud rin chen mchod rdzas 'bul //
sa rdo shing la rin tshab 'bul //
go ba'i gtam dang bden pa'i tshig
/sa 'dir bya ba gang bsgrub pa //
sa la nga'i sa ma zer cig
/rdo la nga'i rdo ma zer cig
/shing la nga'i shing ma zer cig
/chu la nga'i chu ma zer cig
/phog thug 'gal ba byung na yang //
bzod pa dam pa mdzad du gsol //
gdug rtsub bsam ngan kun spongs la //
byams pa'i sems dang ldan par mdzod //
bdag gi bsam pa'i stobs dag dang //
de bzhin gshegs pa'i sbyin stobs dang //
chos kyi dbyings kyi stobs rnams kyis //
don rnams gang dag bsam pa kun //
de dag thams cad ci rigs pa //
thogs pa med par 'byung bar shog
/oM a ka ni ni ka ni a bi la maN+Dal la shAn+tiM ku ru ye swA hA/
'grams 'khrugs bcos pa ci mang brjod /
yig brgya dang dbyangs gsal rten 'brel snying po'ang brjod /
rA ga a s+yes thun mtshams su bris pa dge'o ///
/
@#//
bsang yig 'dod don lhun grub bzhugs so //
oM/
lha mi'i phan bde longs spyod rgyas //
zas nor gter dang bdud rtsi 'byung //
tshe ring nad med dgra rgol gzhom //
thams cad yid bzhin 'grub par 'gyur //
gnas gtsang dkyil 'khor bya ba dang /
khrus gtsang gos gsar gyon byas nas //
sku gsum rnam dag rten drung 'dug
/spos dang me tog kha zas mchod //
rnal 'byor dam tshig gtsang na 'grub //
'di ni sa yi lha mos bdag pad+ma la dngos su gsungs pas byin rlabs che 'o //
mchod gsol sgrub pa'i skabs su bya'o //
kyai /
stong gsum stong gi 'jig rten na //
gtso mo lha mo brtan ma dang //
gnas 'dir rten bcas sa bdag klu //
gzhan yang sa 'og sa steng dang //
sa bla chen po'i sa bdag dang //
yul lha klu gnyan ma lus rnams //
sgrub pa po yis spyan 'dren no //
'khor bcas gnas 'dir gshegs su gsol //
pad+ma'i gdan la bzhugs su gsol //
sgrub pa po la dngos grub stsol /
khyed rnams rdzu 'phrul stobs dang ldan //
rgya mtsho chu klung ri brag nags //
bar snang sa gzhi kun gyi bdag
/bzang ngan gnyis kyi shan thang 'byed //
sangs rgyas rnams kyi bstan pa skyong //
'gro ba mi dang lhan cig gnas //
'dir byon dkar mngar mchod pa bzhes //
sgrub pa po la dngos grub stsol /
khyad par sa phyogs 'dir gnas pa'i //
sa bdag klu gnyan 'khor bcas rnams //
'dir byon mngar gsum mchod pa bzhes //
sgrub pa po la dngos grub stsol //
stong gsum stong gi 'jig rten na //
srid gsum 'gro ba'i mgon gyur pa //
'dzam gling gling bzhi'i sa bdag klu //
rgya gar rgya nag hor dang 'jang //
bal yul li yul bod khams yul //
sa yi lha mo brtan ma dang //
sa bdag sa 'dzin klu chen brgyad //
'byung lnga'i lha mo sman mo dang //
ma mo brtan ma bcu gnyis dang //
'khor gyi ma yams brtan ma'i tshogs //
bod kyi mgur lha bcu gsum dang //
pho lha dgra bla gnyan po dang //
yul 'di'i gzhi bdag bcas pa la //
'bras dkar g.yag lug ra gsum 'bul //
sgrub pa po la dngos grub stsol //
smyug rgod dar sna'i mchod pa 'bul //
sgrub pa po la dngos grub stsol //
phye mar gser g.yu'i mchod pa 'bul //
sgrub pa po la dngos grub stsol //
mda' dar bal tshon mchod pa 'bul //
sgrub pa po la dngos grub stsol //
'brang rgyas chang phud 'o ma 'bul //
sgrub pa po la dngos grub stsol //
shug pa mkhan dkar sur dkar gyi //
bsang chen dud pa'i mchod pa 'bul //
sgrub pa po la dngos grub stsol //
gzhi bdag khyed rnams spyan lam du //
mkho dgu ci 'dod ldan gyur cig
/khyed rnams ci 'dod tshims gyur cig
/sgrub pa po la dngos grub stsol //
sngon tshe gzhi bdag khyed rnams kyis //
slob dpon pad+ma'i spyan snga ru //
ji ltar khas blangs dam bcas bzhin //
rnal 'byor bdag cag sgrub pa po'i //
bsam pa yid bzhin myur du sgrubs //
'dod pa'i dngos grub myur du stsol //
bcol pa'i phrin las 'grub par mdzod //
ces 'dod pa'i don la gsol ba btab /
nangs mo rtag tu bsang 'di gtang bas 'dod don lhun gyis grub cing yul phyogs bkra shis bde legs su 'gyur ro //
\u0f80atsha ///
/
@#//
gnam chos sa bdag 'khrugs bcos kyi lhan thabs shing rtsi 'bul ba ni /
shar gyi shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
shar shing khams rgyal po la sogs pa /
sa bdag the se rA hu la /
spar kha zin /
sme ba gsum mthing /
lo stag yos la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/shar du 'bul /
lho yi shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
lho me khams rgyal po la sogs pa /
sa bdag the se rA hu la /
spar kha li /
sme ba dgu dmar /
lo rta sbrul la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/lho ru 'bul /
nub kyi shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
nub lcags khams rgyal po la sogs pa /
sa bdag the se rA hu la /
spar kha dwa /
sme ba bdun dmar /
lo bya sprel la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/nub tu 'bul /
byang gi shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
byang chu khams rgyal po la sogs pa /
sa bdag the se rA hu la /
spar kha khams /
sme ba gcig dkar /
lo byi phag la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/byang du 'bul /
shar lho'i shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
shar lho rlung lha'i rgyal po la sogs pa /
sa bdag the se rA hu la /
spar kha zon /
sme ba bzhi ljang /
lo 'brug la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/shar lhor 'bul /
lho nub kyi shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
lho nub sa khams rgyal po la sogs pa /
sa bdag the se rA hu la /
spar kha khon /
sme ba gnyis nag
/lo lug la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/lho nub tu 'bul /
nub byang shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
nub byang gnam dbang gi rgyal po la sogs pa /
sa bdag the se rA hu la /
spar kha khen /
sme ba drug dkar /
lo khyi la 'khor ba'i sa bdag
/zla ba zhag dang sogs kyis nub byang du 'bul /
byang shar shing rtsi gzung la /
oM a mr-ite hU~M phaT/
chu gtsang gis bran la /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
byang shar ri dbang gi rgyal po la sogs pa /
sa bdag the se rA hu la /
spar kha gin /
sme ba brgyad dkar /
lo glang la 'khor ba'i sa bdag
/zla ba zhag dang dus tshod la 'khor ba'i sa bdag rgyal po blon po /
khyad par du de ring gi tshes grangs 'di la rgyu ba'i sa bdag klu gnyan rnams la shing rtsi 'bru sna bdud rtsi'i mchod pa 'di phul bas /
phog thug 'grams 'khrugs gang byung ba thams cad bshags shing /
thugs zhi ba byang chub kyi sems dang ldan par gyur cig
/byang shar du 'bul /
dbus kyi shing rtsi gzung la /
oM a mr-ite hU~M phaT kyis chu gtsang bran la /
oM k+ShiM hi rA dza pri thi de wI sarba b+hU mi pa ti sa pa ri wA ra i daM ba liM ta khA hi khA hi /
khyad par dam rdzas bdud rtsi shing rtsi'i mchod pa 'di 'bul ba'i gnas ni /
sems dpa' sa yi snying po //
sa yi lha mo brtan ma /
dbang chen shrI b+ha dra /
sa 'dzin lag pa chen po //
lto 'phye chen po klu brgyad /
'byung ba spar sme /
lo dang zla ba'i sa bdag rgyal blon bcu bdun la sogs pa srid pa'i sa bdag klu gnyan kun la 'bul lo /
khyad par du yul phyogs 'di yi yul bdag ri bdag brag bdag chu bdag rdo bdag shing bdag gnas bdag
/khyim lha phugs lha /
gnyug mar gnas pa rnams la mchod sbyin gtor ma shing rtsi 'bru sna 'di 'bul lo //
thams cad mnyes shing tshims par gyur cig
/ces pas dbul /
mchod dang bstod bshags gshegs bsdu gzhung ltar ro //
zhes pa'ang rA ga a s+yas sbyar ba'o ///
/
