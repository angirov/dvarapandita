yang gter rta mgrin gnyen po lha lnga'i brgyud 'debs pad+ma'i phreng mdzes zhes bya ba bzhugs /
chos sku'i ston pa kun bzang 'od mi 'gyur //
longs sku thugs chen pad+ma gar gyi dbang //
sprul sku rig 'dzin pad+ma 'byung gnas la //
gsol ba 'debs so nad gdon mthar byed shog
/mi brjed gzungs thob mkhar chen bza' mtsho rgyal //
ye shes spyan ldan bai ro tsa na dang //
sprul pa'i gter chen mchog ldan mgon po la //
gsol ba 'debs so nad gdon mthar byed shog
/khri srong rnam rol pad+ma mdo sngags gling //
rnam par snang mdzad blo gros mtha' yas dang //
grub pa'i rig 'dzin snang mdzad rdo rje la //
gsol ba 'debs so nad gdon mthar byed shog
/smin grol don ston rtsa ba'i bla ma rje //
yi dam rta mgrin gnyen po lha lnga dang //
mkha' 'gro chos skyong nor lha gter bdag la //
gsol ba 'debs so nad gdon mthar byed shog
/bsnyen sgrub skyed rim bzlas pa'i rnal 'byor gyis //
sngon las 'phral rkyen nad gdon bar chad zhi //
rdzogs rim dug lnga ye shes lam khyer gyis //
rig pa'i rtsal rdzogs dpal chen 'grub par shog
/ces pa'ang nye bar gnas pa drung yig tshe ring bkra shis kyis lha rdzas bcas bskul ngor chos kyi blo gros pas gsol ba btab pa sid+d+hi rastu ///
/
!
dpe tshan 'di sngon chad gter mdzod dkyus su med cing bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
