sun zlog khyer bde rig 'dzin dgyes pa'i dga' ston zhes bya ba bzhugs so //
na mo gu ru de wa DA ki nI ye /
sun zlog khyer bde mdor bsdus pa bya bar 'dod na /
mkha' 'gro'i dpal gtor pad 'dab bzhi pa mtheb kyu ci mang gis bskor ba la sha khrag 'bru sman zas sna'i phud kyis brgyan pa dang /
gser skyems bcas bsham /
rtsa gsum gyi las gzhung gang rung bsrang zhing tshogs mchod bcas bya ba'am /
rang nyid gnyug ma'i lhar gsal ba'i ngang /
mchod gtor rnams raM yaM khaM gis bsang sbyang /
oM AHhU~M hoHsa brlab /
na mas+sarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgyas rgyas par spel la /
mgron spyan drang ba ni /
hU~M hrIH
'od gsal 'dus ma byas pa'i dbyings nyid las /
khyab brdal ye shes bkod pa rang snang ba'i //
dpa' bo mkha' 'gro'i tshogs khang chen po 'dir //
rtsa gsum rgyal ba'i dkyil 'khor rab 'byams dang //
ye shes las dang 'jig rten skyong ba'i tshogs //
gdung bas 'bod la brtse ba'i g.yar dam gyis //
rdzu 'phrul glog ltar myur ba'i shugs skyed la //
tshur gshegs mchod sprin rgya mtsho dgyes par rol //
oM badzra gu ru d+he ba d+hA ki nI d+harma pA la sa pa ri wA ra badzra sa mA dzaH
dzaHhU~M baM hoH

mchod gtor ye shes bdud rtsi'i rang bzhin 'dod yon rgya mtsho'i sprin phung 'phro ba dgyes bzhin du rol par bsam la /
oM AHhU~M badzra gu ru d+he ba dz+nyA na karma lo ka d+hA ka d+hA ki nI shrI badzra d+harma pA la sa pa ri wA ra na mas+sarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
lan gsum /
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hAs mchod /
hU~M hrIH
bla ma mchog gsum yi dam zhi khro'i tshogs //
ting 'dzin dgyes rgu'i 'dod yon 'di bzhes la //
bdag cag dpon slob yon mchod 'khor bcas kyi //
sngon las 'phral rkyen sun ma zlog tu gsol //
dbyings kyi yum chen lhan skyes d+hA ki'i tshogs //
'od gsal rgyan gyi 'dod yon 'di bzhes la //
bdag cag dpon slob yon mchod 'khor bcas kyi //
ye shes mkha' 'gro'i sun ma zlog tu gsol //
gang 'dul der snang zhing skyes pho nya'i tshogs //
bde stong rol pa'i 'dod yon 'di bzhes la //
bdag cag dpon slob yon mchod 'khor bcas kyi //
las kyi mkha' 'gro'i sun ma zlog tu gsol //
legs nyes stangs 'dzin phra men gnas nyul tshogs //
longs spyod char 'beb 'dod yon 'di bzhes la //
bdag cag dpon slob yon mchod 'khor bcas kyi //
'jig rten mkha' 'gro'i sun ma zlog tu gsol //
rdo rje'i chos srung sde brgyad dregs pa'i tshogs //
dgra bgegs sha khrag 'dod yon 'di bzhes la //
bdag cag dpon slob yon mchod 'khor bcas kyi //
sa gsum 'byung po'i sun ma zlog tu gsol //
dbyings las rang shar ye shes 'jig rten mgron //
mthun rdzas 'dod yon rgya mtsho'i tshogs la rol //
dgyes pa'i dpal skyed thugs rje'i shugs phyungs la //
tshe bsod dpal 'byor rgyas pa'i dngos grub stsol //
ces phrin las gsol //
tshar grangs byed na /
mchod gtor kha gso zhing brlab /
gtor 'bul dang /
mchod pa /
phrin las gsol ba bcas la grangs gzung /
mthar phud dang gtor ma gshegs la /
hU~M hrIH
rtsa gsum chos srung rgya mtsho 'khor bcas kyis //
bdag cag yon mchod phyi nang gsang ba yi //
bar chad kun sol mthun rkyen legs tshogs spel //
bsam don yid bzhin 'grub pa'i phrin las mdzod //
badzra muH
sarba karma lo ka d+hA ki nI sa pa ri wA ra gats+tshaHsa mgron rnams rang bzhin gyi gnas su gshegs par bsam la shis pa brjod pas bde legs su bya'o //
zhes pa'ang mtsho skyes bla ma dgyes pa'i 'bangs kyis tshig gi phreng ba nyung ngu la /
don gyi gnad gsang grub pa mchog gi zhal lung la sbyar te bris pa dge legs 'phel //
sarba dA su shrI yo bi dza yan+tu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
