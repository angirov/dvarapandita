@#//
thugs sgrub bar chad kun sel las /
bla ma nor lha'i las tshogs rnams khol phyung gsal byed kyis brgyan pa rin chen spungs pa zhes bya ba bzhugs so //
yid bzhin dbang gi rgyal po bzhin //
gsol ba btab pas dgos 'dod kyi //
gru char 'beb mdzad der btud nas //
nyer mkho'i las tshogs blta bder dgod //
gu ru skyes mchog tshul bzang gi sgo nas phywa g.yang sgrub pa'i phrin las gter chen nyid kyis bsgrigs pa ltar lag tu blang ba'i tshe gter bum 'khor lo bcas med du mi rung ba yang gzhung pod la ltos dgos pa dang /
'byor ldan chen po'i rigs sogs la do gal byed na 'khor gyi las tshogs rnams nges par 'grub dgos pas de rnams dkyus gcig lag tu blang ba'i tshul bshad pa la gsum /
rtsa ba'i las tshogs /
'khor so so /
'phros don bshad pa'o //
dang po ni /
phywa g.yang sgrub pa'i rten gyi rtsa ba gter bum bca' ba la thog mar 'khor lo dang rdzas rnams tshogs dgos pas bsod nams glang po stobs skyed yid bzhin nor bu'i tsakra ni /
bri gzhi dar dmar la gser
gyis bri ba'am /
dar ser la mtshal gyis bris kyang rung la /
ma 'byor na rgya shog bzang por mtshal gyis glang po che nyams stobs rab tu rgyas pa'i gzugs kyi lto bar /
lte ba dang bcas pa'i mu khyud rim pa drug bskor ba'i lte bar hrIHmthar /
pad+ma saM b+ha'i snying po'i mthar /
sarba a nr-i tri sogs khyad par gyi sham bu btags pa bri /
de rgyab mu khyud dang po pad+ma 'dab brgyad kyi shar du /
oM bud+d+ha dzam+b+ha la oM swA hA:
bde gshegs rigs kyi phywa g.yang gi dngos grub ma lus pa sdus sdus puSh+TiM ku ru swA hA:
zhes bri /
des 'gres te phyogs gzhan gsum la /
rat+na /
pad+ma /
karma rnams so so'i rigs bsgyur ba'i sham bu bcas bri /
mtshams bzhir shar lho nas brtsam ste lha mi klu gnod sbyin gyi nor bdag bzhi yi sngags dang /
steng phyogs lha yi phywa g.yang gi dngos grub sogs so so'i sham bu can bri /
mu khyud gnyis par rin chen zur brgyad kyi shar lho sogs mtshams bzhir gnod sbyin rta bdag bzhi'i sngags sham du /
bang mdzod dbyig gi
/cang shes rta yi /
zas gos bcud kyi /
rkang bzhi phyugs kyi phywa g.yang gi dngos grub sogs so sor sbyar /
phyogs bzhir rgyal chen bzhi'i sngags bzhi la sham bu 'og nas dar 'phan la bkod pa ltar bri /
mu khyud gsum par /
nor lha spyi dril gyi sngags dang dbyangs gsal rten snying rnams kyi mthar /
oM:
'dod dgu'i mchog stsol dngos grub gter :
sogs tshang ba dang /
zhal nas gsungs pa'i shis brjod bcas phreng du dgos pa sbrul 'khyil du bri /
yig mgo rnams phyir bstan /
de rgyab rdor ra /
de rgyab nor 'dzin pa tras bskor /
de rgyab phyogs mtshams brgyad du nor bu 'bar ba re re bri /
'og nas 'byung ba'i ril bu'i rdzas kyis byugs /
sbyong khrus bya /
stegs bur mchod pa bcas bkod la las gzhung ltar bskyed bstim bzlas pa ci 'grub mthar 'dod gsol brtan bzhugs shis brjod bcas legs par grub nas lte ba ma nyams par bltab /
bdud rtsi chos sman /
sangs rgyas kyi 'phel gdung /
lha'i bla rdo dung /
klu'i chu shel /
mi'i g.yu /
gnod sbyin gyi pha waM long bu /
'gron bu bu ma bcas lhan cig dar dmar ser gyis dril /
rdzas ni /
bshad ma thag pa'i 'khor lo'i rdzas rnams dang /
rin po che sna tshogs /
dar ras zas sna'i phud /
rta phyugs kyi spu sna /
sman sna shing tog me tog sna tshogs /
'bru sna'i phud /
dkar gsum mngar gsum /
gnas chen rnams dang gtsug lag khang dang pho brang sogs bkra shis pa'i gnas rnams kyi sa rdo chu shing gang tshogs /
bum rdzas nyer lnga /
zhing sa bzang po'i sa sna /
chu chen
mang po'i chu sna /
mtsho chen bye ma /
dge 'dun sde chen dang rgyal po chen po'i thab sa /
tshe ring 'byor ldan bsod nams can gyi lag nas byung ba'i nor sna rnams bsags /
phyed khrol bur bzhag
/phyed zhib par btags la ba dmar mo'i 'o mas ril bur dril /
de re re'ang yid bzhin nor bu dgos 'dod kun 'byung dngos su gyur par bsam la /
oM sarba rat+na bA su sid+d+hi hU~M dzaHdza :
zhes mang du bzlas pas byin brlab /
rin po che'am rdza las za ma tog dang snying dbyibs lta bu'am dkyus su bum pa lto ba ldir ba rab nas khal gcig
/'bring bre bdun nam lnga /
tha ma bre gang shong ba /
kha dog dmar ser ram dkar po gang bde'i rgyab tu rgyal srid bdun dang bkra shis rdzas rtags lta bu dge mtshan dang ldan pa'i ri mo bri /
bum pa chung na nor bu 'bar ba tsam bris la mdun rtags ma nor bar bya /
bum pa'i nang du gong gi 'khor lo dbu zhabs dang mdun rgyab ma log pa dbus su bzhag
/rdzas khrol bu rnams dang ril bu bcas kyis legs par bkang la ras ser po'am dkar pos kha bcad /
'khor lo ma 'grub na sngags rnams bris pa'i shog dril bzhag kyang rung bar gsungs /
de ltar bcas grub nas thog mar rab gnas mnga' dbul byas la slar sgrub pa'i rten tu 'jog par bshad pas de ltar yang grub na legs /
ma 'grub na sbyong khrus brtan bzhugs 'thor nas tsam nges par byas la sgrub rten du 'jog go
/bum pa de nyid dkyil 'khor yongs rdzogs bsgom yul mdun rten gyi rtsa ba yin pas sgrub pa'i tshe 'khor 'das kyi phywa g.yang bsdu bstim bya /
sgrub pa grub nas lha mi gshegs par brtan bzhugs byas te g.yang sgrom dang mdzod phug tu bzhugs /
bum pa mang du bca' sgrub thon na gzhan rnams so sor sbas pas sba yul dang mthun pa'i yon tan so sor 'byung ste /
rtsa gzhung las /
gter bum yul gyi dbus ri 'phan bzang la sbas na yul phyogs thams cad la phan pa'i rten 'brel bla na med par 'gyur ro :
khang pa'i dbus su sbas na gnas khang bkra shis longs spyod dge bar 'gyur ro :
thab kyi dkyil du sbas na zas nor longs spyod 'du zhing sris sme bar 'gyur ro :
zhing sa bzang po la sbas na lo tog thams cad phun sum tshogs par 'gyur ro :
chu mig bzang po'am mdun ri la sbas na char chu 'bebs shing gzhon chu rgyas par 'gyur ro :
rta phyugs kyi bres la sbas na god kha rgyun chod cing sgab 'phel bar 'gyur ro :
zhes gsungs pa ltar ro //
yang glang po'i 'khor lo rdzas bcas zur du bcas nas sgrub pa lhan cig byas te g.yogs kyis btums nas mgul du gdags na yon tan shin tu che ba gter rnying rnams las mthun par gsungs shing /
'dir yang /
gzhan yang glang po'i 'khor lo 'chang ba tsam gyis kyang ci bsam pa'i don thams cad 'grub par 'gyur ro :
zhes so ///
/
!
gnyis pa 'khor gyi nor lha so so'i las tshogs rnam grangs bcu drug tu yod pa'i dang po dzaM lha rigs bzhi las /
dzam+b+ha la dkar po phyi chu sbyin la brten nas sgrub pa ni /
mdun du zangs gzhong chu bum gtor ril rnams bzhag
/'di rnams sger du byed na thog mar skyabs sems re re gtang /
sgrub pa'i dkyus su 'dogs na mi dgos /
rang nyid skad cig spyan ras gzigs /
kha sar+pA Ni'i sku ru gyur //
mdun du pad+ma zla ba'i steng //
rdo rje'i nor bdag dzam+b+ha la //
dkar gsal g.yas g.yon phyag gnyis kyis //
rdo rje'i be con ne'u le 'dzin //
sha rgyas gsus khyim mchog tu che //
'dzum zhing khro la sgeg pa'i nyams //
dar dang rin chen pad phreng brgyan //
bzhengs stabs nor skyug pho mo brdzis //
sku las skyes pa'i 'od klong bzhugs //
dam tshig ye shes dbyer med gsal //
rang gi phyag g.yas mchog sbyin las //
bdud rtsi'i chu rgyun mu tig gi
/rdog ma lta bur rab babs pa //
zhal du thim zhing mnyes par gyur //
lag g.yas pas zangs gzhong du chu thigs ma chad par sbrengs la /
oM bud+d+ha dzam+b+ha la oM swA hA:
zhes mang du bzla /
de mthun chu sngags sbrel te /
oM badzra a mr-ita u da ka hU~M:
zhes brgya stong la sogs pa ci nus 'bul /
mthar /
Ar+Ya dzaM b+ha la ar+g+haM nas shab+da pra tIts+tsha swA hAH
oM:
bde gshegs nor bdag dzam+b+ha la :
'khor dang bcas kun gus pas mchod :
phyag 'tshal bstod cing gsol 'debs na :
'dod dgu'i 'byor pa'i dngos grub stsol :
sngags mthar sid+d+hi pha la hU~M:
zhes pas dngos grub blangs la chu thigs lcer bzhag
/ma rnyed yongs su sogs yig brgyas bzod gsol bya /
dzam la 'od zhu rang la thim //
longs spyod sprin ltar 'dus par gyur //
ces mos la g.yon pa'i srin lag gis chu phyogs bcur 'thor bas dbang du 'du ba'i rten 'brel du 'gyur /
shis pa brjod do //
'dis ni longs spyod rgyun mi chad par 'byung bar gsungs so //[ <!TCC Tibetan character 4,37 undefined in unicode!> ]//dzam+b+ha la ser po nang gtor ma la brten nas bsgrub pa ni /
gtor ma rin chen 'bar ba'i dbyibs can sngags kyi gzungs dang ldan pa kha zas bzang po sna tshogs pas bskor ba bsham /
bla ma nor lha'i bskyed bzlas sngon du 'gro bas /
gtor ma raM yaM khaM gis bsang sbyang /
stong pa'i ngang las rin po che'i //
snod mchog yangs shing rgya che'i nang //
'bru gsum las byung gtor ma ni //
dam ye dbyer med bdud rtsi'i mtsho /
kha dog dri ro nus bcud ldan //
'dod rgu'i longs spyod sna tshogs pa //
zad mi shes pa 'byung bar gyur //
oM AHhU~M lan gsum /
de steng pad+ma zla gdan la //
rin chen nor bdag dzam+b+ha la //
gser gyi mdog can phyag gnyis kyis //
nor bu dbang rgyal ne'u le 'dzin //
sha rgyas gsus khyim mchog tu che //
'dzum zhing khro la sgeg pa'i nyams //
dar dang rin chen pad phreng brgyan //
bzhengs stabs nor skyug pho mo brdzis //
sku las skyes pa'i 'od klong bzhugs //
dam tshig ye shes dbyer med gsal //
thugs srog trAM ser sngags 'od kyis //
srid zhi'i dpal yon bsdus nas thim //
gzi brjid nyi ltar 'bar bar gyur //
ces mos la /
oM rat+na dzam+b+ha la trAM swA hA:
zhes bzla /
mthar /
ljags kyi 'od zer sbu gu yis //
gtor ma'i bcud drangs gsol bas mnyes //
dngos grub char ltar phab par gyur //
sngags mthar /
i daM ba liM ta khA hi :
sarba rat+na sid+d+hi hU~M dza :
zhes brgya rtsa la sogs pa 'bul /
mthar Ar+Ya dzaM b+ha la ar+g+haM nas shab+da pra tIts+tsha swA hAH
zhes mchod cing /
oM:
rin chen nor bdag dzam+b+ha la :
'khor dang bcas kun gus pas mchod :
phyag 'tshal bstod cing gsol 'debs na :
'dod dgu'i 'byor pa'i dngos grub stsol :ces dang /
sngags mthar sid+d+hi pha la hU~M:
zhes pas dngos grub blang zhing /
ma rnyed yongs su sogs yig brgyas nongs bshags mthar gtor ma la brtan bzhugs bya /
shis brjod dang gtor ma mdzod phugs su sba ba'am /
gter bum sogs dang lhan cig tu sba'o //
'dis longs spyod rgya chen po 'phel bar byed do //[ <!TCC Tibetan character 4,37 undefined in unicode!> ]//dzam+b+ha la dmar po gsang ba gwa'u la brten nas bsgrub pa ni /
rin po che'am rdza'i gwa'u dmar por sku dang sngags byang 'dod gsol dang bum pa'i rdzas kyis bkang ba stegs bur bkod /
bsang sbyang /
nam mkha' mdzod kyi sngags rgya lan gsum gyis byin brlab /
stong pa'i ngang las gwa'u nyid //
rin chen sna tshogs las grub pa'i //
zla gam dbang gi pho brang che //
srid zhi'i dpal 'byor sprin ltar 'khrigs //
de dbus pad+ma zla ba'i steng //
pad+ma'i nor bdag dzaM b+ha la //
dmar gsal mdangs 'tsher g.yas g.yon phyag
/pad+ma'i lcags kyu ne'u le 'dzin //
sha rgyas gsus khyim mchog tu che //
'dzum zhing khro la sgeg pa'i nyams //
dar dang rin chen pad phreng brgyan //
bzhengs stabs nor skyug pho mo brdzis //
sku las skyes pa'i 'od klong bzhugs /

/gnas gsum 'bru gsum 'od 'phros pas //
rang 'dra'i ye shes spyan drangs thim //
oM pad+ma dzam+b+ha la badzra sa mA dzaH
dzaHhU~M baM hoH
sa ma ya tiSh+Tha lhan /
oM AHhU~M:
phyi mchod 'dod yon rgya mtsho sprin ltar gtibs :
nang mchod sman raka gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas mchog mthun dngos grub stsol :
oM badzra ar+g+haM pA d+yaM sogs nas /
shab+da sarba pany+tsa rak+ta ba ling+ta ma hA pU dza AHhU~M:
zhes phrin snying ltar mchod /
bde gshegs kun gyi gsung las legs sprul cing //
thugs rje chags pas sku mdog dmar por bzhugs //
dbang gi phrin las rdzogs mdzad dzam+b+ha la //
ma lus 'gro ba'i re skong phyag 'tshal bstod /

/thugs srog hrIHdmar sngags phreng bskor //
'od zer lcags kyus 'khor 'das kyi //
dpal yon thams cad bsdus nas thim //
zhes bsgoms la /
oM pad+ma dzam+b+ha la hrIHswA hA:
zhes bzlas pa'i dngos gzhi bya /
sngags sham /
sarba d+ha naM me d+hi rat+na bA su sid+d+hi sdus sdus :
zhes btags pa'ang ci 'grub bzlas mthar /
Ar+Ya dzaM b+ha la ar+g+haM nas shab+da pra tIts+tsha swA hAH
zhes mchod cing /
oM:
pad+ma'i nor bdag dzam+b+ha la :
'khor dang bcas kun gus pas mchod :
phyag 'tshal bstod cing gsol 'debs na :
'dod dgu'i 'byor pa'i dngos grub stsol :
ces dang /
sngags mthar sid+d+hi pha la hU~M:
zhes pas dngos grub blang zhing /
ma rnyed yongs su sogs yig brgyas nongs bshags mthar gwa'u la brtan bzhugs bya /
shis brjod dang /
gwa'u g.yang rten du 'jog
/'dis 'byor pa'i longs spyod zad mi shes par 'gyur ro //[ <!TCC Tibetan character 4,37 undefined in unicode!> ]//dzam+b+ha la ljang gu yang gsang thod pa la brten nas bsgrub pa ni /
thod pa dum bu gsum pa dpyad legs pa'i nang du sku dang sngags byang /
khyad par shing tog bilba la phyag mtshan bris pa gzhug la stegs bur bkod /
bsang sbyang /
nam mkha' mdzod kyi sngags rgyas brlab /
stong pa'i ngang las mtshan ldan gyi //
b+han+d+ha nor bu'i gzhal med khang //
'jig rten 'jig rten las 'das pa'i //
longs spyod dpal gyis gtams pa'i dbus //
pad+ma zla ba rgyas pa'i steng //
las kyi nor bdag dzam+b+ha la //
sku mdog ljang nag phyag gnyis kyis //
thod khrag dang ni ne'u le 'dzin //
sha rgyas gsus khyim mchog tu che //
'dzum zhing khro la sgeg pa'i nyams //
dar dang rin chen pad phreng brgyan //
bzhengs stabs nor skyug pho mo brdzis //
sku las skyes pa'i 'od klong bzhugs /

/gnas gsum 'bru gsum 'od 'phros pas //
rang 'dra'i ye shes spyan drangs thim //
oM karma dzam+b+ha la badzra sa mA dzaH
dzaHhU~M baM hoH
sa ma ya tiSh+Tha lhan /
oM AHhU~M:
phyi mchod 'dod yon rgya mtsho sprin ltar gtibs :
nang mchod sman raka gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas mchog mthun dngos grub stsol :
oM badzra ar+g+haM pA d+yaM sogs nas /
shab+da sarba pany+tsa rak+ta ba ling+ta ma hA pU dza AHhU~M:
zhes mchod cing bstod pa la /
nor gyi dbang phyug rin chen gter mnga' zhing //
gnod sbyin nor 'chang mang po kun gyi rje //
byang phyogs skyong ba'i mgon po dzam+b+ha la //
dngos grub mchog stsol mdzad la phyag 'tshal bstod //
ces dang /
thugs srog AHyig ljang gu la //
sngags phreng g.yas skor 'od zer gyis //
'khor 'das phywa g.yang dwangs ma'i bcud //
bsdus te rten la thim par gyur //
ces dmigs la /
oM karma dzam+b+ha la AHswA hA:
zhes bzlas pa'i dngos gzhi dang /
sngags sham /
sarba ma hA ka pA la rat+na sid+d+hi sid+d+hi hU~M:
zhes btags pa'ang ci nus bzlas pa'i mthar /
Ar+Ya dzaM b+ha la ar+g+haM nas shab+da pra tIts+tsha swA hAH
zhes mchod cing /
oM:
las kyi nor bdag dzam+b+ha la :
'khor dang bcas kun gus pas mchod :
phyag 'tshal bstod cing gsol 'debs na :
'dod dgu'i 'byor pa'i dngos grub stsol :
ces dang /
sngags mthar sid+d+hi pha la hU~M:
zhes pas dngos grub blang zhing /
ma rnyed yongs su sogs yig brgyas nongs bshags mthar thod pa la brtan bzhugs bya /
shis brjod dang /
thod pa g.yang rten du 'jog pa'am lus la 'chang ba gang bde bya /
'dis dpal 'byor nam yang mi nyams shing brtan par byed do //[ <!TCC Tibetan character 4,37 undefined in unicode!> ]//de nas nor bdag rigs bzhi las /
tshogs kyi bdag po la bsten nas lha las dngos grub blang ba ni :
la du dang shu dag dkar po'i ril bu la :
oM gaM ga Na pa ti swA hA:
zhes dang :
de ba sid+d+hi sa ma ya dzaHdza :
zhes bzlas pa btab nas skabs su bdug pas lha'i longs spyod char bzhin 'beb par 'gyur ro :
khyad par tshes brgyad dang rgyal phur 'dzoms pa'i dus gnas khang gi phyi nang kun tu bdug go :[ <!TCC Tibetan character 4,37 undefined in unicode!> ]nor rgyun ma la bsten nas 'bru spel ba ni :
dri bzang dang rin po che sbyar ba'i chu la :
oM baM bA su d+hA ri NI swA hA:
zhes dang :
sarba sid+d+hi pha la puSh+TiM ku ru oM:
zhes mang du bzla :
nor rgyun ma'i sku gzugs la bum chu gzhan gyis lha khrus sku phyi gos 'bul spyi ltar byas pa'i khrus chu dang lhan cig bsres nas sa bon la bran pas lo tog legs shing btsa' sad ser ba'i gnod pa zhi /
'bru'i khang par gtor bas sris sme bar 'gyur ro :[ <!TCC Tibetan character 4,37 undefined in unicode!> ]ku ru kul+le la bsten nas klu las dngos grub blang ba ni :
ga pur :
spos dkar :
spang spos kyi ril bu gtsang mar sbyar ba rin po che'i snod du bzhag
/raM yaM khaM gis mi gtsang sbyang /
stong pa'i ngang las ril bu rnams //
re re bzhin du pad nyi la //
klu yi nor bdag rigs byed ma //
dmar gsal pad+ma'i lcags kyu dang //
zhags pa 'dzin cing chags pa'i nyams //
dar dang rin chen pad phreng brgyan //
zhabs gnyis phyed skyil stabs kyis bzhugs //
gdod nas dam ye dbyer med gsal //
bzlas pas thugs dam rgyud bskul te //
phrin las thogs med sgrub par gyur //
ces mos la /
oM hrIHku ru kul+le swA hA:
zhes rtsa sngags ci 'grub dang /
sham bur /
sarba nA ga sid+d+hi hrIng hrIng :
zhes btags pa mang du bzlas mthar /
lha 'od du zhu ba ril bu'i rnam par gyur /
ces bsgom /
ril bu de nyid mtsho chen po dang :
chu mig bzang por sbas pa'am :
de dag gi 'gram du bdug pa'am :
klu'i cho ga byed pa'i tshe bdug na klus longs spyod sa rlangs bzhin du stsol bar 'gyur ro :[ <!TCC Tibetan character 4,37 undefined in unicode!> ]rnam thos sras la bsten nas gnod sbyin las nor blang ba ni :
tsan+dan dkar po :
a gar nag po :
si h+la rnams 'bras dkar phye mas ril bur dril la :
oM baiM bai shra ma NA ya swA hA:
zhes ci 'grub dang /
sngags sham /
sarba yak+Sha rat+na tsit+ta hrIM dzaHsid+d+hi ku ru hU~M:
btags pa bzlas pas btab pa'i ril bu rnam sras kyi rten dang :
byang phyogs kyi ri bo 'phan bzang gi mdun du bdug pas gnod sbyin gyi gter kha bye bar 'gyur ro :[ <!TCC Tibetan character 4,37 undefined in unicode!> ]de nas gnod sbyin rta bdag bzhi'i las kyi sbyor ba las /
nor bu bzang pos rin po che spel ba ni :
sa spyin bzang po la rin po che sna tshogs bsres pas 'brang rgyas dkar po nor bu 'bar ba'i dbyibs can du bcos pa'i nang du :
oM ma Ni b+ha dra ya swA hA:
zhes dang :
sarba rat+na sid+d+hi sdus sdus puSh+TiM ku ru hU~M:
zhes gser gyis bris pa bcug :
nor bu bzang por bskyed bstim byas la bang mdzod dam gnas khang gi shar lho'i grar sbas na rin po che'i tshogs 'phel bar 'gyur ro :[ <!TCC Tibetan character 4,37 undefined in unicode!> ]re man+tas cang shes spel ba ni :
'brang rgyas ser po nor gzugs kyi nang du /
oM Ar+Ya re man+ta ya swA hA:
zhes dang :
sarba a shwa rat+na sid+d+hi sid+d+hi sdus sdus puSh+TiM ku ru ho :
zhes bris pa rta phyugs kyi spu snas dril te bcug :
re man+tar bskyed bstim byas la rta'i bres sam khang pa'i lho nub kyi grwar sbas na rta phyugs gi god kha gcod cing sgab 'phel bar 'gyur ro :
rtsa sngags dang :
sarba yak+Sha shu la tri rak+Sha rak+Sha :
b+h+rU~M b+h+rU~M swA hA:
zhes btab pa'i srung skud dmar po btags pas rta drel gang la'ang srung ba'i mchog tu 'gyur ro :[ <!TCC Tibetan character 4,37 undefined in unicode!> ]gnod sbyin dmar pos zas gos spel ba ni :
'brang rgyas dmar po zla gam gyi nang du :
oM ma hA rA dza yak+Sha bai hrIHswA hA:
zhes dang :
nA nA kha d+he bA su sid+d+hi dzaHdza :
zhes bris pa dar sna mang pos dril :
zas sna tshogs kyi phud dang lhan cig bcug :
gnod sbyin dmar por bskyed la gos kyi snod dam :
thab kyi dbus sam :
khang pa'i nub byang du sbas na zas gos 'bad med du 'byung bar 'gyur ro :[ <!TCC Tibetan character 4,37 undefined in unicode!> ]ku be ra la bsten nas phyugs spel ba ni :
'brang rgyas ljang gu dga' ba 'khyil ba'i dbyibs can gyi nang du :
oM ku be ra ya swA hA:
zhes dang :
ma hA bA su sid+d+hi sdus sdus :
rat+na bA su tiSh+Tha ku ru hU~M:
zhes bris pa nor phyugs kyi spu snas dril te ku be rar bskyed bstims byas la phyugs kyi lhas mgo'am khang pa'i byang shar du sbas na nor phyugs 'phel bar 'gyur ro :[ <!TCC Tibetan character 4,37 undefined in unicode!> ]rgyal chen bzhi la bsten nas las bzhi sgrub pa ni :
dar dkar po la yul 'khor srung gi sngags oM d+h+r-iSh+Ta rASh+Ta ya swA hA:dang :
dbul ba'i sdug bsngal thams cad shAn+tiM ku ru swA hA:
zhes bris pa rgyal chen du bskyed cing khang pa'i shar du btsugs na dbul ba'i sdug bsngal zhi bar 'gyur ro :
yang na rgyal mtshan dkar po'i nang du sku dang :
sngags byang gi mthar yul phyogs thams cad la phas kyi rgol ba dus kyi 'khrug pa snod bcud kyi rgud pa thams cad rak+Sha rak+Sha :
bris te rgyal phur 'dzoms pa'i tshe gnas khang gi dbus su 'dzugs :
bskyed bstim rab tu gnas pas yul srung ba'i mchog tu 'gyur ro :
dar sngon po la 'phags skyes po'i sngags oM bai rU D+ha ka ya swA hA:dang :
ltog 'dre dbul sri thams cad mA ra ya phaT:
bris pa lhor btsugs na longs spyod kyi bar chad thams cad tshar gcod par 'gyur ro :
dmar po la mig mi bzang gi sngags oM bi rU pAk+Sha ya swA hA:dang :
khams gsum snod bcud thams cad wA shaM ku ru ho :
zhes bris pa nub tu btsugs na 'dod dgu thams cad ngang gis 'du bar 'gyur ro :
ser po la rnam sras kyi sngags oM bai shra ma NA ya swA hA:dang :
tshe bsod dpal 'byor thams cad puSh+TiM ku ru oM:
bris pa byang du btsugs na tshe bsod bkra shis 'phel bar 'gyur ro :
zhes gsungs so ///
/
!
gsum pa 'phros don ni /
bshad ma thag pa'i las sbyor de rnams bla ma nor lha'i sgrub pa'i dkyus gcig tu grub par byas na shin tu legs la /
de 'ang sgrub rten dzaM ser gtor ma dkyil 'khor gyi lho /
dzaM dmar gwa'u nub /
dzaM ljang thod pa byang /
tshogs bdag ril bu dang phyi rim rta bdag bzhi'i rten 'brang rgyas dkar po nor bu'i dbyibs can shar lho /
nor rgyun ma'i sku dang 'brang rgyas ser po nor bu'i gzugs lho nub /
ku ru kul+le'i ril bu dang 'brang rgyas dmar po zla gam nub byang /
rnam sras ril bu dang 'brang rgyas ljang gu dga' 'khyil dbyibs can byang shar /
rgyal chen bzhi la dar 'phan lta bu che chung bkod yul dang mthun pa bzos la dkyil 'khor gyi phyogs bzhir gzug
/sgrub pa po mang du yod na snga dro phrin las tshar gcig bzlas pa rjes 'brel g.yang 'gugs bcas mnyam du grub nas /
phyed tsam gyis slar bskyed bzlas bskyar /
phyed ka cha bsgos te dzaM la rigs bzhi dang nor bdag rigs bzhi'i las sbyor rnams gtang /
thun rjes ma'i mthar bka' srung gtor 'bul dang tshogs phyin chad mnyam du bya /
rta bdag bzhi dang rgyal chen bzhi po phrin las kyi zhar byung du bskyed bstim dmigs pas khyab par
byas la so so'i snying po sngags sham bcas /
gzhung zur gang 'os nas bzlas pa gzhan grub pa'i rjes su ci 'grub re bzla zhing /
tshogs bdag dang rnam sras ril bur phus gdab pa dang /
nor rgyun ma'i khrus gsol rnams kyang bya'o //
sgrub mkhan nyung na las byang thun gsum byed pa'i tshe snga thun gyi bzlas pa g.yang 'gugs sogs grub pa'i rjes su dzaM dkar chu sbyin dang lha mi klu dang gnod sbyin gyi nor bdag bzhi /
gung thun mthar dzaM ser gtor sgrub dang rta bdag bzhi /
phyi thun mthar dzaM dmar gwa'u dang dzaM ljang thod sgrub rgyal chen bzhi'i bzlas pa ci 'grub re byas na stabs bde 'o //
sgrub pa grub nas rten rnams bzhugs yul gzhung gsal ltar la rgyal chen dar 'phan g.yang mdzod dam g.yang sgrom yod pa'i khang pa'i nang gi phyogs bzhir 'dogs /
ril bu rnams skabs bstun bdug pa sogs bya'o //
spyir grong sngags pa rnams phrin las rnga gyer gyi grangs gsog pa gtso bor byed kyang snying po cher med pas /
ting 'dzin 'phro 'du ma chad pas bzlas pa grangs 'gro ba kho na gnad che bas 'dir yang las byang gi sngon 'gro rnams thog mar tshar gcig dang /
rjes rim rnams dgong mor tshar gcig gis chog
/mchod pa byin rlabs nas g.yang 'gugs bar snga gung phyi dro'i thun gsum tsam la bskyar zhing gtso bo bzlas pa ci 'grub bya /
bsod nams kyi dngos grub thob pa la tshogs rdzogs dgos pas de'i thabs mchog khyad par can thun mong maN+Dal dang thun min tshogs mchod yin pas de dag 'bul ba'i yo byad ci 'byor rgyas par bsags pa dang /
tshar grangs kyang ci lcogs 'bul ba gal che /
mar me dang spos sogs mchod pa'i yo byad gzhan rnams kyang ji tsam 'byor pa dpung skyed /
skabs su rtsa gsum gyi byin 'beb bya bar gsungs pas nyi ma sogs kyis long byung na lha btsun chen po'i dag snang g.yang 'gugs me tog char sil lta bu gtang grub na ches legs so //
nor sgrub la sgab 'dre mnan pa dang /
yas byin te bskrad pa gnyis ka'am gang rung nges par gal che bas bskrad pa'i tshul las byang dbur 'byung ba ltar la /
thog ma'i tshar gcig tsam gyis khral sod du mi brtsi bar nangs re bzhin yas sbyin grub na dgos pa che /
mnan pa ni /
dug shog ling+ga mi gzugs shin tu rid pa spyi ltar bris pa'i snying gar nr-i tri'i mthar /
rmugs 'dzin la sogs nor gyi bdag po rnams sgrub pa la bar chad rtsom pa'i ya ma dam sri sgab 'dre gnod byed thams cad khug dzaHnan rbad /
ces mgo phyir bstan tu bri /
lha ming la sman dang /
'dre'i ming la dug khrag byugs /
ling khrus mdor bsdus byas la hom du bcug
/bla ma drag po gang rung gi bskyed bzlas tsam mam phrin las gzhung bsrang la bdag nyid nus ldan du bsgrubs /
bden stobs brjod la 'gugs gzhug lan grangs dang /
lha sngags sham bu ling+ga'i snying gar bkod pa de nyid khug dzaHyan btags pa stong phrag sogs bzla /
mthar hU~M bzhi'i sngags bzla zhing yungs dkar dang mchod rten zhig ro'i sa yis brabs /
rgyas par byed na rtags thon nam zhag gsum tsam bsgrub /
bsdu na phyi dro tsam ci 'grub byas la ling+ga 'dre lteb tu bcag ste tshon skud kyis gru gsum du bcing /
gnas khang mi mthong ba'i sa gru gsum du dong brus par bcug la slar yang 'gugs gzhug sngags bcas brjod /
sngags de mthar nan rbad btags pa dang hU~M bzhi pa'i
sngags thun sngar ltar byas la sa rdos bkab /
las byang gi bro brdung /
sAts+tsha nag pos mnan pas nor sgrub kyi 'gab 'dre zhi zhing bkra shis par 'gyur ro //
'di nyid tshul bzhin bsgrubs pa'i phan yon ni /
gzhung las /
de ltar bgyis pas tshe ring nad med :
chos brgyud dang rigs rgyud 'phel :
longs spyod chos srid phywa g.yang gi 'byor pa nam mkha'i mdzod la mnga' brnyes par 'gyur ro :
sa phyogs thams cad kyang bkra shis byin chags snum 'od dang ldan zhing lo tog rtsi sman chu klung rgyas pa dang :
skye bo rnams bde skyid kyis 'byor pa sogs bskal pa rdzogs ldan gyi dus ltar snod bcud thams cad phun sum tshogs par 'gyur ro :
zhes gsungs so //
snod bcud dpal 'byor rdzogs ldan bzhin //
legs spyod nyin mo'i snang chen 'bar //
phan bde'i dga' tshal dar drags pas //
skye dgu'i dbul ba kun sel shog
/ces tshur mthong 'jig rten pa'i skye bo nor la sred pas phywa g.yang sgrub pa'i rnga gyer tsam ches dar yang zab cing gnad 'dril khyer bde'i thabs tshul 'di lta bu dkon par snang bas lag len 'debs pa po byung na phan pa'i sems kyis /
pad+ma gar dbang blo gros mtha' yas pa'i sdes rdzong shod bde gshegs 'dus pa'i sgrub gnas chen por gzhung las khol phyung gsal byed mdor bsdus kyis brgyan pa dge legs 'phel ///
/
