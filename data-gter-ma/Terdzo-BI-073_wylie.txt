\u0f01\u0f83:
bcom ldan 'das ma ri khrod lo ma gyon ma'i sgrub thabs nad 'joms stobs sgron ma bzhugs so :[ \u0f80]atsha :
zab bo :
\u0f88\u0f88\u0f88\u0f88\u0f88\u0f88\u0f88
bcom ldan 'das ri khrod lo ma gyon ma la phyag 'tshal lo :
nad kyi rigs dang khyad par 'go yams kyi rigs rnams zhi ba'i phyir du :
ri khrod lo ma gyon ma'i sgo nas nyams su len pa'i thabs la gsum ste :
sngon 'gro dang :
dngos gzhi dang :
rjes dang gsum mo :
dang po sngon 'gro bca' thabs ni :
dben zhing yid du 'ong ba'i sa phyogs su :
zla stod tshes grangs bzang po la :
dkyil 'khor sa stegs la ba yi lci bas rkyang nul byas la :
me tog mdzes pa tshom bu ru bkod pa'i dbus bum pa mtshan nyid dang ldan pa khrus byas :
gu gul gyis bdug :
bgegs bskrad :
dar dkar gtsang ma'i mgul chings dang :
me tog 'bras bu can gyi shing gi kha rgyan dang :
rdo rje gzungs thag bcas legs par bkod nas :
chu gtsang la bum rdzas nyer lnga'am :
sman sna btab pas bkang la khri'u'i khar bsham :
mtha' skor du sman sna mchod yon gyis bskor la :
bdag gis khrus byed :
gos gsar pa gyon :
dkar gsum bza' ba dang bcas nas stan bde ba la 'khod :
dkar phyogs la gtor ma bsngo :
bgegs la lan chags gzhal :
tshad med bzhi sngon du 'gro bas thog mar byed pa ni :
ma nam mkha' dang mnyam pa'i sems can thams cad kyi don du bdag gis nad 'joms lha'i go 'phang thob par bya :
de'i ched du sems can thams cad kyi nad dang gnod pa thams cad zhi bar gyur cig :
de'i phyir du bdag nyid spyi gtsug tu :
bla ma kun bzang rdo rje sems dpa' che :
dga' rab 'jam dpal shrI siM ha dang :
o rgyan pad+ma rje 'bangs nyer lnga sogs :
bka' gter brgyud pa'i bla ma thams cad kun :
'ja' 'od thibs se spyi gtsug tho brtsegs su :
khrigs ser bzhugs nas nad gdon kun 'joms pa'i :
'od zer spro bsdus bdag gzhan byin brlabs bsam :
rtsa brgyud bla ma yi dam lha yi tshogs :
mkha' 'gro chos skyong ma lus spyan 'dren gshegs :
spyi gtsug pad zla'i gdan du bzhugs nas kyang :
phyi nang gsang ba de bzhin nyid kyis mchod :
sdig bshags 'gro ba'i don du chos 'khor bskor :
phyag 'tshal mngon par dad gus dga' bas bstod :
rtsa brgyud bla ma bdag dang gnyis med gyur :
bdag gzhan phyi nang mi dmigs stong pa'i ngang :

b+h+rU~M las bum pa gzhal yas khang pa'i dbus :
pad+ma zla ba rgyas pa'i gdan steng du :
rang gi rnam par shes pa'i ngo bo 'di :
yi ge paM ljang 'od zer shar ba las :
ri khrod lo ma gyon ma mkha' 'gro ma :
sku mdog dkar ljang zhal gsum phyag drug pa :
g.yas zhal dkar la g.yon dmar dbus ljang zhal :
cung zad khro zhing bzhad pa'i zhal zhi khro :
spyan dgu dbu skra dmar ser gyen du brdzes :
phyag drug g.yas gsum rdo rje dgra satwa mda':
g.yon gsum sdigs mdzub zhags pa shing gi gzhu :
dpag bsam shing lo rab mdzes ras dkar gyi :
na bza' dang ni rin chen sku stod gsol :
stag lpags rin chen cod pan sham thabs gsol :
phyag zhabs rin chen shing gi 'bras bu yi :
phreng bas brgyan cing gsus pa 'phyang ba'i tshul :
zhabs bzhi bsgrad pas nyon mongs bdud bzhi gnon :
bskal pa'i me 'bar klong du gsal bar bskyed :
ye shes spyan drangs dam tshig gnyis med bstim :
de yi thugs kar sa bon paM ljang mthar :
sngags kyi phreng ba g.yas su 'khor bar bsam :
oM pi shA tsi par+Na sha wa rI:
sarba u pa pra sha ma Ni swA hA:
bdag mdun tha mi dad pa yi :
thugs ka'i 'od zer gzungs thag dang :
'od zer spro bsdu phyogs bcur bya :
sman dang 'khor 'das bcud kun sdud :
thun mthar mchod bstod 'di bzhin bya :
hrI:
bcom ldan 'das ma lo ma can :
nad sel sman gyi lha tshogs bcas :
rang bzhin gnas nas spyan 'dren pas :
thugs rjes dgongs nas gshegs su gsol :
bcom ldan gnas 'dir byon pa legs :
bdag cag bsod nams skal bar ldan :
bdag gi mchod yon bzhes slad du :
'di nyid du ni bzhugs su gsol :
ji ltar bltams pa tsam gyis ni :
sogs bya /
de bzhin bdag gis sku khrus gsol :
oM na maHsarba ta thA ga ta a b+hi She ka ta sa ma ya shrI ye hU~M:
rgyas par 'dod na sku gsung thugs la yang bya :
bcom ldan 'das ma 'khor bcas la :
gtsang zhing gtsang ma sbyar ba'i chu :
dri mchog bzang por sbyar pa yi :
mchod yon zhabs bsil 'di 'bul lo :
oM sarba pU tsa AHhU~M:
hrI:
bcom ldan 'das ma 'khor bcas la :
pad+ma ut+pal dri bzang 'od mdangs bcas :
tsan+dan a ka ru dang si la dang :
'bru mar rtsi bcud gsal ba'i A lo ke :
ga pur bsil ngad dri bzang chu gtsang dang :
ro ldan lha mi'i bcud mchog zhal zas bshos :
pi wang sgra snyan rol mo sna tshogs kyis :
nam mkha' gang bar yid kyis sprul nas 'bul :
thugs rjes 'gro ba'i don du bzhes su gsol :
puSh+pe 
d+hU pe 
A lo ke 
g+han+d+he 
nai bid+yA 
shab+da sarba pU tsa AHhU~M:
de nas bstod pa ni :
hrI:
chos nyid dbyings las rang byung sku :
dpal ldan ri khrod lo ma can :
zhal gsum phyag drug 'gying bag ldan :
shing lo stag ras na bza' gsol :
bdud bzhi brdzis shing khro tshul ston :
rin chen rgyan ldan phyag mtshan tshogs :
nyon mongs nad rnams 'joms mdzad pa'i :
zhi 'dzum lha mo khyod la bstod :
ces pas mchod bstod gsol 'debs bya :
sngags kyang brgya rtsa brgyad bzlas pas :
bum pa'i lha tshogs bdud rtsi yi :
sman gyi ngo bor zhu bar bsam :
bdag gzhan spyi bor bum pa bzhag :
dbang bskur gsol btab bdag gi lus :
lo ma gyon ma'i rnam par gsal :
hrI:
bkra shis rin chen bum pa ste :
nyon mongs nad 'joms bdud rtsi sman :
khyod la dbang bskur khrus gsol bas :
nyon mongs nad las grol bar shog :
oM AHhU~M par+Na sha wa rI a mr-ita a b+hi Shiny+tsa hU~M:
hrI:
nad 'joms ye shes bdud rtsi sman mchog 'dis :
sdug bsngal ma rig nad rnams sel ba ste :
khyod la sbyin cing bza' btung khrus gsol nas :
sman gyi nus pas nad las grol bar shog :
oM AHhU~M par+Na sha wa rI a mr-ita a b+hi Shiny+tsa A:
gnyis med ye shes gcig tu bsre la :
hU~M:
rten 'brel thugs rje'i nus mthu ldan pa yi :
dpal ldan sha ba rI pa ye shes can :
khyod kyi snying la gnyis su med bzhugs te :
thugs rje'i nus pas nyon mongs nad rnams 'joms :
skye dgu khyod ni mi shigs rdo rjer shog :
oM AHhU~M par+Na sha wa rI A yu She a b+hi Shiny+tsa AHhU~M:
zhes rjes su bsngo ba smon lam btab :
rdzogs rim dmigs med stong gsal bsgom :
sgyu ma lta bu'i rnal 'byor pas :
khyi phag lta bu'i spyod pa bya :
'di la brtson pa'i rnal 'byor gang :
nad kyi steng du thogs pa med :
phar 'joms nus pas pha lam 'dra :
shin tu zab bo sa ma ya :[ \u0f80]atsha :
zhes o rgyan gu rus gsungs pa'i man ngag zab khyad yin :[ \u0f80]atsha :
stag sham nus ldan rdo rje'i gter ma zhi ba'i cha lag go
/sarba mang+ga laM///
/
