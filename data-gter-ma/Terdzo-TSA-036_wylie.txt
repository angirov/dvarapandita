@#//
'jam dpal gshin rje'i thugs tig las gtor zlog gi las rim ye shes 'bar ba'i mtshon cha zhes bya ba bzhugs so //
na mo gu ru be ya mA ri /
dus kyi 'jigs bcom dus dgra'i dbang //
dus mtha'i me lce'i stobs de la //
btud nas bdud 'joms 'bar ba'i mtshon //
zlog pa'i 'khrul 'khor 'di ltar bskor //
rang gzhan gyi 'gal rkyen bar chad zlog pa la ches zab cing bya sla ba'i gshin rje'i gtor zlog brtsam pa la gsum /
sbyor ba yo byad bsham tshul /
dngos gzhi cho ga'i rim pa /
rjes 'phang ba'i las rim mo //
dang po ni /
mar ngo dang dgu gsum sogs drag po'i las la shis pa'i nyin /
gong du phrin las dang 'brel ba'i gtor mchod dang skong gtor spyi mthun bsham /
mdun phyogs su e mthing nag bris pa'i khar brub khung du dgra bgegs ling+ga spyi ltar bris pa'am /
tsha ba gsum bsres pa'i zan la bcos pa bcug
/de steng lcags snod du 'bru nag gi phye ma khrag chang gis sbrus pa las gtor ma gnam lcags thog mdel gyi dbyibs can 'grub na srin zhal phyung pa la mtheb skyus bskor zhing drag rgyan rngam brjid dang ldan pa /
dar nag gi 'phur lding dang mtshe yungs rtsang thur nang khrol sogs kyis brgyan pa bzhag pa'i mdun du drag mchod bsham /
nye logs lcog stegs su phur pa /
sgrol gri
/thun rdzas /
bya 'ug gi sgro
/gu gul sogs 'du bya'o //
gnyis pa dngos gzhi la rnal 'byor sgrub pa dang las kyi sbyor ba gnyis las /
dang po ni /
phrin las kyi gzhung bsrang ste bdag bskyed bzlas pa dang bcas pa bya /
gnyis pa las sbyor la srung zlog gnyis las /
dang po ni /
pu ri dkar po'i klong sgrom du :
rang nyid phyag rgya zil gnon gsal //
ye shes sems dpa'i thugs srog tu //
bsrung bya dwangs ma'i thig ler tshud //
mtha' skor sngags phreng spro bsdu yis //
'khor 'das brtan g.yo'i byin nus bsdus //
phyi rol phyag mtshan 'khor lo drug
/me phung 'bar bas bar med gtams //
mi phyed rdo rje'i rang bzhin gyur :
snying po'i mthar /
badzra kA wA tsi dz+nyA na tsakra rak+Sha rak+Sha b+h+rU~M:
zhes btags pa ci nus bzla /
gnyis pa zlog pa ni /
mchod pa byin brlab nas brtsam /
phrin las bskyar te mdun bskyed zlog dkyil la dmigs nas sgrub mchod bstod pa'i bar du btang /
spro bsdu spyi mthun byas la drag po'i bzlas pa dang /
'og nas 'byung ba'i thun sngags cung zad bzlas pas thun rdzas la ngar gdags /
phrin las kyi rgyab dpung 'chol ba'i ched du bka' gter srung ma spyi dang bye brag la gtor ma 'bul zhing /
tshogs byin rlabs nas bar pa bshags pa'i bar du btang /
dngos gzhi'i thog mar gdab pa'i las sbyor la thugs dam bskul ba ni /
rol chen rkang gling bshugs glu g.yab dar bcas /
hU~M:
'og min chos kyi dbyings kyi pho brang dang :
'jig rten 'jig rten 'das pa'i dur khrod nas :
dkon mchog rtsa ba gsum dang chos skyong tshogs :
khyad par khrag 'thung 'jam dpal gshin rje'i gshed :
sde brgyad dregs pa'i dmag dpung dbyings nas bzhengs :
da dus bskal pa snyigs ma'i yang mtha' 'dir :
bstan pa gnyan la sdang ba'i dgra dar na :
le lo btang snyoms g.yel ba ma mdzad par :
bstan dang bstan 'dzin bdag gi grogs la dgongs :
chos kyi dbyings nas sgyu 'phrul drwa ba'i sprin :
'jam dpal khro bo'i lha tshogs skur ston pa :
rnal 'byor mos pa'i gdung shugs bzod dka' bas :
thugs dam rgyud bskul bcol pa'i phrin las mdzod :
gser skyems /
raM yaM khaM gis bsang sbyang /
stong pa'i ngang las b+h+rU~M las rin po che'i snod du oM AHhU~M las gser skyems kha dog dri ro nus pa phun sum tshogs par gyur /
hU~M:
dkon mchog rin chen gsum dang rtsa ba gsum :
khyad par 'jam dpal zhi khro'i lha tshogs rnams :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
pho rgyud mo rgyud ma ning dregs pa'i sde :
ma mo mkha' 'gro zhing skyong gnas nyul kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
lo zla zhag dus spar sme tshes kyi bdag :
yul lha gzhi bdag mthu rtsal ldan pa kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
de nas dpang gzug pa ni /
hU~M:
dus gsum rgyal ba'i gdung 'tshob bla ma rje :
dngos grub kun 'byung yi dam dkyil 'khor lha :
khyad par 'jam dpal phyag rgya zil gyis gnon :
yab yum bka' 'khor sprul pa yang sprul bcas :
mkha' 'gro dam can lha srin dregs pa'i tshogs :
lo zla zhag dus 'dir gnas bdag po'i tshogs :
mthu chen drag rtsal ldan rnams bdag la dgongs :
ye shes spyan gyis sgrib med da gzigs la :
bdag ni ma nyes ma len dgra bos nyes :
sangs rgyas bstan bshigs skye bo yongs la 'tshe :
dge 'dun sde dkrugs chos mdzad yongs la brnyasaH
bla ma'i sku dang rigs dang rgyud la bsdos :
snga dgra lag brdar phyi dgra yid la sems :
da dgra thad du 'dzug pa'i dgra bo 'dis :
yi dam lha sgom bdag la lha med zer :
lha dang srung ma khyod la mthu med zer :
nag po'i phyogs su gzhol ba'i dgra bo 'di :
da ni mngon spyod tshul gyis sgrol bar mdzod :
ma g.yel ma g.yel ma gshin dregs pa'i tshogs :
thugs dam gnad nas bskul lo sa ma ya :
brub khung bskyed pa ni /
e yaM raM yongs su gyur pa las drag po'i btson khang gting ring ba :
dug lnga'i rang gzugs 'byung ba lnga 'khrug cing phyi nang du gshin rje'i dmag tshogs mtshon cha sna tshogs 'dzin pa rgyob sod kyi sgra sgrog pa 'jigs su rung ba :
de'i nang du dgra bgegs byad ma nyam thag pa'i lus can ngu 'bod lhang lhang pa zhig tu gyur :
bden stobs brjod cing 'gug pa ni /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par du 'jam dpal gshin rje'i gshed po phyag rgya zil gyis gnon pa'i lha tshogs 'khor dang bcas pa'i bka' bden pa dang /
bden pa chen po'i mthu la brten nas /
bstan dang 'gro ba'i spyi dgra /
khyad par du rig pa 'dzin pa bdag cag yon mchod 'khor dang bcas pa rnams la snga dgra lag gis brdar ba /
phyi dgra yid la bsam pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/snying po'i mthar /
dgra bgegs byad ma gr-ih+Na gr-ih+Na :
b+han+d+ha b+han+d+ha :
A kar+ShA ya :
A kar+ShA ya :
nA sha ya :
nA sha ya :
ha ra ha ra :
mo ha ya mo ha ya :
dzaHhU~M baM ho :
zhes btags pa lan gsum gyis bkug
/kha sbyor dbye ba ni /
gu gul bdug
/bya 'ug gi dong ru g.yab la /
hU~M:
kA ka mu kha mthu mo che :
mthing nag chen mo bya rog dbu :
hu lu mu kha mthu mo che :
ser nag chen mo 'ug pa'i dbu :
phra men rnam gnyis dus la bab :
lha dang dgra gnyis so sor phrol :
sngags mthar /
kA ka mu kha hu lu mu kha de wa pra be sha ya phaT:
phur pa thogs la /
hU~M:
bdag nyid 'jam dpal he ru ka :
rtsa phyag nyi zla 'bar ba'i bar :
mthing nag hU~M las skyes pa yi :
ya mAn+ta ka kI la ya :
sku stod khro bo chen po la :
sku smad chu srin phur bu'i dbal :
sku gsung thugs dang ye shes kyi :
'od 'phros rgyal ba'i byin rlabs bsdus :
mthu rtsal stobs ldan bsgril tsam gyis :
dus la bab po sa ma ya :
zhes bsgril zhing tshe khrus kyi dgongs pa dang ldan pas snying dkar nag mtshams su btab /
slar phur rtse las thun rdzas sna tshogs kyi char 'beb par bsam la /
e :
khro rgyal 'dus pa yungs dkar thog :
ma mo khrag gi rba rlabs 'khrugs :
klu bdud dug gi kha chu 'beb :
thibs gnon gdug pa rdo rje'i mtshe :
gza' rgod mig dmar gzer mda' 'phen :
gshin rje srog gcod zangs lcags char :
mtshon cha sna tshogs rdo yi thun :
'beb pa zil gnon sprul pas 'beb :
'ben ni dgra dang bgegs la bcas :
nyams pa'i lus sems rdul du rlog :
ces dang /
rdo rje phur pa kI la ya :
btab pas 'khor 'das mtha' gnyis bsgral :
dgra bgegs steng du phur thun ya :
rtsa sngags kyi mtharaH
e myag ya rngubs mug shag ka dun :
dgra bo'i srog la breng hur thums dza rtsa khrag snying thum ril raM shag rbad :
srog thum ril dza rtsa khrag hur raM:
snying thun rbad srog la mA ra ya b+h+yo :
zhes drag tu brjod la phur bu bsgril zhing thun brdeg
/mthar phur pa 'od du zhu hU~M yig tu gyur pa bdag la thim pas mthu rtsal dang ldan par gyur :
ral gris gtub cing hom gzar gyis bstab la /
e :
'jam dpal khros pa zil gnon mtshon :
shes rab ral gri rnon po yis :
dgra bgegs gzugs brnyan dum bur gtubs :
tshe dang bsod nams rang la 'dus :
rnam shes dmigs med chos dbyings thim :
sha khrag khro bo rngams pa'i tshogs :
dgyes pa chen po'i zhal du bstab :
mngon spyod phrin las mthar phyin mdzod :
e hur thum khaD+ga tIk+Sh+Na hri dir mA ra ya kha kha khA hi khA hi :
'dir tshogs la rol zhing lhag chog kyang bya /
de nas zlog pa'i phrin las bcol ba ni /
ling ro khrag skyems dang sbyar ba 'bul te thod rnga sogs rol mo bcas /
hU~M b+h+yo :
bde gshegs mthu stobs 'dus pa'i dpal :
'khor 'das zil gnon he ru ka :
yab yum sprul pa yang 'khor bcas :
dbyings las ye shes sku ru bzhengs :
dgra bgegs sha khrag gtor ma bzhes :
mngon spyod dmod pa'i dus la bab :
rnal 'byor bdag cag 'khor bcas kyi :
dug gsum rgyu 'bras las byung ba'i :
nad rigs bzhi brgya rtsa bzhi zlog :
ma rig rnam rtog las byung ba'i :
gdon bgegs stong phrag brgyad cu zlog :
kun btags 'khrul pa las byung ba'i :
ltas ngan brgyad cu rtsa gcig zlog :
gzhan dbang 'pho 'gyur las byung ba'i :
dus min 'chi ba bco brgyad zlog :
phyi don bden zhen las byung ba'i :
'byung bzhi phyi yi g.yo 'khrug zlog :
rtsa rlung thig le las byung ba'i :
rnal 'byor nang gi bar chad zlog :
nga bdag 'gong po las byung ba'i :
gzung 'dzin gsang ba'i sun ma zlog :
'dod chags sred zhen las byung ba'i :
snod bcud dbul zhing phongs pa zlog :
zhe sdang gdug sems las byung ba'i :
byad phur rbod gtong mtshon 'khrugs zlog :
gti mug rmongs pa las byung ba'i :
dam sri kla klo'i 'tshe ba zlog :
nga rgyal khengs sems las byung ba'i :
dregs pa sde brgyad cho 'phrul zlog :
phrag dog gdug rtsub las byung ba'i :
'jigs chen brgyad dang bcu drug zlog :
zlog go mi mthun rnam rtog tshogs :
gzhi dbyings ka dag klong du zlog :
bsgyur ro ltas ngan sems byung kun :
gzhi snang lhun grub chen por sgyur :
thams cad 'od gsal gnyug ma'i dbyings :
'khrul pa dag pa'i phrin las mdzod :
sarba sa ma ya b+h+yo b+h+yo zlog zlog :
ces tshar grangs bdun dgu sogs gang 'dod bskyar la /
lha sngags sham du /
sarba sa ma ya sogs sbyar ba dang /
cung zad spro na /
oM ya mAn+ta ka hU~M phaT:
e ka du na zlog :
ma hA du na zlog :
sarba du na zlog :
tsa dur snying la zlog :
rA tsa du na zlog :
nA ga du na zlog :
shig shig dum dum :
tshal pa tshal pa :
e sa b+h+yo zlog dgra bgegs mA ra ya phaT:
ces pa'ang bzlas pa'i mthar /
b+h+yo :
gzhan yang zlog cing bsgyur ba ni :
rnal 'byor bdag cag 'khor bcas la :
gnod cing bar du gcod pa yi :
ltas ngan brgyad cu rtsa bzhi zlog :
ye 'drog sum brgya drug cu\u0f8e
dus min 'chi dang 'jigs brgyad\u0f8e
glo bur bdun brgya nyi shu\u0f8e
bgegs rigs stong phrag brgyad cu\u0f8e
gdon rigs stong phrag bco brgyad\u0f8e
skeg chen sum brgya drug cu\u0f8e
lha chen drag po'i gdug rtsub\u0f8e
lha ma yin gyi rgyu stobs\u0f8e
mgon po'i spar bu bskor ba\u0f8e
gshin rje'i 'khrul 'khor bcas pa\u0f8e
drang srong bram ze'i dmod pa\u0f8e
gza' yi king kang 'phen pa\u0f8e
btsan nad gzer kha gtong ba\u0f8e
sa bdag klu yi mdze nad\u0f8e
ban+d+he'i 'bum bskor byed pa\u0f8e
sngags pa'i sngags zor 'phen pa\u0f8e
bon gyi btso dmar 'phen pa\u0f8e
mu stegs ngan sngags byed pa\u0f8e
byad phur rbod gtong zug pa\u0f8e
mnan gtad bsreg 'phang byas pa\u0f8e
mo rtsis rmi lam mtshan ngan\u0f8e
snga zhags mda' ltar 'phen pa\u0f8e
phyi zhags gru gur 'thul ba\u0f8e
mi mthun gnod pa'i phyogs kun\u0f8e
bzlog go dmar chen gtor mas\u0f8e
bsgyur ro 'jam dpal mthu yis sgyur :
zor ro dgra dang bgegs la zor :
bcom ldan gshin rje gshed po'i tshogs :
dam rdzas mchod pa 'di bzhes la :
byad dang rbod gtong bsgyur ba dang :
bcol pa'i phrin las grub par mdzod :
oM ya mAn+ta ka nr-i tri dgra bgegs a mu ka mA ra ya rbad zlog :
trig nan gzir nan rbud thums zlog :
myogs rngubs mA ra ya du na zlog :
gnod byed rU pa tsit+ta ha na da ha pa tsa tshin+d+ha hU~M phaT:
mA ra ya rbad zlog :
ces zlog pa'i phrin las bskul /
sdigs mdzub kyi rtse nas 'khor lo spros pas pha rol po'i byad stems bzlog par bsam /
oM hU~M trig khrom b+h+yo :
ma ni mA ra Ni b+h+yo :
mA ra du na b+h+yo :
rak+mo rak+sha na b+h+yo :
ting yag rak+sha b+h+yo :
dgra bgegs byad ma lha srung dang bcas pa mA ra ya ya ma rA dza ki la ya b+h+yo :
zhes bdun nam nyer gcig bzlas la bden stobs dang thal rdeb thun gtor 'bul ba sogs spyi ltar bya /
zhag grangs byed na srung ma'i gtor 'bul sogs phrin las rjes kyi rim pa rnams bya'o //
gsum pa rjes kyi rim pa ni /
gtor ma 'phen pa'i skabs su babs pa na gong gi sngags zlog yan tshar ba'i rjes mdun bskyed la mchod bstod dang yig brgya bzlas la bzod gsol bya /
slob dpon drag po'i chas su zhugs la /
hU~M phaT dzaH
mdun bskyed ye shes kyi 'khor lo nam mkha'i dbyings su bzhugs /
dam tshig pa bdag la thim /
slar yang gtor chen zor rdzas dang bcas pa skad cig gis 'jam dpal gshin rje'i gshed dregs pa lha srin sde brgyad kyi dmag tshogs khro gtum 'jigs pa'i gzugs can srid gsum gang ba /
nad mtshon dug gi char 'beb pas dgra bo sgrol ba'i las la rngams par gyur /
ces dmigs la rtsa sngags la thun sngags btags pa cung zad bzla /
dmar gtor sha khrag dang bcas pa la dgra bgegs 'gugs bstim bya /
rtsa sngags gsham du gtor sngags btags pa lan gsum gyis 'bul /
thugs dam bskul ba ni /
hU~M:
chos kyi dbyings nas drag po'i skur :
gdug pa 'dul phyir khros pa'i lha :
bcom ldan 'jam dpal gshin rje'i gshed :
mi mngon dbyings nas thugs dam bskul :
zhi rgyas dbang dang drag po yi :
las rnams 'grub par mdzad du gsol :
zor lam bsal zhing sgo dbye ba ni /
hU~M:
phyogs bzhi mtshams brgyad steng 'og na :
gnas pa'i snang srid lha 'dre'i tshogs :
gser skyems mchod pa 'di bzhes la :
rig 'dzin bdag gi bka' la nyon :
dmar chen drag po'i gtor zor 'di :
lha srin tshogs la 'phen snyam ste :
dkar po'i phyogs la mi 'phen no :
khyed rnams rang rang gnas la gshegs :
hU~M:
rnal 'byor zor 'phen gang du 'phen :
sdang dgra gnod bgegs phyogs su 'phen :
phyogs der gnas pa'i gzhi bdag rnams :
sku zur dbu smod zhabs sdus la :
do nub zor gyi zor lam phyes :
'khor bcas drag po'i dmag sna drongs :
sdang dgra gnod bgegs phyogs su khyer :
dpa' ba'i 'khrul 'khor der shoms shig :
ces bskul zhing gser skyems 'phen phyogs su mchod /
chad mdo bsgrag pa ni /
hU~M:
sngon tshe dpal chen spyan snga ru :
rjes 'jug rnal 'byor skyong ba dang :
bstan pa bsrung bar dam bcas pa'i :
bka' yi srung ma 'khor dang bcas :
'dir byon dam rdzas gtor ma longs :
khas blangs ma g.yel phrin las mdzod :
ces gtor ma phul la zlog gtor gza' rgod rgyu phyogs dang bstun la khyer te 'phang ba'i sar sleb pa dang /
gser skyems sngon du 'gro bas /
hU~M:
'jam dpal gshin rje'i bka' nyan pa :
dregs pa sde bzhi 'khor dang bcas :
de ring rnal 'byor las brtsam na :
sgo rnams phyes la 'phrang sol cig :
phyogs skyong bcu dang rgyal chen bzhi :
gtsang ris dpal mgon bdun cu rnams :
bka' dang dam las ma 'da' bar :
ru nga phrag dog ma mdzad cig :
zhabs skum sku zur dbu khug la :
bdag gis dmar chen gtor zor 'phen :
gdong du su yang ma 'dug cig :
ces brjod /
dmigs bya 'ben du bzung la 'gugs gzhug bya /
dpang gzug pa ni /
e ya :
ma yo ma bcos gzu dang dpang :
dus gsum bde gshegs rgyal ba rnams :
bdag gi gzu dang dpang po mdzod :
'jam dpal gshin rje'i lha tshogs rnams :
bdag gi mgon dang rgyab rten mdzod :
de ring drag po'i gtor zor 'phen :
thun zor yungs dkar rbab tu bsgril :
lha srin rnams la zor mi 'phen :
lha srin rnams kyang sku zur cig :
zor 'phen sdang ba'i dgra la 'phen :
dgra bgegs thal ba rdul du rlogs :
ces bskul /
gtor chen lag tu thogs la /
hU~M:
drag po zor gyi dpung tshogs rnams :
sdang dgra thal bar brlag par mdzod :
lcags sam drag po'i snod nang du :
'bru nag lnga la ngar phye byas :
drag po'i bshos bu zur gsum bshams :
dbus su tshe bdag zhal bkod de :
mar me yungs dkar rtsang gis brgyan :
dug dang nad dang khrag gis bran :
gnam lcags thog tu byin gyis brlabs :
ri rab tsam gyi dpal gyi zor :
stong gsum gang ba'i dmag gi tshogs :
'phang ba gshin rje nyid kyis 'phang :
bsdig pa dam nyams dgra la sdigs :
dgra dpung thal ba'i rdul du rlogs :
bdud kyi ru dar da snyol la :
bstan pa'i rgyal mtshan bsgreng bar mdzod :
ces dang zlog sngags dmod tshig bcas brjod la dgra phyogs su 'phangs pas /
sprul pa'i dmag dpung nam mkha' gang ba dpa' ba'i ngar sgra dang bcas dgra bgegs kyi steng du chas nas de dag rjes shul lhag med du brlag par bsam la /
spro na gong gsal /
b+h+yo :
gzhan yang zlog cing bsgyur ba sogs kyang brjod /
yang zlog dmod pa thal rdeb bcas bya /
sdigs mdzub kyi rtse las 'khor lo dgu rim 'phros pas rjes bcad par bsam la drag sngags brjod /
rdo rje'i gur du bdag gzhan bsrung bya thams cad tshud par bsam la las byang bzhin srung 'khor gsal btab /
gtor gzhong bshal ba'i phud kyis brtan ma'i gtor ma bran la byin gyis brlabs te /
b+h+yo :
slob dpon pad+ma thod phreng gi :
bka' nyan ma mo brtan ma'i tshogs :
dam rdzas dpal gyi gtor ma longs :
bcol pa'i phrin las 'grub par mdzod :
ces brtan ma bskyangs la /
gtor mnan ni /
sgrub khang sgo drung du sa la chos 'byung gi dbus su nr-i tri bris par dmigs bya 'gugs gzhug byas la gshin rje'i btson khang du gtad pa'i steng gtor snod ri rab tu gyur pas mnan par bsam la rdo rje'i rgyas gdab dang bcas pas /
hU~M:
nga ni 'jigs byed chen po ste :
khams gsum thams cad spyi nas gnon :
dgra bgegs sdig can 'byung po rnams :
dug gsum las kyi khung bur mnan :
mnan no bcings so satwam+b+ha ya :
rdo rje'i bro yi rgyas btab pas :
sus kyang 'jig par nus ma yin :
oM laM:
AHlaM:
hU~M laM:
satwam+b+ha ya nan :
zhes khro bo'i stangs stabs kyis bro brdung /
shis brjod sho lo ka gcig tsam bya'o //
de nas nang du log la tshe 'gugs ji ltar rigs pa'am /
rtsa ba'i gzhung las 'byung ba ltar bya /
chos srung gtor 'bul sogs gtor bsngo'i rjes chog mthar dbyung /
sngar btegs pa'i nam mkhar bzhugs pa'i lha rnams la mchod cing bstod de dngos grub blangs nas rang la bstim /
chad lhag kha bskang /
dkyil 'khor bsdu zhing bkra shis smon lam gyis mtha' brgyan par bya'o //
'jam dpal khros pa'i mthu stobs kyis //
dus kyi 'jigs pa'ang 'joms gyur na //
gegs byed gzhan pa lta ci smos //
de phyir bar chad kun sel ba'i //
las kyi sbyor ba stobs ldan 'dis //
bdud sde'i dpung tshogs phyir bsnyil zhing //
bstan pa'i rgyal mtshan nub med bsgreng //
der 'dzin sku tshe rab brtan shog
/ces pa 'di'ang sprul pa'i gter chen mchog gyur gling pa'i zhal snga nas rjes su bskul zhing /
'og min o rgyan smin grol gling nas khri chen rdo rje 'chang 'gyur med yid bzhin dbang gi rgyal pos thugs dam nyams bzhes su rje bla mar bka' bstsal pa dang /
gter sras rig 'dzin tshe dbang grags pas bka' nan yang yang pheb par brten /
'khor lo'i mgon po gter chen bla ma nyid las bka'i gnang ba zhus te sngags rig 'dzin pa pad+ma gar dbang blo gros mtha' yas kyis dpal spungs yang khrod de bi ko TI'i sgrub gnas su bgyis pa dge legs 'phel ///
/
