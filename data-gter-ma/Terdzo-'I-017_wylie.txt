[<!TCC Tibetan character 3,182 undefined in unicode!>]:
dbang chen gsang ba 'dus pa las :
gshin rje tshe bdag nag po'i las mtha' srung zlog gsad gsum gyi man ngag shin tu zab bo :
rat+na'i zab gter gyi u pa d+he sha'o //
\u0f88\u0f88\u0f88\u0f88\u0f88\u0f88\u0f88\u0f88
dpal tshe bdag nag po gshin rje gshed la phyag 'tshal lo :
dpal tshe bdag nag po'i yang zhun gu ru 'jam dpal bshes gnyen gyi thugs bcud :
rgyal bu sprin gyi shugs can gyi brnag pa :
bal po b+ha su d+hA ra'i mtshon cha :
bdag 'dra pad+ma 'byung gnas kyi man ngag :
dregs pa can cham la 'beb pa'i phung las :
las kyi brnag pa 'di kho na'o :
yang zlog nag po me'i spu gri la bzhi ste :
srung ba dang :
zlog pa dang :
gsad pa dang :
gnan pa dang bzhi 'o :
dang po sAts+tsha dkar po la brten nas srung ba bya ba ni :
don dang ldan pa'i rnal 'byor pas :
spyir bstan pa'i spyi dgra :
sgos bla ma'i sku dgra :
rnal 'byor pa rang la bsdo ba rnams la bya'o :
de ma yin pa bsnyad chung sgos dgra'i sngags zlog nor dang tshe 'di yi phyir byas na rang la bzlog go :
thog mar rnal 'byor pas skyabs 'gro sems bskyed :
lta ba'i gdeng dang ldan zhing dam tshig dang ldan pas :
bskyed rim la drod thob cing :
rab tshe bdag :
yang na yi dam zhi khro'i bsnyen sgrub tshad du thems pas :
lha sa bsam yas khra 'brug la sogs pa bkra shis pa'i sa dang sbyar la :
sAts+tsha dkar po nang can byas la dar dkar ram :
ras dkar :
shog bu la :
ga pur :
tsan+dan :
bzang drug la sogs dri bzang sbyar ba'i snag tshas gza' skar dar zhing dus tshes bzang po la tsakra rtsibs bzhi mu khyud dang bcas pa'i lte ba la bdag ming rus che ge mo 'khor dang bcas pa la gzhan gyi byad kha :
rbod gtong :
rbad 'dre :
gnan gtad :
phur kha :
zor kha :
ngan byed thams cad srungs shig :
ces sogs bri 'o :
lte ba'i mu khyud la :
oM A kro te ka ya mAn+ta ka hU~M:
zhes bri :
rtsibs bzhi'i steng ma la :
e ka ya ma du ru tsakras srungs :
rtsibs g.yas la :
he ka ya ma du ru tsakras srungs :
rtsibs g.yon la :
g+h+ri ma ya ma du ru tsakras srungs :
rtsibs 'og ma la :
sarba tsit+ta gzir thums :
b+hig nan :
trig nan :
rbad ya :
zlog ya :
saM g+h+ri wA ri :
bdag 'khor dang bcas pa la srungs shig rak+Sha rak+Sha :
zhes bri 'o :
de'i phyi rim mu khyud la rten 'brel snying po bri 'o :
de'i phyi rim rdo rje'i ra ba :
de'i phyi la me ris bskor :
de ltar sAts+tsha dang 'khor lo tshar nas :
gzhi ma dkar po'i steng du nas dkar mo'i tshom bu dgu'am lnga bkod :
dbus su 'khor lo'i steng du sAts+tsha bzhag :
phyogs mtshams kyi tshom bu brgyad dam bzhi la :
bla ma yi dam mkha' 'gro chos skyong :
sde brgyad gzhi bdag dang bcas pa'i mchod gtor cha tshang ba bsham :
sngags nag kho yi srung ma la yang gtor ma byas te kho'i rang gshed du bsko'o :   zur du bshams /
gser skyems rgyas par bshams la :
bla ma yi dam mkha' 'gro chos skyong srung ma :
gzhi bdag :
sde brgyad dang bcas pa la rang gi ma nyes pa'i dpang gzug :
bden pa bdar :
shags gdab :
phrin las bcol lo :
de nas sAts+tsha dkar po de nyid e las lcags kyi gur khang :
laM las rdo rje'i gur khang :
raM las me'i gur khang du gyur te :
bdag dang bsrung bya thams cad de'i nang du tshud par sgom :
dmigs pa gsal zhing rgya che ba nan du sgom pa dang :
rjes kyang gsal 'debs pa ni gnad kyi gdams pa'o zhes pad+ma thod phreng gi zhal gdams so :
dkon mchog la gsol ba gdab :
bshags skong skong gso la sogs byas la :
'khor lo'i sngags rnams brgya rtsa brgyad dang :
rten 'brel snying po brgya rtsa brgyad kyis rab gnas byas la :
bskor ba chos 'khor du lan bdun du byas la :
tsakra dril te mgo zhabs ma log par sAts+tsha'i nang du gzhug :
rab gnas tshar nas sgrub khang sgo'i ya them steng du bzhugs su gsol lo :
rang re rnams la'ang re re gdags so :
de ni srung ba me'i spu gri 'o :
sa ma ya :
rgya rgya rgya :
kha thaM:
gu h+ya :
rgya rgya rgya :
gnyis pa zlog pa'i 'khor lo bya ba ni :
dur khrod kyi sa nag la dug khrag gis sbrus la :
dam log gam mi thang po gcig gis sAts+tsha byas te nang can du bya 'o :
tsakra bri ba ni :
lar ni gong gi lta bu la bsgyur ba yin te :
byad ma'i lus la tsakras bskor te :
lte bar rdo rje rgya gram bri :
rdo rje dang kha T+wAM dpung mgo gnyis la gzer :
gsum pa gsad pa'i tsakra yang gong gi lta bu la :
tsakra byad ma'i snying khar bskor te bri gzhi rab tu dur khrod kyi ro ras :
yang na dug shog la bri'o :   dur khrod sa'i chu byugs la /
rang gshed rang la dbab pa'i phyir :
phur pa dang ral gri :
rang mtshon rang la 'debs pa bri 'o :
bzhi pa gnan pa'i tsakra bri ba ni :
de yang gzhung lta bu la :
rtsibs mchan la lha lnga'i dgra bo'i pho lha dgra lha sogs /   ming gi sham bur satwaM b+ha ya nan ces pa bri'o :
de nas zlog pa'i bya thabs ni :
gzhi ma re ba nag po'i steng du :
sran ma :
bra 'o :
nas nag :

nyungs nag gi tshom bu dgu'am lnga bkod pa'i dbus su :
tsakra'i steng du sAts+tsha gzhug :   sAts+tsha'i nang du 'khor lo dbu zhabs bzlogs la brdzang /
dkon mchog gsum :
rtsa ba gsum :
dam can srung ma :
yul lha gzhi bdag :
kho'i srung ma dang bcas pa la gsol ba gdab :
phrin las bcol :
bka' bsgo :
dpang gzug :
shags gdab :
bden pa bdar :
gser skyems btang la :
sAts+tsha de nyid e las lcags kyi khang sgrom me 'bar bar bsam :
nang gi tsakra de nyid byad ma dngos su bskyed la :
kho'i yi dam chos skyong srung ma gang yin 'khor lo la yang yang bkug la bstim :
kho rang gi lha srung gis kho yi gshed du babs nas bsgral bar sgom :
phag brun :
gu gul :
khyi lud :
yugs ma'i zhabs ma'i dud pas bdug la lha dang dbye :
tshon skud kyis bcings la sAts+tsha'i nang du gzhug go :
rang yi dam mam tshe bdag nag por gsal bas :
zlog pa'i sngags mtha' sgyur dang bcas pa brgya rtsa brgyad bzlas la :
bskor ba bon skor gsum byas la re ba nag pos thum la sAts+tshar bcug bskor ba byas te :
sgrub khang them pa'i 'og tu mgo mjug bzlogs la gnan no :
'di ni zlog pa me'i spu gri 'o :
sa ma ya :
rgya rgya rgya :
kha thaM:
rgya rgya rgya :
don gsum pa nyams pa   dgra bo /myur du sgrol bar 'dod na :
dme dang mthus phung pa'i sa :
bkra mi shis pa'i sa la :
dug khrag :
gdong gcig pa :   rabs chad ma /
mdze mo yugs sa gang rigs /   sad khyer gyi chus   chu mig lkugs pa'i /sbrus la sAts+tsha bya'o :
de yang phyi nang gnyis nas gri khrag :
dme khrag :
ro sol gyis dmar nag tu byug tsakra dpe chung ngam gzhung ltar bris pa gzhug :
dgug gzhug lha dbye la sogs gong ltar byas la :
brub khung du gong gi rdzas rnams byugs pa'i nang du :
mgo mjug   sAts+tsha /zlog la gzhug go :
sAts+tsha dkar po gcig la   phu lam thun lam /   bug pa zang mar rtol la :
thun lam gtod la steng nas gnan :
sngags rnams bzlas shing thun gyis brabs pas :
bsad rtags byung na dpang gzug :
shags dang :
dmod mo rnams bya'o :
de nas sbyin sreg byas pa'i thal ba cha gsum du bgos la :
cha gcig sgrub khang them 'og tu gnan :
cha gcig khyab 'jug rgyu dus bstun la dgra phyogs su rlung la bskur :
cha gcig mtsho'am chu mig klu gnas nges par gnan no :
yang na rang gi sgrub khang them 'og tu sAts+tsha dang bcas pa spyi tshugs su gnan no :
sbyor ba 'dis ni rang gshed rang la 'beb par byed do :
gsad pa me'i spu gri'o :
sa ma ya :
rgya rgya rgya :
kha thaM:
rgya rgya rgya :
don bzhi pa gnan pa me'i spu gri ni :
dur khrod kyi sa nag dug gis sbrus la :
'di yang dam log gam mi thang pos sAts+tsha byas la :
sgrub khang dang sAts+tsha'i phyi nang thams cad la ro sol dang dug khrag gis byugs te :
'khor lo dang sAts+tsha gnyis re ba nag po'i steng du :
nas nag :
sran nag :
bra 'o sogs tshom bu dgu'i dbus su sAts+tsha 'khor lo dang bcas pa bzhag :   sngar bzhin /
mtha' skor rnams su gong ltar mchod gtor cha tshang ba bsham :
mchod bstod :
skong bshags :
shags gdab :
dpang gzug :
bka' bsgo :
phrin las rgyas par bcol :
de nas sAts+tsha khaM las lcags kyi khang sgrom sgo med me 'bar bar bsam :
nang gi tsakra byad ma lha srung dang bcas pa dgra bo dngos su bsam la :
yang yang 'khor lo la bstim pa drag tu bya 'o :
de nas rdzas gong gi dud pas lha dbye byas la :
tshon skud kyis bkyig la sAts+tsha'i nang du bcug ste :
rang yi dam du gsal bas gnan pa'i sngags mtha' sgyur byas pa brgya rtsa brgyad bzlas la :
bon skor lan gsum byas la re ba nag pos dril la rang gi sgrub khang them 'og tu spyi tshugs su gnan no :
des ni nyams pa'i   dgra bo'i /lus ngag yid gsum gyi nus pa gtan nas 'jig ste brlag par byed pas :
gnan pa me'i spu gri 'o :
sa ma ya :
rgya rgya rgya :
kha thaM:
rgya rgya rgya :   'di la dpe chung 'khor lo bzhi yod pa las /
zlog pa'i 'khor lo'i yig mgo nang bstan /
rtsibs rtse phyir bstan /
de min 'khor lo gsum gyi rtsibs rtse dang yig mgo phyir bstan pa yin no //
mchan /
man ngag gnad kyi zhal gdams ma bu gud du sbas pa ma bu sbyor rgyu 'di'i gnad yig la :
lus gnan tsakra mgo la bskor :
ngag gnan tsakra lce la bskor :   kha nas bton lus khengs par byas /
yid gnan tsakra snying la bskor :
'di ni man ngag dam pa 'o :
man+t+ra gu h+ya :
gter rgya :
sbas rgya :
gtad rgya'o :[ \u0f88\u0f88\u0f88\u0f88 <!TCC Tibetan character 3,182 undefined in unicode!>]:[ \u0f88\u0f88\u0f88\u0f88\u0f88\u0f88\u0f88\u0f88 ]dpal tshe bdag nag po gshin rje gshed la phyag 'tshal lo :
o rgyan bdag gi brnag pa :
skyin thang las kyi 'khor lo :
'chugs med gnad kyi 'khor lo 'di la bcu ste :
skor gsum :
mtshan bzhi :
gnad gsum mo :
skor gsum la :
srung ba :
zlog pa :
gsad gnan dang gsum mo :
mtshan bzhi la :
lha la mtshan du gsol ba gshin rje tshe bdag :
sngags la mtshan du gsol ba e ka ya ma :
rdzas la mtshan du gsol ba sAts+tsha dkar nag :
dpe las mtshan du gsol ba me'i spu gri'o :
gnad gsum ni :
dang po bca' gzhi rdzas kyi gnad la :
gsag pa rdzas :
btab pa sAts+tsha dkar nag :
bri thabs 'khor lo 'o :
sgom pa lha'i gnad ni :
gshin rje tshe bdag gam 'jigs byed du gsal ba :
bzlas pa sngags kyi gnad ni gang byed kyi sham bu 'dogs pa :
de ltar gnad gsum dang ldan na phur thogs stong gis brubs kyang :
bdag ni gnam lcags kyi mkhar dang 'dra zhing :
byad ma kho rang phung ste tha ma brlag par gdon mi za'o :
de ltar bca' gzhi rdzogs nas :
dang po sgom pa ting nge 'dzin lha'i gnad ni :
dang po chos thams cad stong zhing bdag med par bsgom :
de nas sems can kun la khyab pa'i snying rje tshad med pa bsgom :
de nas rgyu'i ting nge 'dzin rig pa'i ngo bo sems nyid yi ge hU~M mthing nag gcig tu bsam :
hU~M de las e 'phros pa lcags kyi gur khang :
gur gyi tshul du bsgom :
de'i phyir badzra 'phros pas rdo rje'i gur khang :
de'i phyir tsakra :
tig Na :
karma :
kI la ya 'phros pas :
'khor lo :
dbyug tho :
ral gri :
phur bu'i gur du bsgom :
de'i phyir raM 'phros pas me dpung gi gur du gyur :
de dag kyang rgya che ba :
dpangs mtho ba :
cis kyang mi shig par sgom pa nan du bya'o :
de nas hU~M la dmigs te :
ya ma ti ra baM:
zhes brjod pas :
gshin rje pho mo dang :
glang rgod zung bzhi bsnol ba'i gdan bsam :
de'i steng du nyi zla pad+ma sum brtsegs kyi gdan la :
rgyu'i sa bon yi ge hU~M nyid babs nas :
de 'od du zhu ba las rdo rje rtse lnga pa gcig tu gyur :
de yang 'od du zhu ba las :
oM A kro te ka ya mAn+ta ka hU~M phaT:
ces brjod pa las :
bdag nyid dpal gshin rje gshed sku mdog mthing nag zhal gsum phyag drug zhabs bzhi bsgrad pa :
zhal g.yas dkar :
g.yon dmar :
dbus mthing nag :
phyag drug g.yas kyi dang po 'khor lo rtsibs brgyad pa rno ba'i ngar dang ldan pa :
bar pa ral gri :
tha ma na rdo rje'o :
g.yon dang po lcags kyu :
bar pa gtun shing :
tha ma sdigs mdzub mdzad pa'i :
rdo rje'i gshog pa g.yas nas gdengs pa :
rin po che'i gshog pa g.yon nas gdengs pa :
thod pa skam po lngas dbu brgyan pa :
thod pa khrag 'dzag pa lnga bcus se ral kha byas pa :
zhing chen gyi g.yang gzhi :
glang chen gyi ko rlon :
stag lpags kyi sham thabs :
sbrul nag khras sku rags byas pa :
de'i g.yon na yum gtum mo khrag mig ma mthing nag :
phyag g.yas gri gug yab kyi mgul nas 'khyud pa :
g.yon pa thod khrag yab la stob pa :
zhabs brkyang bskum yab la 'khril ba'o :
bdag gi spyi gtsug tu bya khyung nag po :
ba spu'i bu ga thams cad khyung dang rdo rjes gtams pa :
me'i gshog pa rdeb pa :
krang krang :
kring kring :
zhes sgra tang tang sgrog pa'o :
'di ni sgom pa lha'i gnad do :
yang na 'jigs byed me'i spu gri ltar bsgom :
de nas bzlas pa sngags kyi gnad ni :
dang po pha rol gyi byad kha bdag la bsrung ba ni :
oM e ka ya ma du ru tsakras srungs :
he ka ya ma du ru tsakras srungs :
g+h+ri ma ya ma du ru tsakras srungs :
sarba tsit+ta gzir thums b+hig nan :
trig nan rbad ya zlog ya :
saM g+h+ri wA ri :
bdag 'khor dang bcas pa la srungs shig rak+Sha rak+Sha hU~M phaT:
ces bzla'o :
sa ma ya :
zlog pa'i sngags ni :
oM e ka ya ma du ru tsakras zlog :
he ka ya ma du ru tsakras zlog :
g+h+ri ma ya ma du ru tsakras zlog :
sarba tsit+ta gzir thums b+hig nan :
trig nan rbad ya zlog ya :
dgra bgegs kyi   ming rus gzhug kyang rung /sha rgyud snying la mA ra ya :
dbugs rgyud srog la mA ra ya :
khrag rgyud rtsa la mA ra ya hU~M phaT zlog ya :
zhes bzla'o :
gsad pa'i sngags ni :
oM e ka ya ma du ru tsakras sod :
he ka ya ma du ru tsakras sod :
g+h+ri ma ya ma du ru tsakras sod :
sarba tsit+ta gzir thums b+hig nan :
trig nan rbad ya zlog ya :
dgra bgegs che ge mo'i lha srung dang bcas pa'i sha rgyud snying la mA ra ya :
dbugs rgyud srog la mA ra ya :
khrag rgyud rtsa la mA ra ya hU~M phaT zlog ya :
zhes zlog pa'i dus su dmigs pa'i gnad ni :
phyag g.yon dang po'i lcags kyus byad ma'i snying kha nas bzung nas phyag g.yas dang po'i 'khor los gtubs par bsam mo :
dmigs pa gsal bas ngag bcad la :
zhag re la stong tsho re ma chag par bzla bar bya'o :
zhes pa 'di yang gu ru'i zhal gdams so :
de nas gnan pa'i sngags ni :
oM e ka ya ma du ru tsakra che ge mo satwam+b+ha ya nan :
he ka ya ma du ru tsakra che ge mo satwam+b+ha ya nan :
g+h+ri ma ya ma du ru tsakra che ge mo satwam+b+ha ya nan :
sarba tsit+ta che ge mo lha srung dang bcas pa gzir thums b+hig nan :
trig nan rbad ya :
che ge mo lha srung dang bcas pa'i mthu stobs dang :
lus ngag yid gsum satwam+b+ha ya nan :
srog la mA ra ya rbad hU~M phaT:
zlog ya :
zhes bzla'o :
de dag ni bzlas pa sngags kyi gnad de :
dam tshig can gyis bzlas par bya'o :
gnad 'di med na mi rgan gyis dpa' bor khas len pa dang 'dra ste rdugs so :
'chi dus btab pa ni :
de ltar bzlas pas :
ban dgra de nus pa che na khrag gzer nad kyis zhag bdun nas 'chi'o :
nus pa 'bring na zhag bcu bzhi :
nus pa chung na zhag nyer gcig nas 'chi'o :
kho nus pa che ba ltar gyis myur te :
kho rang rang gshed rang la 'beb pa'i phyir ro :
man ngag 'di ni shin tu gsang ste spel du mi rung ngo :
dam med la sbyin na gzhan gyi lag char shor te :
sku dgra'i sngags zlog tu song nas :
dam ldan rang gi gshed du 'gyur bas shin tu gsang ngo :
sa ma ya :
rgya rgya rgya :
kha tham :
rgya rgya rgya :
bdag 'dra sngags 'chang pad+ma yis :
gshin rje'i rgyud lung kun gyi bcud :
yang zab thugs kyi spu gri 'dis :
gang la dmigs pa brlag par byed :
bka' 'das srid pa gsum yang sreg :
dbang ldan dam can ye shes te :
'di 'dra lo ka'i khams na dkon :
ma spel snying khrag bzhin du 'chang :
'di yis bstan pa bsrung bar 'gyur :
man ngag rnyed pas mi chog ste :
yi dam bsnyen pa thems pa dang :
rdzas 'dzom lag len mkhas pa dang :
zhe sdang brtson 'grus ldan par gces :
de ltar gnad dang ldan gyur na :
rang srung byad mkhan phung bar 'gyur :
zhes gsungs pas o rgyan chen po'i bka' la :
bdag 'dra btsun pa rgyal ba mchog dbyangs kyis shog ser la zin bris su bkod nas :
bse sgrom dmar po'i snod du brubs te :
lho brag gnam skas can gyi brag shar ngos rta lpags brgyangs pa 'dra ba la sbas so :
lar gu ru'i gsung la zin bris su :
mon mkhar steng gi pha bong g.yu sgrom gyi shar ngos :
dar dkar gyi gur ka ba bcu drug ma phub ste :
zla ba phyed du dge bsnyen mkha' ris gdan drangs :
mon mo bkra shis khye 'dren la sogs pas yon bdag byas te :
de'i dus su tshe bdag gi yang zhun 'di :
bdag btsun pa mchog dbyangs dang :
gnubs sangs rgyas ye shes gnyis kyis zin bris byas te :
gter snod gnyis su so sor sbas te 'dra min nang nas 'di nyid zab cing gnad che'o :
de'i dus su brag 'di tsho ngan na yang :
klu bdud 'di gter bdag bzang bas gter kha chen po gsum sbas so :
thugs gter chen mo khro chu'i klu bdud lto bar brubs :
gsang gter chen mo bse sgrom dmar por brubs :
sna tshogs las kyi gter chen 'di la bse nag po'i gwa'ur sbas so :
bdag 'dra o rgyan pad+ma'i thugs bcud 'di :
dus kyi snyigs ma lnga bcu kha ral tshe :
'di nas shar phyogs mon bod sa mtshams su :
chos kyi bdag po mthu stobs gdul bya'i bdag :
thugs kyi sras dang gsang gter 'di 'phrad shog :
gter rgya :
sbas rgya :
gsang rgya :
gtad rgya :
man+t+ra gu h+ya brda thim :[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 ]shog ser dkyus mtho gang zheng sor bzhi pa zhig la /
bya lo khyi zla'i tshes bcu gsum la rat+na gling pas bde chen gling gi gtsug lag khang du bshus pa'i bu las bshus /
lo skor gcig tu bka' yang ma grol ba'o //
bkra shis ///
/
