@#//
dam chos rdzogs pa chen po sde gsum las /
gsang skor yi dam bka' brgyad kyi phrin las dang rjes su 'brel ba'i mngon spyod kyi gzer ka bya tshul shin tu bsdus pa bzhugs so //
sde gsum gsang skor man ngag sde /
na mo gu ru shrI he ru kA ya /
dam chos rdzogs pa chen po sde gsum gyi gsang skor yi dam sgrub sde brgyad kyi phrin las dang rjes 'brel gsad zlog gi las shin tu bsdus pa'i tshul gyis bya bar 'dod pas /
sbyor ba zlog dkyil dang gtor zor /
ling+ga dang gdab ka'i chas /
thun gtor sogs mdor bsdus mthong brgyud kyi phyag len ltar 'du bya /
brgyud 'debs dang sngon gtor sogs nas las kyi gzhung bsrang /
las sbyor gyi bzlas pa'i skabs su thun la'ang bsngags /
stong tshigs kyi mchod bstod rjes chos srung spyi bye brag gi gtor bsngo bskang ba sogs gang 'grub dang /
tshogs mchod lhag ma'i bar dkyus ltar sngon du 'gro bas /
zor dkyil bye brag tu gsal gdab pa ni /
hU~M:
mdun dkyil ma traM gnod byed dgra bgegs gzugs :
khams gsum nyon mongs dug lnga'i phung po la :
mtshon cha'i char phab rten gyi khog pa zhig :
dur khrod rol pa'i pho brang chen por gyur :
b+h+rU~M ma traM ru dra maN+Da la phaT:
brjid ldan gtor ma khrag 'thung dpal chen dgu :
rig mdangs 'khor tshogs sprul pa yang sprul bcas :
khyung gi dbu brgyan ye shes me 'od 'khrugs :
bka' sdod pho nya'i dmag tshogs bsam mi khyab :
hU~M sarba he ru kaHmaN+Da la hU~M:
snod kyi 'jig rten dur khrod rol pa'i zhing :
bcud kyi dngos kun dpal chen khrag 'thung lha :
khros 'khrugs rngams brjid 'jigs pa'i skur ston pa :
sgyu 'phrul drwa ba'i bkod pa chen por rdzogs :
hU~M hU~M hU~M:
zhes gsal gdab /
hU~M:
dmigs med mkha' ltar dag cing khyab pa'i sku :
spyan 'dren gshegs su gsol bar mi dmigs kyang :
thugs rje'i ngang nyid chos skur dag pa las :
ye shes sgyu mar rol bzhin gshegs su gsol :
A+o~M shrI he ru kaHmaN+Da la sa pa ri wA ra e h+ye hi :
badzra sa mA dza :
zhes rkang gling dang shugs pa'i sgra drag po dang bcas spyan drangs /
dzaHhU~M baM hoHtiSh+Tha lhan :
zhes bstim zhing bzhugs su gsol /
a ti pU ho :
pra tIts+tsha ho :sa phyag bya /
mchod pa ni /
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
dam tshig bzhin las ci bder bzhes su gsol :
A+o~M shrI he ru kaHmaN+Da la sa pa ri wA ra ma hA sh+ma shA na ar+g+haM sogs /
shab+da pra tIts+tsha swA hA:
A+o~M rU pa shab+da gan+d+he ra sa spar+she d+harma d+hA tu pU dza ho :
ma hA ta na ga Na pU dza ho :
ma hA sarba pany+tsa a mr-ita khA hi :
ma hA rak+ta khA hi :
ma hA ba liM ta kha kha khA hi khA hi :
zhes phyi nang gsang ba rmad byung gis mchod /
bstod pa ni /
hU~M:
bdag med phyogs bral don dam thugs chud cing :
byams dang snying rjes dgra zin mi mnga' yang :
gdug pa 'dul phyir dus las mi 'da' ba'i :
khrag 'thung yongs rdzogs lha la phyag 'tshal bstod :

mdun bskyed kyi thugs kar nyi ma la gnas pa'i hU~M yig gi mthar drag sngags kyi phreng bas bskor ba las 'od zer tsha zhing rtsub pa 'phros /
mngon spyod kyi las rab 'byams thams cad thogs med du sgrub par gyur /
zhes brjod cing bsam /
drag sngags so lnga pa ci rigs bzla zhing /
thun rdzas la'ang bsngags /
de nas gsad las mdor bsdus su sgrub pa'i slad gser skyems dang /
ling+ga /
gdab phur /
thun rdzas sogs 'du byas la /
thog mar thugs dam bskul ba ni /
hU~M:
chos kyi dbyings las rang shar rig pa'i rtsal :
'bar ba ye shes klong dgu'i pho brang che :
shin tu mi bzad rab 'jigs dur khrod nas :
khrag 'thung yongs rdzogs drag po'i las la bzhengs :
sangs rgyas bstan dang rnal 'byor sgrub po la :
gnod cing 'tshe ba'i dgra bgegs 'byung po'i tshogs :
zhi ba'i thabs kyis 'dul du ma 'tshal bas :
mngon spyod dmod pa'i phrin las dus la babs :
srung ba'i gur khang rdo rje'i thog gis shigs :
zlog pa'i nus pa rang gshed rang la gzir :
'gugs 'ching sdom myos phyag rgyas rten la phob :
drag shul chen pos bsgral ba'i phrin las mdzod :
gser skyems /
raM yaM khaM gis bsang sbyang /
stong pa'i ngang las b+h+rU~M las rin po che'i snod du A+o~M AHhU~M las gser skyems kha dog dri ro nus pa phun sum tshogs par gyur /
hU~M:
dkon mchog rin chen gsum dang rtsa ba gsum :
khyad par che mchog khrag 'thung lha tshogs rnams :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
pho rgyud mo rgyud ma ning dregs pa'i sde :
ma mo mkha' 'gro zhing skyong gnas nyul kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
lo zla zhag dus spar sme tshes kyi bdag :
yul lha gzhi bdag mthu rtsal ldan pa kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
dpang gzug ni /
hU~M:
phyogs bcu dus bzhi'i bde gshegs rtsa ba gsum :
che mchog khrag 'thung sgyu 'phrul drwa ba'i lha :
rgyud gsum dregs pa'i dpung dang bcas pa rnams :
ma g.yel ma g.yel gzu dang dpang mdzod cig :
bdag gis byang chub lam la rab zhugs te :
sangs rgyas bstan pa rin chen spel ba dang :
'gro la phan bde bgyid par dam bcas kyang :
dam nyams dgra dang bgegs kyis bar gcod na :
ye shes thugs rje'i spyan gyis mi gzigs sam :
sngon gyi thugs dam chen po rjes dgongs la :
zhing bcu tshang ba'i dgra bgegs brlag pa'i phyir :
mngon spyod drag po'i phrin las dus la babs :
hom dang dmigs bya bskyed pa ni /
rang gi mdun du brub khung bang rim dgu pa /
kha khyer dog cing gting zab pa /
'og gzhi gser gyi sa gzhi la thug pa /
mtshon cha sna tshogs kyi char 'beb pa'i phyi rol du bka' srung dregs pa'i dmag tshogs las la rngams pa /
de'i 'og tu nr-i tri las gnod byed dgra bgegs nag la ham pa /
rkang lag lcags sgrog gis bsdams pa /
bu ga thams cad nas khrag 'dzag pa /
kha ngu ba mig shi mig 'o dod lhang lhang 'bod pa zhig tu gyur /
bden stobs brjod cing bkug pa ni /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par du dpal chen po che mchog sgrub sde dgu'i dkyil 'khor gyi lha tshogs rnams kyi bka' bden pa dang /
sprul pa yang sprul phyag brnyan dang bcas pa'i bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par du rig pa 'dzin pa bdag cag yon mchod 'khor dang bcas pa rnams la snga dgra lag gis bdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad /
srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/drag sngags so lnga'i mthar /
A kar+ShA ya dzaH
dzaHhU~M baM hoH
zhes lan gsum gyis spyir dgug
/bye brag tu phyag rgya bzhi yi pho nya spro ba ni /
hU~M:
chos kyi dbyings las rang byung lha :
bde gshegs zhi khro 'bar ba'i tshogs :
drag po'i phrin las dus la babs :
mngon spyod dmod pa'i las la bzhengs :
'gugs byed chen mo lcags kyu mas :
dgra bgegs rnam shes gzugs la stims :
'ching byed chen mo zhags pa mas :
dgra bgegs rnam shes rten la chings :
sdom byed chen mo lcags sgrog mas :
dgra bgegs lus sems dbyer med sdoms :
myos byed chen mo dril bu mas :
dgra bgegs dbang po myos su chugs :
sarba nr-i tri sha trun big+h+nAn badzra aM ku sha dza :
badzra pA sha hU~M:
badzra s+pho Ta baM:
badzra gaN+De ho :
zhes dgug gzhug bcing myos kyi phyag rgya dang bcas rten dang dbyer med du gyur pa la gdab ka dngos gzhi'i slad du gdab phur thogs la /
gsal ba gsum dang tshe khrus gnas gsum gyi dgongs pa gsal zhing /
hU~M:
bdag nyid dpal chen he ru ka :
phur pa sras mchog kI la ya :
khams gsum sgrol ba'i mthu ldan pa :
dgra bgegs snying gi dkyil du btab :
tshe bsod dwangs bcud rang la thim :
gnas ngan dri ma khrus kyis sbyangs :
rnam shes rgyal ba'i sras su bskyed :
gzugs phung thal ba'i rdul du rlog :
drag sngags mthar /
sarba nr-i tri sha trun big+h+nAM A yur bin+d+hu dzaHb+h+rU~M:
a su nr-i tri pre duHbi shud+d+ha ya hU~M:
a yaM s+pha ra Na phaT:
sarba duSh+TAM b+hin+d+ha b+hin+d+ha ha na ha na da ha da ha pa tsa pa tsa mA ra ya phaTa?:
ces lus kun khyab par gdab /
drag sngags bcas thun gyis brab /
gsad gris gtub cing /
hU~M:
dpal chen khrag 'thung lha tshogs kyis :
rno ngar ye shes ral gri yis :
ma rig sgo nga'i sbubs dral nas :
dgra bgegs gzugs phung dum bur gtub :
drag sngags mthar /
sarba sha trun big+h+nAn ts+tshin+d+ha ts+tshin+d+ha mA ra ya hU~M phaT:
ces brjod cing dum bur gtubs pa sha khrag dang bcas mchog chen gyi hom gzar du bcug cing zhal du bstab pa ni /
hU~M:
dgra bgegs bsgral pa'i sha khrag rus :
dug gsum mchod pa bla na med :
dpal chen 'khor bcas dgyes par bzhes :
mngon spyod phrin las yongs rdzogs mdzod :
sarba sha trun big+h+nAn mAM sa rak+ta kiM ni ri ti pU dza kha kha khA hi khA hi :
zhes zor gtor du bstab bo //
de nas zlog pa'i las rim mdor bsdus la /
thog mar ling ro'i cha shas dang dmar gyi phud chen zor gtor la sbreng zhing /
hU~M:
khrag 'thung drag po'i dkyil 'khor lha :
sha khrag dmar gyi mchod pa bzhes :
za ba'i mche rnon dgra la gtsigs :
rngams pa'i brtul zhugs bgegs la skyed :
rnal 'byor bdag cag sgrub pa po'i :
mi mthun 'gal rkyen bar chad kun :
b+h+yo zlog drag po'i las la bzhengs :
mngon spyod phrin las yongs rdzogs mdzod :
ces bskul ba sngon du 'gro bas /
dpal chen khrag 'thung 'khor bcas rnams :
khros 'khrugs rngams pa'i gzi byin 'bar :
zhal phyir gzigs nas zlog pa'i sngags :
'brug stong ldir ba ltar bsgrags pas :
sku las pho nya 'bar ba'i me :
g.yo byed rlung gi shugs can 'phros :
byang chub sgrub la bar chad kun :
rgya mtsho'i pha mthar zlog cing bskrad :
ming gi lhag ma med par gyur :
ces brjod cing bsam la thal mo brdab /
drag sngags kyi sham du /
badzra karma yak+Sha sarba duSh+TAn a pa kA ra dz+wa la dz+wa la raM raM yaM yaM b+h+yo b+h+yo zlog zlog b+h+yo zlog cig :
ces btags pa ci rigs bzlas la /
de nas zlog pa'i las bcol ba dngos ni /
thun gtor dang ling ro'i cha shas la slar yang dgra bgegs dgug bstim bsgral las bcas mdor bsdus kyis mtshams sbyar nas zor gtor la bstab pa sngon du 'gro bas zlog pa'i phrin las bskul ba ni /
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
dbus kyi dkyil 'khor chen po nas :
bcom ldan che mchog he ru ka :
yum chen gnam zhal dbyings phyug ma :
rigs bzhi khro bcu sgo skyong sogs :
gtso 'khor sprul par bcas pa rnams :
zlog sgyur drag po'i las la bzhengs :
dgra bgegs gdug pa bsgral pa yi :
'dod chags khrag gi rgya mtsho rol :
zhe sdang rus pa'i phung po choms :
gti mug sha yi ri bo bzhes :
'bar zhing 'khrugs pa'i brtul zhugs skyed :
bstan dang 'gro la 'tshe byed cing :
rnal 'byor lam gyi bar chad rkyen :
gnyis snang 'khrul pa las byung ba'i :
'jigs pa brgyad dang bcu drug zlogs :
nad rigs bzhi brgya rtsa bzhi zlogs :
gdon tshogs sum brgya drug cu\u0f8e
bgegs rigs stong phrag brgyad cu\u0f8e
dus min 'chi ba bco brgyad\u0f8e
glo bur bdun brgya nyi shu\u0f8e
ye 'drog sum brgya drug cu\u0f8e
ltas ngan brgyad cu rtsa gcig\u0f8e
phyi nang drang srong dmod tshig\u0f8e
ban bon mu stegs rig sngags\u0f8e
sde brgyad gdug pa'i cho 'phrul\u0f8e
sra ba sa la mnan pa\u0f8e
gsher ba chu la gtad khrom\u0f8e
'bar ba me la bsregs pa\u0f8e
g.yo ba rlung 'khor bskor pa\u0f8e
chag chen nyam nga thams cad\u0f8e
lo zla zhag dus keg sri\u0f8e
mi kha gleng gzhi 'thab rtsod\u0f8e
dngos nyams rmi lam ltas ngan\u0f8e
pha mes dur kha bye ba\u0f8e
lha srung bdud du babs pa\u0f8e
dpral ba'i gshed du 'dzugs pa\u0f8e
ltag pa'i bdud du 'jab pa\u0f8e
gnam gyi 'ju thag chad pa\u0f8e
sa yi rten phur bud pa\u0f8e
snod kyi 'jig rten rgud pa\u0f8e
'byung bzhi g.yo zhing 'khrugs pa\u0f8e
sad ser btsa' than mu ge\u0f8e
dus tshod dman lhag log pa\u0f8e
bcud kyi mi dge'i rnam rtog\u0f8e
mi phyugs nad yams god ka\u0f8e
mtha' dmag kla klo'i rgyu 'grul\u0f8e
bstan sel phung bshig sde 'khrugs\u0f8e
rtsa rlung thig le'i g.yo 'khrugs\u0f8e
gzung 'dzin 'khrul pa'i gnyis snang\u0f8e
dbyings kyi rje mo g.yel ba\u0f8e
'jig rten mkha' 'gro 'khrugs pa\u0f8e
las kyi mkha' 'gro'i bsun ma\u0f8e
'dod chags lha bu'i bdud tshogs\u0f8e
zhe sdang 'chi bdag rngams pa\u0f8e
gti mug nyon mongs mun pa\u0f8e
nga rgyal phung po'i bdud sde\u0f8e
phrag dog byad phur rbod gtong\u0f8e
mdor na 'gal rkyen mi mthun zlogs :
zlog go dmar chen gtor mas zlogs :
sgyur ro dgra bgegs steng du sgyur :
zlog sgyur bcol pa'i phrin las mdzod :
A+o~M badzra kro d+ha ma hA shrI he ru kaHhU~M phaT:
sarba duSh+TAn mA ra ya b+h+yo b+h+yo zlog zlog :
nyung dkar brab cing thal mo brdab :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
shar phyogs dkyil 'khor chen po nas :
bcom ldan yang dag he ru ka :
yum mchog kro ng+hI shwa rI ma :
rigs bzhi'i khrag 'thung yab yum dang :
ke'u seng sgo skyong dbang mo sogs :
gtso 'khor sprul par bcas pa rnams :
zlog sgyur drag po'i las la bzhengs :
sogs zlog byang 'gre'o //
A+o~M ru lu ru lu hU~M b+h+yo hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
lho phyogs dkyil 'khor chen po nas :
bcom ldan 'jam dpal gshin rje'i gshed :
yum chen rdo rje bai tA li :
gshed chen 'chi bdag gdong can ma :
ging bdud rtsis bshan la sogs pa :
gtso 'khor sprul par bcas pa rnams :
zlog sgyur sogs 'gre /
A+o~M a kro te ka ya mAn+ta ka ha na ma tha b+hany+dza hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
nub phyogs dkyil 'khor chen po nas :
bcom ldan pad+ma rta mchog dpal :
yum chen pad+ma gzi ldan ma :
rig bzhi phra men zil gnon brgyad :
sgo skyong khams rgya dmus long sogs :
gtso 'khor sprul par bcas pa rnams :
zlog sgyur sogs /
A+o~M pad+mAn+ta krita badzra kro d+ha ha ya grI wa hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
byang phyogs dkyil 'khor chen po nas :
bcom ldan badzra ku mA ra :
yum chen 'khor lo rgyas 'debs ma :
sras mchog rigs bzhi khro rgyal bcu :
sgo skyong phur bu'i srung ma sogs :
gtso 'khor sprul par bcas pa rnams :
zlog sgyur sogs /
A+o~M badzra kI li kI la ya sarba big+h+nAn baM hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
shar lho'i dkyil 'khor chen po nas :
bcom ldan bla med he ru ka :
yum chen nyid gzhi mu kha le :
rtag rgyal rje mo sman mo dang :
sgo skyong khor yug pho nya sogs :
gtso 'khor sprul par bcas pa rnams :
zlog sgyur sogs /
A+o~M gu h+ya dz+nyA na shrI he ru kaHgu h+ya dz+nyA na kro d+hI shwa rI ma ma yo gi nI ru lu ru lu hU~M b+h+yo hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
lho nub dkyil 'khor chen po nas :
bcom ldan rig 'dzin rdo rje chos :
yum chen rdo rje rnal 'byor ma :
rigs bzhi grub chen sgo skyong dang :
mkha' 'gro ging gi tshogs la sogs :
gtso 'khor sprul par bcas pa rnams :
zlog sgyur sogs /
A+o~M badzra ma hA gu ru sarba sid+d+hi hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
nub byang dkyil 'khor chen po nas :
bcom ldan dregs pa kun 'dul dang :
yum chen srid pa spyi 'dul ma :
dbang phyug che sogs sde dpon dang :
gtum chen dregs byed dmag gi dpung :
gtso 'khor sprul par bcas pa rnams :
zlog sgyur sogs /
A+o~M badzra tsaN+Da sarba duSh+TAn hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
byang shar dkyil 'khor chen po nas :
bcom ldan dpal chen stobs ldan nag :
yum chen 'byung lnga'i bdag mo dang :
sngags bdag dregs pa bco brgyad sogs :
gsod byed sde brgyad gdug pa'i dpung :
gtso 'khor sprul par bcas pa rnams :
zlog sgyur sogs /
A+o~M badzra sarba duSh+TAn hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
dkyil 'khor chen po'i khor yug nas :
dbang phyug mkha' 'gro ging lang ka :
'bar ma sa bdag ma sring tshogs :
phyogs skyong rgyal chen brtan ma sogs :
dpal gyi bka' sdod 'khor bcas rnams :
zlog sgyur sogs /
A+o~M badzra sarba karma yak+Sha sa ma ya hU~M phaT:
sarba duSh+TAn mA ra ya b+h+yo b+h+yo zlog zlog :
hU~M:
khrag 'thung 'dus pa'i pho brang che :
dur khrod rab 'jigs gzhal med khang :
tshom bu dgu ldan dkyil 'khor che'i :
gtso 'khor dpal gyi mkha' dbyings su :
khams gsum kun na rtsal che ba :
sangs rgyas phrin las rdzogs pa'i dpal :
'dab chags rgyal po ga ru Da :
gtso 'khor sprul par bcas pa rnams :
zlog sgyur sogs /
A+o~M badzra ga ru DaHhe haM se tsa le tsa le hU~M phaT:
sarba duSh+TAn mA ra ya b+h+yo b+h+yo zlog zlog :
de ltar so sor bskul zhing bzlog :
slar yang dril te bzlog pa ni :
'gugs bsgral bstab pa byas la /   hU~M:
khrag 'thung 'dus pa'i pho brang che :
dur khrod rab 'jigs gzhal med khang :
tshom bu dgu ldan dkyil 'khor nas :
zhi khro rab 'byams 'bar ba'i sku :
dpal chen che mchog he ru ka :
yang dag khrag 'thung gshin rje gshed :
rta mgrin rgyal po kI la ya :
bla med rig 'dzin rdo rje chos :
dregs pa kun 'dul stobs ldan nag :
gtso 'khor sprul pa yang sprul bcas :
las byed dpal gyi bka' sdod dang :
mthu rtsal rmad byung ga ru Da :
'dus pa chen po'i lha tshogs rnams :
zlog sgyur sogs 'gre'o //
drag sngags mthar /
sarba duSh+TAn ma hA sha rI raM mA ra ya b+h+yo b+h+yo zlog zlog :
ces brjod cing thal mo brdab /
bzlog pa tshar grangs gsog na re re bzhin thun gtor ling ro'i cha shas bcas la dgug gzhug sogs gong ltar byas pas bstabs shing /
hU~M:
khrag 'thung 'dus pa'i sogs zlog byang tshang bar gyer ba'am /
shin tu bsdu na dril te zlog pa'i zlog byang tha ma kho na bskyar zhing grangs gzung /
grangs rdzogs pa na /
slar yang phyi ltar sgo gsum gyi 'gal rkyen zlog pa ni /
hU~M:
dpal chen khrag 'thung 'dus pa'i lha :
gtso 'khor sprul pa yang sprul bcas :
dgra bgegs sha khrag gtor ma bzhes :
zlog sgyur drag po'i las la bzhengs :
sgeg pa'i sku mchog lhun por 'gying :
dpa' brtul gzi brjid nyi ltar 'bar :
'jigs rung srid zhi'i che btsan che'i :
dam tshig chen po'i dus la babs :
rnal 'byor bdag cag 'khor bcas kyi :
lus kyi nad gdon bar chad bgegs :
'jigs dang sdug bsngal thams cad kun :
gnod byed dgra bgegs lus la zlogs :
ha har dgod pas sa gsum g.yo :
brlang por gshe ba'i 'brug stong ldir :
drag shul rdo rje'i sngags kyi sgra'i :
dam tshig chen po'i dus la babs :
rnal 'byor bdag cag 'khor bcas kyi :
ngag gi nad gdon bar chad bgegs :
'jigs dang sdug bsngal thams cad kun :
gnod byed dgra bgegs ngag la zlogs :
dmigs pa med pa'i snying rje las :
rngams pa'i gdangs rtsal nyi ltar shar :
zhi ba'i dbyings las ma g.yos pa'i :
dam tshig chen po'i dus la babs :
rnal 'byor bdag cag 'khor bcas kyi :
yid kyi nad gdon bar chad bgegs :
'jigs dang sdug bsngal thams cad kun :
gnod byed dgra bgegs yid la zlogs :
drag sngags mthar /
kA ya wA ka tsit+ta sa ma ya sarba duSh+TAn mA ra ya b+h+yo b+h+yo zlog zlog :
nang ltar phung po lnga rigs lngar zlog pa ni /
hU~M:
gzugs kyi phung po la brten pa'i :
gnyis snang 'khrul pa'i bag chags kun :
snang stong dbyer med he ru ka :
rdo rje rtag pa'i phyag rgyar zlogs :
tshor ba'i phung po la brten pa'i :
gnyis snang 'khrul pa'i bag chags kun :
tshor stong dbyer med he ru ka :
rin chen nyi ma'i phyag rgyar zlogs :
'du shes phung po la brten pa'i :
gnyis snang 'khrul pa'i bag chags kun :
myong stong dbyer med he ru ka :
pad+ma gar dbang phyag rgyar zlogs :
'du byed phung po la brten pa'i :
gnyis snang 'khrul pa'i bag chags kun :
reg stong dbyer med he ru ka :
rta mchog rol pa'i phyag rgyar zlogs :
rnam shes phung po la brten pa'i :
gnyis snang 'khrul pa'i bag chags kun :
rig stong dbyer med he ru ka :
rdo rje sems dpa'i phyag rgyar zlogs :
pany+tsa ku la sa ma ya b+h+yo b+h+yo zlog zlog :
gsang ba nyon mongs pa lnga ye shes lngar zlog pa ni /
hU~M:
ma rig nyes pa'i rtsa ba ste :
nyon mongs gti mug rnam rtog kun :
chos dbyings ye shes klong du zlogs :
'od gsal chen po'i phyag rgyas thobs :
khengs shing rngams pa'i 'dzin pa can :
nyon mongs nga rgyal rnam rtog kun :
mnyam nyid ye shes klong du zlogs :
sgyu ma lta bu'i phyag rgyas thobs :
yul la sred cing zhen pa yi :
nyon mongs 'dod chags rnam rtog kun :
sor rtogs ye shes klong du zlogs :
bde ba chen po'i phyag rgyas thobs :
mi mthun 'gal ba'i rnam pa can :
nyon mongs phrag dog rnam rtog kun :
bya grub ye shes klong du zlogs :
rang grol chen po'i phyag rgyas thobs :
gdug cing gtum la 'bar ba yi :
nyon mongs zhe sdang rnam rtog kun :
me long ye shes klong du zlogs :
ka dag chen po'i phyag rgyas thobs :
pany+tsa dz+nyA na sa ma ya b+h+yo b+h+yo zlog zlog :
mthar thug rtog tshogs chos skur zlog pa ni /
hU~M:
'khor 'das chos kun gdod ma nas :
stong chen mkha' ltar rnam par dag :
don gyi kun bzang he ru ka'i :
thig le chen por dbyer med kyang :
de nyid ma rig 'khrul pa las :
bdag dang gzhan du rnam par brtags :
nyon mongs bag chags rim gyis 'phel :
'jigs pa'i gdon dang bzhi brgya'i nad :
sdang byed dgra dang gnod byed bgegs :
bar chad rkyen ngan ci yang shar :
'khrul pa rmi lam lta bur snang :
snang dus nyid nas ma grub pas :
sgyu ma'i 'phrul 'khor zhig pa ltar :
rang bzhin 'od gsal byang chub sems :
stong pa nyid kyi ngang du b+h+yo :
mtshan ma med pa'i dbyings su zlog :
smon pa med pa'i mkha' la bstims :
dus gsum 'gyur ba med pa yi :
phyag rgya chen por rgyas thobs shig :
ma hA dz+nyA na sa ma ya b+h+yo b+h+yo zlog zlog :
a a a :
zhes brjod cing blo 'das rnam par mi rtog pa'i ngang du mnyam par bzhag la dgongs pa'i gdeng bskyed do //
de lta bu'i tshul gyis sgrub zhag rdzogs pa 'am /
nyin chog lta bur zlog byang grangs gsag zin pa na 'phang ba'i las sbyor ni /
spro zhing nus na snga dro'i char khang steng nas bsang dang gser skyems brngan sogs rgyas bsdus gang rigs bya /
gang ltar yang zlog byang rjes ma'i mgor shog ling yod na thun gtor sogs dang lhan cig tu /
dgug gzhug bsgral las mdor bsdus byas la mer bsregs pa'i thal ba dang thun gtor sogs zhal du bstabs nas zlog byang gyer /
zor dkyil gyi lha la mchod bstod bzod gsol bya /
drag sngags mthar /
dzaHhU~M baM ho :
zor chen rdzas kyi ye shes pa :
bdag nyid dpal gyi thugs kar thim :
khams gsum che btsan 'gran med pa'i :
byin rlabs gzi brjid 'bar bar gyur :
ces brjod cing bsam /
dam tshig gi zor dkyil gyi sgo dbye ba ni /
dbye ba'i rgya dang bcas /
hU~M:
tshad med bzhi ldan sgo ma bzhis :
zor chen dkyil 'khor sgo bzhi phyes :
khrag 'thung lha tshogs gzi byin skyed :
phyogs bzhi'i dgra bgegs rdul du rlogs :
dzaHhU~M baM hoHpra be sha ya phaT:
ces brjod pas sgo bzhi shag gis dbye /
sgo ma rnams zhal phyir phyogs /
dkyil 'khor pa rnams las la gshegs par ngo mthon gyi tshul du bzhugs par bsam la /
thugs dam bskul ba ni /
dmar gtor la dgra bgegs dgug bstim sha khrag gi gtor mar byin gyis brlabs la /
hU~M:
dpal chen tshom bu dgu yi lha :
chos sku zhi las ma g.yos kyang :
gzugs sku 'jigs pa'i phyag rgyar bzhengs :
dgra bgegs sha khrag gtor ma bzhes :
bdag cag rnal 'byor 'khor bcas kyi :
mi mthun rdo rje'i go chas srungs :
tshe dpal ye shes byin gyis skyed :
'gal rkyen dmod pa'i stobs kyis zlogs :
gdug cing gtum pa dbyings su sgrol :
las kyi 'bras bu mchis par mdzod :
de nas srung ma'i gtor 'bul dkyus ltar bya /
chad tho'i gtor ma la dgra bgegs dgug bstim zas skal du bsngos la /
hU~M:
sngon tshe bde gshegs zhi khro rab 'byams dang :
bar du grub mchog rig 'dzin 'dus pa'i sde :
tha mar rtsa brgyud bla mas bka' bsgos ltar :
pho mo ma ning snang srid dregs pa'i tshogs :
tha tshig rgyud bskul sha khrag gtor ma longs :
sangs rgyas bstan srungs dkon mchog dbu 'phang bstod :
sdang ba'i dgra thul gnod pa'i bgegs dpung choms :
rnal 'byor bcol pa'i phrin las 'grub par mdzod :
zhes phul /
zor chen rdzas bcas phyir dpag la /
zor lam bsal zhing za lam bstan pa ni /
phur bu bsgril la /
hU~M:
nga ni che mchog he ru ka :
dus gsum rgyal ba'i phrin las rdzogs :
dpal chen po dang gnyis su med :
de ring gdug pa'i zor 'phen gyis :
lha gshegs gangs dkar rtse la gshegs :
klu gshegs rgya mtsho'i gting la gshegs :
btsan gshegs brag dmar logs la gshegs :
gdong du su yang ma sdod cig :
de ring thams cad las la chos :
pha rol bdud dang dgra bgegs la :
mngon spyod las kyi g.yul ngo sprod :
bdud kyi ru dar bsnyil bar gyis :
dgra dpung bdun rgyud rtsad nas chod :
bgegs dpung thal ba'i rdul bzhin rlogs :
ces dang /
hU~M b+h+yo :
zor gyi dpung tshogs chas pa ni :
srin po chas pa'i cho 'dra ste :
srin zhal dmar po ya la la :
'brong dar chas pa'i cho 'dra ste :
rtsang rnon ru thur zangs se zang :
bdud rgyal chas pa'i cho 'dra ste :
dar mdung dmar po phya ra ra :
ma mo chas pa'i cho 'dra ste :
dug mtsho mang po nyi li li :
ki bswo cha sgra di ri ri :
spyi chag thams cad gtor mas zlogs :
sgos chag thams cad khyung gis sgyur :
zor gyi dmag dpung mkha' la gshegs :
mi mthun thams cad zlog pa dang :
dgra bgegs sgrol ba'i phrin las mdzod :
ces brjod cing 'phyar dar dang drag rol sogs kyis sna drangs la drag sngags bzla bzhin du 'phang sar khyer la /
gser skyems /
gzu dpang /
zor lam bsal zhing za lam bstan pa rnams sngar ltar la /
dmigs bya 'bem du byas nas dgug gzhug bya /
dpal gyi zor chen dam tshig pa :
rang thim gzi byin nus stobs 'bar :
slar yang khro bo'i dmag tshogs dang :
zor rdzas mtshon gyi rno ngar bcas :
dgra bo'i steng du glog ltar 'khyug :
rjes shul lhag med bcom par gyur :
ces brjod cing bsam nas zor chen bteg la /
hU~M hU~M:
zhi ba chen po'i dbyings las ma g.yos kyang :
bdud 'dul ye shes khrag 'thung rol pa'i lha :
zung 'jug klong dgu'i dkyil 'khor rab 'byams dang :
dpal gyi bka' sdod mthu rtsal ga ru Da :
gtso 'khor sprul pa bran dang pho nya'i tshogs :
de ring drag po zor gyi las la bzhengs :
mi bzad 'bar ba chen po'i gzi byin skyed :
zor rdzas nad mtshon dug gi char chen pos :
rnal 'byor bdag cag 'khor dang bcas pa yi :
byang chub sgrub la bar du gcod pa yi :
nad gdon 'gal rkyen chag che nyam nga kun :
sangs rgyas bstan pa bshig pa'i spyi dgra dang :
rnal 'byor thad du langs pa'i sgos kyi dgra :
gnas skabs mthar thug gnod cing 'tshe ba'i bgegs :
bdud bzhi'i dmag tshogs phyi nang nyer 'tshe'i rkyen :
bdud bzhi dpung dang bcas pa'i steng du zlogs :
sdang byed dgra bo byad ma rtsad nas chod :
gnod byed bgegs dpung thal ba'i rdul du rlogs :
mi ldog ye shes phyag rgya'i gzer chen thobs :
mngon spyod drag po'i phrin las yongs rdzogs mdzod :
drag sngags drag rol dang bcas stangs stabs bsgyur zhing gtor ma dgra phyogs su 'phang /
thal mo dang dul mo brdab /
rngams stabs dang bcas dgra bgegs rdul du brlags par bsam la dgongs pa'i gdeng bskyed /
lta stangs gzir /
zor rjes gcod pa ni /
ye shes kyi bya khyung 'jigs su rung ba gcig gis mtshams bcad par bsam la /
hU~M khroM badzra ga ru DaHb+h+yo zlog :
ces brjod la rdo rje slob dpon gyis rting mnan te tshur log
/rdo rje'i gur du bdag gzhan bsrung bya thams cad tshud par bsam la /
hU~M:
bdag nyid dpal chen he ru ka'i :
nyi zla 'bar ba'i sdang mig gis :
bgegs kyi tshogs rnams bsregs shing sbyangs :
thugs nas khro mtshon me phung 'phros :
mtshon cha'i 'khor lo'i rtsi+ibs steng du :
phyogs skyong gdan la khro tshogs 'bar :
ye shes me phung 'tshubs shing 'khyil :
rdo rje 'khor lo rin po che :
pad+ma ral gri tho ba dang :
phur pa'i mtshon cha sprin ltar gtibs :
lha sngags ye shes rgyas btab pas :
nam yang 'da' ba'i skabs med do :
badzra tsakra rat+na pad+ma khaD+ga tIk+Sh+Na dz+wa la raM hU~M hU~M hU~M phaT:
badzra rak+Sha rak+Sha b+h+rU~M:
zhes srung 'khor gsal gdab /
de nas phyi bsnyegs gcod phyir gdong phyir bstan te /
hU~M hU~M hU~M bdud pra mA ra ya rbad nan :
kha la dza ma li rbad nan :
ra tsa du ling shag rbad nan :
shig shig dum dum rbad nan :
tshal pa tshal pa rbad nan :
khroM khroM b+h+yo rbad nan :
rmugs rmugs rbad nan :
tir tir rbad nan :
tshal du tshal du rbad nan :
zhes ci rigs bzla /
sgo drung du gtor gzhong bshal ba'i sman phud kyis brtan ma'i gtor ma bran la byin gyis brlabs /
hU~M b+h+yo :
khrag 'thung de bzhin nam mkha'i sku'i :
bka' yi tshogs dang dam tshig bdag :
bod skyong brtan ma 'khor bcas rnams :
'dir gshegs dam bskang phrin las mdzod :
gnag cing gdug pa'i bdud mo bzhi :
dmar gsal rjes chags gnod sbyin bzhi :
dkar sham zhi ba'i sman mo bzhi :
skyong ma ya ma'i tshogs bcas rnams :
sngon tshe pad+ma thod phreng dang :
rlangs chen dpal gyi seng ge yis :
a su ra yi brag phug tu :
tshogs kyi gral du bkod pa'i tshe :
tha tshig zhal bzhes rjes dgongs la :
bshal chu'i bdud rtsi dgyes par rol :
bod khams ru bzhi'i so kha srungs :
mtha' dmag gdug can rgyu 'grul chod :
sangs rgyas bstan pa dar ba dang :
gangs can bde ba'i phrin las mdzod :
ma ma d+hA ki nI ba liM ta kha kha khA hi khA hi :
zhes phul /
sgrub khang gi sgo drung du dong brus par sngar gyi ling ro'i cha shas dang ling+ga bsregs pa'i thal ba yod na blugs /
dong kha bcad /
gang ltar yang de'i steng du gtor gzhong kha sbubs /
e gru gsum par dgra bgegs dam sri sgab 'dre'i tshogs bkugs cing bstims nas /
hU~M:
khams gsum e yi brub khung du :
gdug pa'i dgra bgegs bkug cing bstims :
rdo rje lhun po'i phyag rgyas mnan :
ye shes gar gyi rgyas btab pas :
byang chub sgrub la bar gcod kun :
nam yang ldang ba'i skabs med do :
e nr-i tri laM satwaM b+ha ya hU~M hU~M hU~M:
zhes pas las mtha' bro yis bsdu /
nang du logs nas sgrub dkyil la gtang rag gi mchod bstod sngon du 'gro bas tshe 'gugs bskul /
rten gtor sogs sgrub rten lhar gsal ba btegs cing /
A+o~M AHhU~M:
bde gshegs zhi khro rab 'byams thugs rje'i gter :
bsnyen sgrub rdo rje'i dam tshig thems lags na :
sku gsung thugs yon phrin las dkyil 'khor nas :
mchog dang thun mong dngos grub byin dbang stsol :
kA ya wA ka tsit+ta gu Na karma sarba sid+d+hi pha la ho :
zhes brjod cing gtor ma gnas gsum du reg
/tshe ril chang dang dngos grub kyi rdzas yod na rol /
nongs bshags ni /
ho :
rdo rje gsang ba'i dkyil 'khor du :
sgrub rdzas ma tshang ting 'dzin g.yel :
cho ga lhag chad 'gal 'khrul kun :
bzod bzhes tshangs pa'i dngos grub stsol :
yi ge brgya pa brjod /
mdun bskyed rten yod na brtan bzhugs dang med na gshegs gsol skabs sbyar /
bdag bskyed bsdu ba ni /
a :
rig rtsal rol pa'i dkyil 'khor dang :
dag pa'i snod bcud dbyings su thim :
dmigs bsam brjod pa bral ba'i ngang :
mkha' khyab 'od gsal ngang du gzhag :
hU~M hU~M hU~M:
thun mtshams kyi lha skur ldang ba ni /
slar yang chu las rlabs bzhin du :
sgo gsum dpal chen sku gsung thugs :
mi shigs rdo rje'i go dang ldan :
snang srid gzhir bzhengs chen por spyod :
phaT phaT phaT:
bsngo smon ni /
ho :
dge ba 'di dang dge ba gzhan :
ma lus 'gro ba'i don du bsngo :
kun kyang dpal chen he ru ka'i :
thugs kyi thig ler ro gcig shog :
shis brjod ni /
mi gnas ye shes kun bzang he ru ka :
gang 'dul rigs kyi tshom bu'i skur ston pa :
zhi khro rab 'byams bden pa'i byin rlabs kyis :
rtag tu dpal gnas bkra shis bde legs shog :
ces sogs shis pa brjod pa ji ltar rigs pa dang bcas me tog gi char bsnyil zhing rol mo'i sgra snyan par sbyar ro //
ces pa'ang don gnyer can dag la phan pa'i bsam pas gter gzhung dum bu khrigs sdeb kyi tshul du mkhyen brtse'i dbang po pad+ma 'od gsal mdo sngags gling pas bris pa dge legs su gyur cig //
/
