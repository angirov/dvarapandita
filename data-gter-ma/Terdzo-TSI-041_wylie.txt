@#//
gtsug tor gdugs dkar gyi cho ga bzhugs so //
sangs rgyas dang byang chub sems dpa' thams cad la phyag 'tshal lo //
gtsug tor gdugs dkar gyi cho ga byed par 'dod pas /
sbyor ba dang /
dngos gzhi dang /
rjes kyi cho ga'o //
dang po la gnyis /
sa chog dang /
yo byad sta gon no //
dang po ni dgos pa dang mi dgos pa brtags te /
dgos pa'i sa ni snang mi snang la bslang ste /
'byung po'i tshogs la gtor ma byin //
nor 'dzin gnas dang mchod gtor bsham //
bskyed 'gugs mchod bstod gsol ba gdab //
gnang ba byin bsam bdag gir bya //
snying po brjod cing bya bas sbyang //
hU~M brjod rdo rje'i gzhir bya 'o //
sngar byas gnas su ting 'dzin gyi //
raM yaM khaM gi sa bon gyis //
bsreg sbyang gtor zhing byin gyis brlab //
sa yi bya ba mdor bsdus pa'o //
gnyis pa ni yo byad sta gon la sogs pa ste /
de yang /
thig skud tshon dang gtsug tor dang //
phur pa 'khor lo mchod gtor dang //
bsgrub bya'i gzugs dang sbyin sreg thab //
bum pa la sogs thams cad kun //
gzhung las gsungs pa ji bzhin du //
de dag sbyor ba'i cho ga 'o //
dngos gzhi la gnyis las /
dkyil 'khor gyi bya ba dang /
sgrub pa dngos so //
dang po ni /
thig gdab bri zhing phyag 'tshal dgod //
mchod gtor legs bsham sngon 'gro 'o //
sgrub pa dngos la gsum ste /
srung 'khor dang /
rig pa gtad pa dang /
smad las so //
dang po ni /
skad cig gis bdag yi dam gyi lha'am thub pa chen po gang rung gi nga rgyal bskyed la /
nam mkha' dang mnyam pa'i sems can thams cad la byams pa dang /
snying rje byang chub kyi sems dang /
las gang bsgrub pa'i sems bskyed de /
'byung po la gtor ma byin nas srung ba'i sngags brjod de /
mtshams bcad do //
de nas rang gi snying gar yi ge a gnas pa las 'od 'phros sangs rgyas dang byang chub sems dpa' rnams spyan drangs la /
dang po phyag 'tshal ba ni /
sangs rgyas dang byang chub sems dpa' thams cad la phyag 'tshal lo //
chos la phyag 'tshal lo //
dge 'dun la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bye ba phrag bdun nyan thos kyi dge 'dun dang bcas pa rnams la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ut+pa la'i gsung gi tog gi rgyal po la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che tog gi rgyal po la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i me tog kun tu rgyas pa la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bai DUr+Ya 'od kyi rgyal po la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo //
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo //
bcom ldan 'das de bzhin gshegs pa'i gdung la phyag 'tshal lo //
rdo rje'i gdung la phyag 'tshal lo //
nor bu'i gdung la phyag 'tshal lo //
pad+ma'i gdung la phyag 'tshal lo //
glang po'i gdung la phyag 'tshal lo //
gzhon nu'i gdung la phyag 'tshal lo //
klu'i gdung la phyag 'tshal lo //
'jig rten na dgra bcom pa rnams la phyag 'tshal lo //
rgyun du zhugs pa rnams la phyag 'tshal lo //
lan gcig phyir 'ong ba rnams la phyag 'tshal lo //
phyir mi 'ong ba rnams la phyag 'tshal lo //
'jig rten na yang dag par song ba rnams la phyag 'tshal lo //
yang dag par zhugs pa rnams la phyag 'tshal lo //
lha'i drang srong dmod pa 'dor ba dang phan 'dogs nus pa rnams la phyag 'tshal lo //
rig sngags 'dzin grub pa rnams la phyag 'tshal lo //
tshangs pa la phyag 'tshal lo //
dbang po la phyag 'tshal lo //
legs ldan drag po dka' thub zlog pa'i bdag po dang lhan cig pa rnams la phyag 'tshal lo //
legs ldan sred med kyi bu phyag rgya chen po lngas phyag byas pa la phyag 'tshal lo //
legs ldan nag po chen po grong khyer sum brtsegs 'jigs par byed pa dur khrod na gnas par mos pa ma mo'i tshogs kyis phyag byas pa la phyag 'tshal lo //
zhes phyag 'tshal nas yan lag bdun pa bya'o //
de nas bskyed pa'i rim pa la 'jug par bya ste /
phyogs bcu'i bde gshegs thams cad kyi //
byin rlabs bdag la bsdus pa las //
a yi 'phro 'du yi ge hU~M//
yaM raM khaM gi sbyor ba las //
phyi nang snod bcud thams cad kun //
raM gyis bsregs shing yaM gis gtor /
khaM gis bkrus pas dag par bsam //
oM ma hA shUn+ya tA dz+nyA na badzra swa b+hA wa At+ma ko\u0f85 haM/
de yis thams cad stong pa'i ngang //
de nas 'bru lnga'i 'od 'phros te //
yaM las rlung gi dkyil 'khor ni //
sngo nag ba dan gyis mtshan pa'o //
raM las me yi dkyil 'khor 'bar /
khaM las bdud rtsi'i rgya mtsho dkar //
maM las gser gyi sa gzhi'i dbus /
'byung ba lnga yi 'phro 'du las //
suM las rin chen ri rab gyur //
de steng paM las pad+ma ste //
hU~M las sna tshogs rdo rje'i gur //
b+h+rU~M las gyur pa'i gzhal yas khang //
gru bzhi sgo bzhi sgo khyud ldan //
rta babs bzhis brgyan snam bu dang //
rtsig pa lnga ldan pha gus mdzes //
drwa ba drwa ba phyed pas brgyan //
gseng ma rin chen shar bus bskor //
thog ni phyur bu kha dog bzhi //
rin chen char khebs tog gis mdzes //
ka ba brgyad kyis rnam par brgyan //
de dbus b+h+rU~M las 'khor lo ni //
rtsibs bzhi rtsibs bcu pa yi steng //
dbus su rnam par bsam pa ni //
rin chen 'bar ba'i seng ge'i khri //
paM las pad+ma 'dab brgyad de //
a las zla ba'i gdan du bsam //
phyogs bzhi phyogs bcu sgo mtshams su //
pad+ma nyi zla brtsegs par bsgom //
dbus kyi gdan steng yi ge hU~M//
yongs gyur a b+h+rU~M dkar ser bsam /
de las 'od zer 'phros pa las //
thams cad lhung bzed mkhar gsil gyis //
phyogs bcu'i 'jig rten khams bkang ste //
slar 'dus bcom ldan shAkya thub //
sku mdog gser mdog 'bar ba la //
mtshan ni sum cu rtsa gnyis ldan //
dpe byad bzang po brgyad cus brgyan //
gsung dbyangs yan lag drug cu ste //
thugs ni ye shes lnga ldan pa //
de 'dra bde bar gshegs pa'i skus //
nam mkha' sa gzhi bar snang rnams //
til gong bzhin du gang bar bsgom //
bde gshegs de yi gtsug tor la //
pad+ma nyi zla brtsegs pa'i gdan //
thugs las b+h+rU~M gyi yi ge 'phros //
de las gtsug tor gdugs dkar mo //
zhal gcig phyag bzhi zhi ba'i tshul //
rin chen sna tshogs rgyan gyis brgyan //
dang po phreng ba rgyal mtshan dang //
'og ma skyabs sbyin mnyam gzhag can //
'od zer sna tshogs 'phro bar bsgom //
de yi thugs las b+h+rU~M lnga 'phros //
b+h+rU~M gcig shAka thub thugs kar zhugs //
b+h+rU~M bzhi gtsug tor bzhi la thim //
'od du zhu zhing yongs gyur pas //
thugs ka'i bde gshegs gtsug tor ni //
gser mdog dbu rgyan 'khor lo bsnams //
shar phyogs rdo rje'i gtsug tor ni //
dkar po rdo rje dril bu 'dzin //
lho phyogs rin chen gtsug tor ni //
sngon po rin chen nor bu 'dzin //
nub phyogs chos kyi gtsug tor ni //
dmar po pad+ma bum pa bsnams //
byang phyogs las kyi gtsug tor ni //
ljang ser rgya gram lcags kyu bsnams //
de lnga'i thugs kyi dkyil 'khor nas //
b+h+rU~M ni gnyis gnyis 'phros pa las //
bde gshegs thugs ka'i b+h+rU~M gnyis ni /
kha dog sngo skya dkar nag sngo //
steng 'og gtsug tor gnyis la thim //
rdo rje'i gtsug tor thugs ka nas //
dkar dang gnag pa'i b+h+rU~M gnyis 'phros //
shar dang shar lho gnyis la thim //
rin chen gtsug tor thugs ka nas //
sngo dang ser ba'i b+h+rU~M gnyis 'phros //
lho dang lho nub gnyis la thim //
pad+ma'i gtsug tor thugs ka nas //
dmar dang smug pa'i b+h+rU~M gnyis 'phros //
nub dang nub byang gnyis la thim //
las kyi gtsug tor thugs ka nas //
ljang dang dud kha'i b+h+rU~M gnyis 'phros //
byang dang byang shar gnyis la thim //
de rnams rang rang kha dog bzhin //
'od du zhu bas b+h+rU~M du gyur //
b+h+rU~M las gtsug tor chen po bcu //
kun kyang zhal gcig phyag gnyis pa //
g.yas pas gtsug tor g.yon bum pa //
re re'ang sprul pa bcu bcu ste //
rin chen sna tshogs rgyan gyis brgyan //
brjid pa'i tshul du mnyam gnas bsgom /

/rgyal ba de rnams thams cad kyi //
spyi bor zla bar oM dkar po //
mgrin par pad+mar AHyig dmar //
thugs dkyil nyi mar hU~M sngon po //
lte bar swA yig ser po ste //
gsang bar hA ljang pad+mar gnas //
byin gyis brlab pa'i cho 'phrul lo //
rgyal ba'i sku las 'od 'phros te //
phyogs bcu'i bde gshegs ma lus mchod //
tshur 'dus ye shes dbang bskur zhing //
gnyis su med par gyur par bsgom //
na maHsarba ta thA ga ta a b+hi Shiny+tsa hU~M/
a d+hi tiSh+Tha swA maM/
oM hU~M trAM hrIHAH
spyi bo rna ba g.yas g.yon dang //
ltag pa dpral ba dag tu dgod //
rigs kyi lha ru gyur par bsam //
bud+d+ha a b+hi Shiny+tsa oM/
badzra a b+hi Shiny+tsa hU~M/
rat+na a b+hi Shiny+tsa trAM/
pad+ma a b+hi Shiny+tsa hrIH
karma a b+hi Shiny+tsa AH
de ni dbang bskur ba'i cho 'phrul lo //
rdzogs pa'i sku mchog thugs ka nas /
dzaHhU~M baM hoHrnam bzhi 'phros //
sgo bzhi'i phur pa bzhi la thim //
shar du lcags kyu 'dzin ma dkar //
lho ru zhags pa 'dzin ma sngo //
nub tu lcags sgrog dmar mo ste //
byang du dril bu ljang gu 'o //
las kyi pho nya rnam bzhi 'o //
bdug pa me tog mar me ma //
dri chab mchod pa'i lha mo bzhi //
rgyal ba'i tshogs rnams mnyes byas nas //
tshur 'dus tshad med rnam bzhi yi //
dkyil 'khor mtshams su rnam par brgyan //
de ltar dkyil 'khor yongs rdzogs nas //
phyi rol snam bu'i phur pa rnams //
las kyi khro mor byin gyis brlabs //
sku stod khro mo 'bar ba'i sku
/dbu stong phyag ni stong phrag ma //
sprul pa'i mtshon cha 'bum gyis brgyan //
spyan ni bye ba brgya stong mnga'//
mi phyed 'bar ba'i mtshan rtags can //
sku smad gnam lcags dbal drag can //
sa gsum dkyil 'khor mnga' mdzad ma //
phyag rgya'i tshogs kyis bskor bar bsgom //
phyi rol rdo rje'i sa gzhi la //
tshangs dang dbang po sred med bu //
dka' zlog legs ldan nag po dang //
bka' nyan 'byung po thams cad dang //
las kyi pho nya bsam par bya //
de ltar bskyed pa'i ting nge 'dzin gyi rim pa rdzogs nas /
bdag nyid lha'i tshul gyis dkyil 'khor gyi shar phyogs su mngon par 'phros par bsgoms nas /
slar phyogs bcu'i de bzhin gshegs pa rnams bkug nas /
slar yang dkyil 'khor la gzhug cing mchod cing bstod par bya'o //
oM/
phyogs bcu rab 'byams 'jig rten na //
rgyal ba gang bzhugs 'khor dang bcas //
gtsug tor chen po 'khor bcas rnams //
dkyil 'khor gnas 'dir gshegs su gsol //
oM e h+ye hi b+ha ga wAn ma hA kA ru Ni ka dr-i sh+ya ho sa ma ya hoH
sa ma ya satwaM/
pra dz+nyA pA ra mi tA ta thA ga ta uSh+NI Sha si tA ta pa tre hU~M dzaH
zhes spyan drang ngo //
rgyal ba 'khor bcas tshur gshegs gdan la bzhugs //
rin chen stegs dang seng ge'i khri mchog la //
nyi zla pad+ma brtsegs pa'i gdan stengs su //
tshul khrims ldan pa'i gnas 'dir bzhugs su gsol //
pad+ma sa ma ya satwaM/
zhes bzhugs su gsol lo //
srid gsum ston pa mi dang lha yi lha //
bcom ldan mgon po shAkya seng ge yi //
mthon mthing g.yas su 'khyil ba'i spyi gtsug na //
ya mtshan rmad byung gtsug tor gdugs dkar sku
/srid gsum 'dren pa khyod la phyag 'tshal lo //
zhes phyag 'tshal /
de nas mchod pa rtsa ba'i sngags kyis byin gyis brlabs pa'i chus bsang ste /
oM na maHsarba ta thA ga ta ar+g+haM pra tIts+tsha ye swA hA/
oM na maHsarba ta thA ga ta pA d+yaM pra tIts+tsha ye swA hA/
oM na maHsarba ta thA ga ta Any+tsa ma naM pra tIts+tsha ye swA hA/
oM na maHsarba ta thA ga ta prok+Sha naM pra tIts+tsha ye swA hA/
zhes chu bzhi phul la sngar gyi mchod pa'i lha mo rnams las lha mo dpag tu med pa spros te /

'jig rten khams ni dpag med na //
me tog ji snyed yod pa dang //
bdag gis gus pas bshams pa 'di //
ji snyed rgyal ba sras dang bcas //
de snyed rnams la bdag 'bul na //
thugs rje mnga' ba khyed rnams kyis //
ci bde bar ni bzhes nas kyang //
sems can don kun mdzad du gsol //
na maHsarba ta thA ga ta puSh+pe pra tIts+tsha pU dza me g+ha sa mu dra s+pha ra Na sa ma ye hU~M/
de bzhin du /
bdug spos ji snyed yod pa dang //
snang gsal ji snyed yod pa dang //
dri chab ji snyed yod pa dang //
zhal zas ji snyed yod pa dang //
rol mo ji snyed yod pa dang //
zhes 'don pa bsgyur la /
rjes su yang /
d+hU pe 
A lo ke 
gan+d+he 
nai wid+ya /
shab+da zhes mchod par bya'o //
de bzhin du nang dang /
rgyal srid la sogs pa phul nas /
bstod pa ni /
dpal ldan thub pa'i dbang po che //
gser gyi lhun po ltar mdzes pa //
mtshan dang dpe byad rab ldan pa'i //
dri med sku khyod phyag 'tshal lo //
yan lag drug cu'i gsung ldan zhing //
mi shes the tshom gcod par mdzad //
lam yang dri med nyer ston pa'i //
thub pa'i gsung khyod phyag 'tshal lo //
mkha' ltar 'dus ma byas pa'i thugs //
sa bcu'i dbang phyug kun gyis kyang /
khyod thugs gting dpag rab dka' bas //
dpag yas thugs mnga' phyag 'tshal bstod //
rgyal ba'i thugs las rab 'phrul zhing //
cod pan rab mdzes zhi ba'i tshul //
ku mud zla bzang lta bur mdzes //
gdugs dkar khyod la phyag 'tshal bstod //
rin chen chu skyes bum 'khrungs pas //
rgyan ldan tshad med rnam bzhi'i phyag
/phreng ba rgyal mtshan skyabs sbyin dang //
mnyam gzhag phyag mnga' khyod la bstod //
thugs kar bde gshegs gtsug tor ni //
'dzam bu'i gser ltar lhang nge ba //
dbu rgyan 'khor lo'i phyag gis mdzes //
de bzhin gshegs rigs khyod la bstod //
shar gyi phyogs su nyer mdzes pa'i //
rab dkar rdo rje gtsug tor ni //
rtog pas mi phyed rdo rje dang //
dril bu 'dzin pa khyod phyag 'tshal //
lho phyogs rin chen gtsug tor ni //
bai DUr+Ya ltar dag pa'i sku
/rin chen rigs la rin chen dang //
nor bu 'dzin pa khyod la bstod //
chu bdag phyogs su nyer mdzes pa //
bde gshegs chos kyi gtsug tor ni //
pad+mo bum pas phyag mdzes pa //
pad+ma dmar 'dra khyod la bstod //
byang phyogs las kyi gtsug tor ni //
margad mdog can rgya gram dang //
lcags kyus phyag gis nyer mdzes pa'i //
phrin las mnga' bdag khyod la bstod //
b+h+rU~M gyi sa bon las byung ba'i //
rigs kyi gtsug tor chen po bcu //
zhal gcig phyag gnyis gtsug tor dang //
bum pa 'dzin pa rnams la bstod //
dzaHhU~M baM hoHlas byung ba'i //
tshad med bzhi yi rang bzhin can //
lcags kyu zhags pa lcags sgrog dang //
dril bu 'dzin la phyag 'tshal bstod //
oM/
dus gsum bde gshegs sprul pa'i sku
/gzhan gyis mi thub drag shul che //
gtum mo chen mo stobs chen mo //
'bar ma chen mo gzi brjid che //
dkar mo chen mo stobs chen mo //
'bar ba'i phreng ba gos dkar mo //
'phags ma sgrol ma khro gnyer can //
rgyal ba'i rdo rje'i phreng zhes grags //
pad+ma'i mngon mtshan rdo rje'i mtshan //
gzhan gyis mi thub phreng ba can //
rdo rje mkhar bsnams 'joms pa mo //
zhi ba'i lha rnams kyis mchod pa //
gzugs zhi gzi brjid chen mo can //
'phags ma sgrol ma stobs chen mo //
rdo rje lu gu rgyud gzhan dang //
rdo rje gzhon nu rig 'dzin ma //
lag na rdo rje rig gser phreng //
le brgan rtsi dang rin chen mo //
snang mdzad rdo rje gtsug tor grags //
rnam par bsgyings ma rdo rje dang //
gser 'od lta bu'i spyan mnga' ma //
rdo rje'i 'gros dang dkar mo dang //
pad+ma'i spyan dang zla 'od dang //
phyag rgya'i tshogs de thams cad la //
mchod cing gus pas phyag 'tshal bstod //
me tog bdug pa mar me ma //
dri chab mchod pa'i lha mo rnams //
rgyal ba'i tshogs rnams mnyes byed ma //
'khor dang bcas la phyag 'tshal bstod //
tshangs dang dbang po sred med bu //
dka' zlog legs ldan drag po sogs //
chos rgyal bstan pa skyong mdzad pa //
dam can tshogs la phyag 'tshal bstod //
de ltar bstod pa'i byin rlabs kyis //
pha rol rgol ba tshar bcad cing //
bdud bzhi'i stobs rnams rab bcom ste //
bla med chos rgyal thob par shog
/de nas man ngag bzhin du zlog pa bya ste /
de nas mtshams la bab pa'i tshe /
srung ba'i bzlas pa ci rigs pa bya ste /
sngags ni /
tad+ya thA/
oM a na le a na le /
bi Sha de bi Sha de /
bai ra bai ra /
badzra d+hA ra Ni /
ban+d+ha ban+d+ha /
badzra pA Ni hU~M hU~M phaT phaT/
oM drUM ban+d+ha hU~M hU~M phaT phaT swA hA/
bsnyen pa'i sngags so //
tad+ya thA/
oM sarba ta thA ga ta /
oM Sh+ToM ban+d+ha ban+d+ha /
ma ma rak+Sha rak+Sha mAM swA hA/
oM Sh+ToM ban+d+ha ban+d+ha /
badzra bdag la rak+Sha rak+Sha /
badzra pA Ni ye swA hA/
oM rat+na sarba ta thA ga toSh+NI Sha a wa lo ki te mUr+d+ha te dzo rA shi hU~M hU~M phaT phaT swA hA/
oM pad+ma dz+wa la dz+wa la /
d+ha ka d+ha ka
/d+ha ra d+ha ra /
bi d+ha ra bi d+ha ra /
tshin+d+ha tshin+d+ha /
b+hin+d+ha b+hin+d+ha /
hU~M phaT swA hA/
oM karma sarba ta thA ga toSh+NI Sha si tA ta pa tre hU~M phaT swA hA/
!
tad+ya thA/
oM a na le a na le /
kha sa me kha sa me /
bai ra bai ra /
sau me sau me /
sarba bud+d+ha a d+hiSh+Tha na a d+hiSh+ThI te /
sarba ta thA ga to Sh+Ni Sha si tA ta pa tre hU~M phaT swA hA/
hU~M ma ma hU~M ni swA hA/
!
oM r-i Shi ga Na pra shAsatra ya /
sarba ta thA ga to Sh+NI Sha si tA ta pa tre hU~M drUM/
dzam+b+ha na ka rI hU~M drUM/
satwam+b+ha na ka rI hU~M drUM/
ma hA bid+yA saM b+hak+Sha Na ka rI hU~M drUM/
pa ra bid+yA saM b+hak+Sha Na ka rI hU~M drUM/
sarba duSh+TA nAM satwam+b+ha na ka rI hU~M drUM/
sarba yak+Sha rak+Sha sa gra hA NAM bi d+h+waM sa na ka rI hU~M drUM/
tsa tu rA shI tI nAM gra ha sa ha srA NAM bi d+h+wan sa na ka rI hU~M drUM/
aSh+Ta biM sha tI nAM nak+Sha trA NAM pra sA d+ha na ka rI hU~M drUM/
aSh+Ta nAM ma hA gra hA NAM bi d+h+wan sa na ka rI hU~M drUM/
bdag la srung du gsol /
zhes tshar ci rigs brjod nas /
rjes su /
bcom ldan 'das ma de bzhin gshegs pa'i gtsug tor nas byung ba'i gdugs dkar po can rdo rje gtsug tor phyir zlog pa chen mo /
phyag stong mnga' ba chen mo /
dbu stong mnga' ba chen mo /
spyan bye ba brgya phrag stong mnga' ba chen mo /
mi phyed 'bar ba'i mtshan rtags can rdo rje yangs pa chen po sa gsum gyi dkyil 'khor la mnga' mdzad pa chen mo /
kun nas bdag la srung du gsol srung du gsol /
oM rgyal po'i 'jigs pa dang /
chom rkun gyi 'jigs pa dang /
me'i 'jigs pa dang /
chu'i 'jigs pa dang /
dug gi 'jigs pa dang /
mtshon gyi 'jigs pa dang /
pha rol gyi dmag tshogs kyi 'jigs pa dang /
mu ge'i 'jigs pa dang /
nad kyi 'jigs pa dang /
lce 'bab pa'i 'jigs pa dang /
sa g.yo ba'i 'jigs pa dang /
dus ma yin par 'chi ba'i 'jigs pa dang /
skar mda' ltung ba'i 'jigs pa dang /
rgyal po'i chad pa'i 'jigs pa dang /
lha'i 'jigs pa dang /
klu'i 'jigs pa dang /
glog gi 'jigs pa dang /
nam mkha' lding gi 'jigs pa dang /
gcan gzan khro bo'i 'jigs pa dang /
lha'i gdon dang /
klu'i gdon dang /
lha ma yin gyi gdon dang /
rlung lha'i gdon dang /
nam mkha' lding gi gdon dang /
dri za'i gdon dang /
mi'am ci'i gdon dang /
lto 'phye chen po'i gdon dang /
gnod sbyin gyi gdon dang /
srin po'i gdon dang /
yi dwags kyi gdon dang /
mkha' 'gro ma'i gdon dang /
sha za'i gdon dang /
'byung po'i gdon dang /
grul bum gyi gdon dang /
srul po'i gdon dang /
lus srul po'i gdon dang /
skem byed kyi gdon dang /
brjed byed kyi gdon dang /
smyo byed kyi gdon dang /
grib gnon gyi gdon dang /
gnon po'i gdon dang /
nam gru'i gdon dang /
de dag thams cad las kyang bdag bde legs su gyur cig
/gzi brjid 'phrog pa dang /
mdangs 'phrog pa dang /
zas su mngal za ba dang /
zas su khrag 'thung ba dang /
zas su zhag za ba dang /
zas su sha za ba dang /
zas su tshil za ba dang /
zas su rkang za ba dang /
zas su btsas pa za ba dang /
srog 'phrog pa dang /
zas su skyug pa za ba dang /
zas su mi gtsang ba za ba dang /
zas su gcin 'thung ba dang /
zas su gtor khung nas 'bab pa 'thung ba dang /
zas su lhag ma za ba dang /
zas su mchil ma 'thung ba dang /
zas su snabs za ba dang /
zas su rnag za ba dang /
zas su gtor ma za ba dang /
zas su phreng ba za ba dang /
zas su dri za ba dang /
zas su bdug pa za ba dang /
sems 'phrog pa dang /
zas su me tog za ba dang /
zas su 'bras bu za ba dang /
zas su lo tog za ba dang /
zas su sbyin sreg za ba las bdag bde legs su gyur cig
/rims nyin gcig pa rnams dang /
nyin gnyis pa rnams dang /
nyin gsum pa rnams dang /
nyin bzhi pa rnams dang /
rtag pa'i rims rnams dang /
rims mi bzad pa rnams dang /
rims ldang dub pa rnams dang /
'byung po'i rims rnams dang /
rlung las gyur pa rnams dang /
mkhris pa las gyur pa rnams dang /
bad kan las gyur pa rnams dang /
'dus pa las gyur pa rnams dang /
rims nad thams cad dang /
klad pa na ba bsal du gsol /
gzhog phyed na ba dang /
yi ga 'chus pa dang /
mig nad dang /
sna nad dang /
kha nad dang /
mgul nad dang /
snying nad dang /
lkog ma'i lha gor na ba dang /
rna ba na ba dang /
so na ba dang /
snying na ba dang /
klad pa na ba dang /
rtsib log na ba dang /
rgyab na ba dang /
lto ba na ba dang /
rked pa na ba dang /
chu so na ba dang /
brla na ba dang /
rje ngar na ba dang /
lag pa na ba dang /
rkang pa na ba dang /
yan lag na ba dang /
nying lag na ba rab tu bsal du gsol /
gzhan gyis mi thub drag shul che /
zhes pa nas /   sngar gyi bstod pa'i skabs ltar /
phyag rgya'i tshogs de thams cad kyis //
bdag la bsrung bar mdzad du gsol //
zhes brjod /
de nas gtor ma gtang bar bya ste /
dang po gtsug tor gdugs dkar phyag rgya'i lha mo dang bcas pa la /
gtor ma ye shes kyi bdud rtsis byin gyis brlabs la /
rtsa ba'i sngags la ba liM ta btags pas 'bul zhing bstod pa ni /
bcom ldan rgyal ba shAkya thub pa yi //
dbu rgyan rin chen 'bar ba'i gtsug tor las //
thugs rjes sprul pa gtsug tor gdugs dkar sku
/zhal gcig mche gtsigs ye shes sdang mig can //
phyag bzhis rigs bzhi'i nyon mongs bdud bzhi 'joms //
rang bzhin rgyas pa'i sku la phyag 'tshal bstod //
ye shes dbu stong kha dog cir yang gsal //
phyag ni 'bum phrag sprul pa'i phyag mtshan bsnams //
thugs rje'i go cha cis kyang mi thub gsal //
'bar ba'i mtshan rtags thugs rje'i nyi ma shar //
thugs rje 'bar ba'i 'od zer kun la khyab //
rig sngags drag po phra men tshogs 'joms shing //
log 'dren bgegs kyi tshogs rnams 'joms mdzad pa //
log pa'i skyon rnams sel la phyag 'tshal bstod //
de nas legs ldan drag po la sogs pa rnams la gtor ma gtang /
'byung po dang yi dwags rnams la gtor ma gcig
/sngags drug phyag rgya drug gis byin gyis brlabs pas dbul zhing bden pa bdar /
thun mtshams su dgug gzhug bya zhing /
a si tA a na bskul tshig dang bcas pas tshar 'ga' yang brjod /
de ltar thun bzhi'am gnyis su gcad la bsgrub par bya'o /
!
/gnyis pa rig gtad sbyin zhing srung ba'i 'khor lo gdags pa ni /
rin po che'i bum pa sngar sta gon byas pa drug gam gnyis kyang rung ste /
rnam rgyal bum par dkyil 'khor rgyas par bskyed pa'am /
yang na gdugs dkar mo phyag rgya'i lha mo rnams kyis bskor bar bsgom ste /
de yang /
shar lho nub byang phyogs bzhi ru //
drag shul chen mo gtum mo che //
'bar ma chen mo stobs chen mo //
lha dkar ser dang sngo ljang ma //
g.yas g.yon mthun par phyag rgya ni //
rdo rje khu tshur dkur brten pa //
bum pa bzung pas 'gying ba 'o //
nyi zla'i gdan bzhugs bsam par bya //
de yi dkyil 'khor 'khor lo la //
shar phyogs 'khor lo rnam bzhi la //
gos dkar mo dang khro gnyer can //
phreng ba pad+ma rdo rje ma //
ser mo phreng ma ut+pal ma //
sngo bsang ljang gu dmar po 'o //
lho yi phyogs kyi 'khor lo ni //
gzhan gyis mi thub sgra gcan ma //
mchod mo gzi brjid chen mo ni //
dkar dang ser nag ljang gu ma //
rdo rje rin chen dbyug pa bsten //
nub kyi dkyil 'khor 'khor lo la //
spos dang rdo rje lu gu rgyud //
rdo rje rin chen ring bsrel phreng //
dmar dang ser ljang dkar ljang ma //
rdo rje dang ni bgrang phreng bsnams //
byang du rdo rje rin chen ma //
gtsug tor 'gying ma gser spyan ma //
dmar mo dkar dang ljang ku ser //
sna tshogs rdo rje bgrang phreng ma //
sgrol ma dkar mo nam mkha' ma //
'gying ba skyabs sbyin bsam par bya //
pad+ma'i spyan ni 'og tu bsam //
dkar mo rdo rje skyil krung bcas //
lha mo 'di ni thams cad kyang //
yid tsam khro 'dzum gtso la gzigs //
rin chen sna tshogs rgyan gyis brgyan //
dkyil 'khor 'khor lo gsal bar bsgom //
sgo gsum byin brlab ye shes gzhug
/dbang bskur dbu brgyan mchod cing bstod //
de ni bum pa'i rim pa 'o //
las kyi bum pa ni /
bdud rtsi 'khyil pa bskyed la bzlas pa bya ste /
de nas rig pa gtad pa len par byed pa slob ma rnams kyis dkyil 'khor gyi shar phyogs su las kyi bum pas khrus byas shing /
maN+Dal phul nas sngon du phyag btsal ba byas /
yan lag bdun pa rgyas par bya'o //
de nas gsol ba gdab pa ni /
bcom ldan 'das de bzhin gshegs pa'i gtsug tor nas byung ba'i gdugs dkar mo can gzhan gyis mi thub ma phyir zlog ma chen mos /
dus thams cad du dbang bskur zhing byin gyis brlab tu gsol /
zhes lan gsum du gsol ba gdab /
gtsug tor gyi thugs ka nas phyag rgya'i lha mo rnams kyis rin po che'i bum pa thogs nas /
dbang bskur bar bsam ste /
oM/
dus gsum bder gshegs la sogs pa'i tshigs bcad dang /
'dir ni dbang bskur mdzad du gsol //
zhes btags la /
a na le a b+hi Shiny+tsa tu mAM/
zhes pa dang /
bud+d+ha a b+hi Shiny+tsa la sogs pa brjod nas /
dbang bskur sngags kyi rjes gnang sbyin /
srung sngags /
r-i Shi ga Na la sogs pa yang brjod /
de nas 'khor lo 'dogs na yang gdags /
bkra shis smon lam bya'o /
!
/gsum pa smad las ni /
snga ma bzhin du gtor ma btang zhing /
las kyi khro mor bsgoms nas /
ling+ga nr-i dang tri las dgra bgegs gang rung du bskyed la pho nya bzhis rang dbang med par bkug cing /
ngag tu /
sangs rgyas dang /
chos dang /
dge 'dun gyi bden pa dang /
gsang sngags rig sngags gzungs sngags snying po phyag rgya ting nge 'dzin gyi mthu dang /
gtsug tor nas byung ba'i gdugs dkar mo can gyi mthu stobs kyis /
sdang ba dang /
gdug pa dang /
drag shul gyi sems dang ldan pa rnams myur du khug cig
/dus gsum bder gshegs thams cad kyi //
thugs rje'i sprul pa gtsug tor ni //
sprul pa'i dbu stong sna tshogs mnga'//
spyan ni bye ba brgya stong mnga'//
mi phyed 'bar ba'i mtshan rtags can //
rdo rje yangs pa chen mo ni //
sa gsum dkyil 'khor mnga' mdzad ma //
rdzu 'phrul chen mos dbang mdzad cing //
bar du gcod pa'i dgra dang bgegs //
rdzu 'phrul mthu yis myur du khug
/khyod kyi bka' yi pho nya ni //
rdo rje khro mo lcags kyu ma //
bar du gcod pa'i dgra dang bgegs //
rdzu 'phrul chen mos myur du khug
/lcags kyu 'bar bas snying nas khug
/myur du bcol pa'i phrin las mdzod //
rin chen bka' yi pho nya ni //
rdo rje khro mo zhags pa ma //
bar du gcod pa'i dgra dang bgegs //
rdzu 'phrul chen pos myur du khug
/zhags pa 'bar bas dum bur chings //
myur du bcol pa'i phrin las mdzod /
pad+ma bka' yi pho nya ni //
rdo rje khro mo lcags sgrog ma //
bar du gcod pa'i dgra dang bgegs //
rdzu 'phrul chen pos myur du khug
/lcags sgrog 'bar bas yan lag sdoms //
myur du bcol pa'i phrin las mdzod //
las kyi bka' yi pho nya ni //
rdo rje lha mo dril bu ma //
sdang bar byed pa'i dgra dang bgegs //
rdzu 'phrul chen mos myur du khug
/dril bu 'bar bas myos par mdzod //
dzaHhU~M baM hoH
aM ku sha dzaH
bcom ldan 'das de bzhin gshegs pa'i gtsug tor nas byung ba'i gdugs dkar po can gzhan gyis mi thub ma phyir zlog pa chen mo bka'i pho nya dang bcas pa rnams kyis /
mi dang mi ma yin pa /
sdang ba'i sems dang ldan pa dang /
gnod pa'i sems dang ldan pa dang /
drag shul gyi sems dang ldan pa rnams dang /
gnod par byed pa thams cad A kar+Sha ya dzaH
zhes dgug gzhug bya'o /
de dag ni gzhung gi phyag rgya bzhis ni dgug ces bya ba'i don to //
de nas phur bus gdab par bya ste /
bcom ldan 'das ma de bzhin gshegs pa'i gtsug tor nas byung ba'i gdugs dkar mo can khyod la phyag 'tshal lo //
oM a si tA na lArka pra b+hA s+phu Ta bi kA si tA ta pa tre /
dz+wa la dz+wa la /
khA da khA da /
ha na ha na /
da ha da ha /
d+ha ra d+ha ra /
bi d+ha ra bi d+ha ra /
tshin+d+ha tshin+d+ha /
b+hin+d+ha b+hin+d+ha /
hU~M hU~M phaT phaT swA hA/
he he phaT/
ho ho phaT/
a mo g+hA ya phaT/
a pra ti ha tA ya phaT/
pa ra pra dA ya phaT/
pra t+yaM gi ra ya phaT/
a su ra bi drA pa Na ka rA ya phaT/
sarba de be b+h+yaHphaT/
sarba nA ge b+h+yaHphaT/
sarba a su re b+h+yaHphaT/
sarba ma ru te b+h+yaHphaT/
sarba ga ru DeHb+h+yaHphaT/
sarba gan+d+harbe b+h+yaHphaT/
sarba kin+na re b+h+yaHphaT/
sarba ma ho ra ge b+h+yaHphaT/
sarba yak+She b+h+yaHphaT/
sarba rAk+sha si b+h+yaHphaT/
sarba pre te b+h+yaHphaT/
sarba pi shA tse b+h+yaHphaT/
sarba b+hU te b+h+yaHphaT/
sarba kum+b+haN+De b+h+yaHphaT/
sarba pU ta ne b+h+yaHphaT/
sarba ka Ta pU ta ne b+h+yaHphaT/
sarba skan+d+he b+h+yaHphaT/
sarba un+ma de b+h+yaHphaT/
sarba ts+tsha ye b+h+yaHphaT/
sarba a pasmA re b+h+yaHphaT/
sarba ostA ra ge b+h+yaHphaT/
sarba DA ki nI b+h+yaHphaT/
sarba re ba tI b+h+yaHphaT/
sarba ya ma ye b+h+yaHphaT/
sarba sha ku ni b+h+yaHphaT/
sarba mA tri nan+di ke b+h+yaHphaT/
sarba skam+bu ki ma ne b+h+yaHphaT/
sarba a lam+ba ke b+h+yaHphaT/
sarba ka ta da ne b+h+yaHphaT/
sarba durlaM g+hi te b+h+yaHphaT/
sarba duSh+p+re k+Shi te b+h+yaHphaT/
sarba dz+wa re b+h+yaHphaT/
sarba kr-i t+yA karma NA kA khor de b+h+yaHphaT/
ki ra Na bai tA De b+h+yaHphaT/
tsits+tsha pre Sha ka dush+ts+tsardi te b+h+yaHphaT/
dur+b+huk+te b+h+yaHphaT/
sarba tAr+thi ke b+h+yaHphaT/
sarba shra ma Ni b+h+yaHphaT/
sarba bid+yA d+ha re b+h+yaHphaT/
dza ya ka ra ma d+hu ka ra /
sarba ar+tha sA d+ha ke b+h+yo /
bid+yA tsa re b+h+yaHphaT/
tsa tur b+h+yo b+ha gi ni b+h+yaHphaT/
badzra ko+au mA rI ye b+h+yaHphaT/
bid+yA rA dz+nyI ye b+h+yaHphaT/
ma hA pra t+yaM gi re b+h+yaHphaT/
badzra shr-iM kha lA pra t+yaM gi ra rA dzA ya phaT/
ma hA kA lA ya ma tr-i ga Na na maHkr-i tA ya b+h+yaHphaT/
biSh+Na bI ye phaT/
brah+ma NI ye phaT/
ag+nI ye phaT/
ya ma ye phaT/
n+y+yi+i tI ye phaT/
ba ru Na ye phaT/
ma ru tI ye phaT/
sau mA ye phaT/
I shA nI ye phaT/
ma hA kA lI ye phaT/
ka pA lI ye phaT/
in+d+rI ye phaT/
rau drI ye phaT/
kau mA ri ye phaT/
bA rA hI ye phaT/
tsa mun+DI ye swA hA/
rA trI ye phaT/
kA la rA trI ye phaT/
ya ma daN+DI ye phaT/
kA la daN+DI ye phaT/
a d+hi muk+ti sh+ma shA na bA si nI ye phaT swA hA/
sems can gang su dag bdag la sdang ba'i sems dang ldan pa rnams dang /
drag shul gyi sems dang ldan pa rnams dang /
gzi byin 'phrog pa rnams dang /
lha dang /
klu dang /
lha ma yin dang /
rlung lha dang /
nam mkha' lding dang /
dri za dang /
mi'am ci dang /
lto 'phye chen po dang /
gnod sbyin dang /
srin po dang /
yi dwags dang /
sha za dang /
'byung po dang /
grul bum dang /
srul po dang /
lus srul po dang /
skem byed dang /
smyo byed dang /
grib gnon dang /
brjed byed dang /
gnon po dang /
mkha' 'gro ma dang /
nam gru dang /
gshin rje dang /
bya'i gdon rnams dang /
ma mo dga' bar byed pa dang /
kun tu 'brang ba dang /
tsher ma 'don pa'i gdon rnams dang /
zas su mdangs za ba rnams dang /
mngal za ba rnams dang /
khrag 'thung ba rnams dang /
zhag za ba dang /
sha za ba dang /
tshil za ba dang /
rkang za ba dang /
btsas pa za ba dang /
srog 'phrog pa dang /
skyugs pa za ba dang /
mi gtsang ba za ba rnams dang /
gcin 'thung ba rnams dang /
stor khung nas 'bab pa 'thung ba rnams dang /
lhag ma dang /
mchil ma 'thung ba rnams dang /
snabs dang /
ngar snabs dang /
rnag dang /
gtor ma dang /
phreng ba dang /
dri dang /
bdug pa dang /
me tog dang /
'bras bu dang /
lo tog dang /
zas su sbyin sreg za ba rnams dang /
de dag la sogs pa'i gdon thams cad kyi gnod pa bcing bar bgyi'o //
gdon de dag thams cad kyis byas pa'i rig sngags bcad do phur bus gdab bo //
kun tu rgyus byas pa'i rig sngags bcad do phur bus gdab bo //
mkha' 'gro dang mkha' 'gro mas byas pa'i rig sngags bcad do phur bus gdab bo //
phyugs bdag chen pos byas pa'i rig sngags bcad do phur bus gdab bo //
sred med kyi bus byas pa'i rig sngags bcad do phur bus gdab bo //
nam mkha' lding yang dag pa dang lhan cig pas byas pa'i rig sngags bcad do phur bus gdab bo //
nag po chen po dang ma mo'i tshogs kyis byas pa'i rig sngags bcad do phur bus gdab bo //
mi'i thod pa can gyis byas pa'i rig sngags bcad do phur bus gdab po //
rgyal bar byed pa dang /
sbrang rtsir byed pa dang /
don kun grub pas byas pa'i rig sngags bcad do phur bus gdab bo //
sring mo bzhis byas pa'i rig sngags bcad do phur bus gdab bo //
b+h+riM gi ri ti dang dga' byed dbang phyug dang tshogs kyi bdag pos byas pa'i rig sngags bcad do phur bus gdab bo //
dge sbyong gcer bus byas pa'i rig sngags bcad do phur bus gdab bo //
dgra bcom pas byas pa'i rig sngags bcad do phur bus gdab bo //
'dod chags dang bral bas byas pa'i rig sngags bcad do phur bus gdab bo //
gsang ba'i bdag po lag na rdo rjes byas pa'i rig sngags bcad do phur bus gdab bo //
bcom ldan 'das de bzhin gshegs pa'i gtsug tor nas byung ba'i gdugs dkar mo can /
rdo rje gtsug tor phyir zlog pa chen mo 'dis dpag tshad bcu gnyis kyi nang tshun chad du 'byung po ro langs dang /
mkha' 'gro ma dang /
rims dang /
shu ba dang /
g.ya' ba dang /
'bras dang /
'brum bu phra mo dang /
mdze dang /
phol mig dang /
bas bldags dang /
me dbal dang /
g.yan pa dang /
lhog pa dang /
skem pa dang /
skrag pa dang /
dbyig dug dang /
dug sbyar ma dang /
byad dang /
me dang /
chu dang /
mi ngas dang /
bdud dang /
dgra dang /
gnod pa dang /
dus ma yin par 'chi ba dang /
sbrang bu trai ma bu ga dang /
trai la ta dang /
sdig pa dang /
sbrul dang /
sre mo dang /
seng ge dang /
stag dang /
dom dang /
dred dang /
spyang ki dang /
chu srin dang /
bung ba lta bus gzhan gyi srog 'phrog pa de dag thams cad kyi rig sngags bcing bar bgyi'o //
gzi brjid bcing bar bgyi'o //
gzhan thams cad kyi rig sngags bcing bar bgyi'o //
gdon thams cad bcing bar bgyi'o //
gnod par byed pa thams cad bcing bar bgyi'o //
mA ra ya phaT/
dang po thun mtshams su tshar kha yar bya /
thon pa'i dus su sngags re res phur pa re re gnod byed kyi gzugs la gdab /
de nas bsreg pa'i ling+ga bya ba ni /
drag po'i thab khung gru gsum /
dbus su gri gug
/mthar lcags kyu /
rdo rje me ri phreng ba dang bcas pa bris pa'am brtsig
/dug shing dang drag po'i shing tsher ma can gyis zur gsum du brtsigs te /
las kyi khro mo'am gang rung du bskyed la /
ye shes dgug gzhug mchod bstod byas te ling+ga gtub cing sha dang sbrags nas dgra bgegs kyi sha khrag tu bsams shing /
zhal du 'bul bar bsams te bsreg go
/dang po phur bu btab thon pa'i rjes su las kyi phur pa gcig gis btab cing /
ngag tu /
hU~M/
nga ni bder gshegs 'dus pa'i sku
/'jig rten dregs pa ma lus kun /
khyod kyi srog snying nga la yod //
dbal drag phur pa snying la ya //
srog rtsa dmar po chod la re //
bka' dang dam las ma 'da' bar //
bcol pa'i phrin las myur bar mdzod //
hU~M/
ye shes 'phro 'du dpal gyi phur pa 'di //
sku gsum lhun grub dbal drag gdug rtsub 'bar //
'phro 'du brjid pas dgra bgegs ma lus 'dul //
bcangs pa tsam gyis khams gsum dbang du sdud //
ma btab rang bzhin lhun gyis grub //
btab na lha yang brlag par byed //
gti mug mun pas gtibs pa'i mgo la rgyob //
nga rgyal dregs pas 'gyings pa'i kha la rgyob //
'dod chags zhen pas gdung ba'i lto bar rgyob //
phrag dog ser snas bcings pa'i gsang bar rgyob //
dus gsum sangs rgyas khro rgyal 'dus pa'i sku
/dbal drag 'bar ba'i phur pa chen po 'dis //
dgra bgegs 'byung po ma lus thal bar rlogs //
gnod par byed pa rdul phran bzhin du gtor //
gzhan gyi rbod gtong rig sngags thams cad chod //
phur bu yis ni 'byung po mA ra ya //
zhes brjod nas thun dang phur pas gdab cing gtub bsreg go
/mar gyi dgang blug dang dug khrag yungs dkar ke tshe la sogs pa la sngags a si tA a na dang /
shA sa na gang rung dbul /
gtor ma btang la /
thal ba lam rgya gram du mnan /
las sgrub pa'i skul tshig ni so sor gdags so //
gsum pa rjes kyi cho ga ni /
cho ga thon pa'i phyi nyin gtsug tor rnams rgyal mtshan gyi rtse mor btags nas /
mchod pa'i tshogs du ma dang bcas pas grong khyer gyi phyi rol bskor zhing /
dbus dang phyogs mtshams rnams su bkra shis dang mchod pa dga' ston chen po bya'o //
de'i phan yon ni gzhung nas gsungs pa bzhin no //
las tshogs ni gzhung dang gdams ngag na yod pa bzhin du bsgrub par bya'o //
gtsug tor gdugs dkar cho ga'i rim pa 'di //
rgyal ba'i gtsug tor nas byung nyer bsdus pa //
rdo rje sems dpa' dga' rab rdo rje dang //
'jam dpal bshes gnyen las brgyud sgrub pa'i thabs //
dri med bshes gnyen mkhas pa'i mchog gis mdzad //
gu ru siM ha dz+nyA na ku mA ra //
rin chen mchog dang ling man lo tsA dang //
tso rog ston dang sman ston g+hu de ba //
chos rje brag mkhar ba dang brag mkhar dgon //
gzhon nu gdugs dkar zhes grags las brgyud pa'i //
lag len rim pa tshul bzhin bris pa 'di //
brgyud pa'i gdams pa tshul bzhin mthong ba dang //
blo dman rnams la phan par bya ba'i phyir //
rang byung rdo rjes gsal bar bsdus pa yin //
dge des rgyal ba'i bstan pa rgyas pa dang //
gdug pa'i tshogs rnams kun las rgyal gyur cig //
/
