[ \u0f01\u0f83]:
bla ma'i thugs sgrub bar chad kun sel las :
dngos grub rgya mtsho'i cha lag bsang brngan 'dod dgu'i rgya mtsho bzhugs :
\u0f88\u0f88\u0f88\u0f88\u0f88\u0f88
rab 'byams rgyal ba rnams la 'dud :
bdag 'dra pad+ma 'byung gnas kyis :
bod khams yongs la phan pa'i phyir :
bsang brngan cho ga 'di ltar bshad :
las ni gang rtsom sngon 'gro ru :
gza' skar bzang dus snga dro'i cha :
stegs bu zlum po gtsang ma'i khar :
bdud rtsi lnga yi shing bsregs par :
zas sna dam rdzas 'bru sman phud :
rin chen dar zab sna tshogs bran :
gtor ma bang rim bzhi'i steng du :
rtsa gsum dkon mchog spyi gtor dang :
so so'i yid mthun gtor ma dang :
spyan gzigs dkor nor du mas bskor :
chos skyong dgra bla yul lha yi :
gtor ma rigs dang mthun par bsham :
argaM dkar sngon la sogs pa'i :
mkho ba'i yo byad thams cad bsags :
skyabs sems lha yi rnal 'byor bsgom :
hrI:
rang nyid ye shes lha yi thugs ka nas :
sku gsung thugs kyi raM yaM khaM 'phros pas :
snang srid mchod pa'i ma dag bsregs gtor bkrus :
chos dbyings rnam par dag pa'i ngang la gnas :
raM yaM khaM:
s+pha ra Na phaT:
saM ha ra Na hU~M:
badzra s+pha ra Na khaM:
thal mo khong stong phyag rgya bya :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
hrI:
ma bcos dbyings las zhing khams phun sum tshogs :
b+h+rU~M las rin chen snod mchog du ma'i nang :
oM AHhU~M las mchod pa'i sprin mtha' yas :
'bru gsum 'od kyis bsang dud 'khor 'das khyab :
ye shes 'dod dgu'i mchod sprin dpag med 'phro :
gtor ma rin chen ri rab rgya che ba :
lha yi zhal zas gos rgyan spungs se spung :
dgyes pa'i spyan gzigs srid na yod dgu'i tshogs :
so so'i brngan gyi dkor nor ma tshang med :
argaM dkar sngon zag med bdud rtsi'i mtsho :
de dag thams cad nad sel sman gyi mchog :
nyes pa kun sel bde ba 'phel ba'i bcud :
'dod pa'i re ba skong ba'i rkyen du gyur :
thal mo rin chen sgrom bu ltar :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
thal mo kha phye g.yas su bskor :
oM badzra a mr-ita kuN+Da lI ha na ha na hU~M phaT:
g.yon pa byang chub khu tshur la :
g.yas pas sdigs mdzub bskor ba bya :
oM dz+nyA na a wa lo ki te sa man+ta s+pha ra Na rasmi b+ha wa sa ma ya ma hA ma Ni du ru du ru hri da ya dz+wa la ni hU~M:
g.yas g.yon skyabs sbyin phyag rgya yis :
na maHsarba ta thA ga ta a wa lo ki te oM sam+b+ha ra sam+b+ha ra hU~M:
thal mo sor bsnol dpral bar bskor :
na maHsa man+ta bud+d+ha naM gra he shwa ra pra b+ha dz+yo ti ni ma hA sa ma ya swA hA:
hU~M hrI:
chos dbyings chen po mdun gyi nam mkha' ru :
rang byung ye shes 'od lnga 'khrigs pa'i dbus :
snang srid zil gnon pad+ma thod phreng rtsal :
steng du bla ma sangs rgyas chos dge 'dun :
bar du yi dam mkha' 'gro chos skyong rnams :
'og tu yul lha rigs drug lan chags bgegs :
mgron bzhi 'khor bcas mngon sum gsal bar gyur :
hU~M hrI:
bla ma rgyal ba sras bcas thugs rje can :
dkon mchog sri zhu'i mgron kun gshegs su gsol :
yi dam mkha' 'gro chos skyong dgra blar bcas :
mgon po yon tan mgron kun gshegs su gsol :
skye ba gtan gyi pha mar gyur pa yi :
rigs drug snying rje'i mgron kun gshegs su gsol :
chags sdang dbang gis gnod byed du 'khrul pa'i :
lan chags bu lon mgron kun gshegs su gsol :
hU~M hrI:
nyams dga'i zhing mchog gdan khri mdzes pa 'dir :
ma lus 'khor dang bcas pa bzhugs su gsol :
rgyal ba rnams kyis ye shes dbang bskur zhing :
rdul snyed grangs kyi lus kyis phyag 'tshal lo :
mchod yon zhabs bsil me tog spos mar me :
dri chab zhal zas rol mo'i mchod pa 'bul :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha ye swA hA:
hU~M hrI:
sku lnga'i bdag nyid ye shes mkhyen brtse'i bdag :
dkon mchog sri zhu'i mgron la phyag 'tshal bstod :
dngos grub kun bdag phrin las rnam bzhi'i bdag :
mgon po yon tan mgron la phyag 'tshal bstod :
'gro kun bde gshegs snying po'i bdag nyid can :
rigs drug snying rje'i mgron la phyag 'tshal bstod :
ma rtogs gdon bgegs rtogs na lha ru gyur :
lan chags bgegs rigs mgron la phyag 'tshal bstod :
de nas bsang gi rabs bshad pa :
kye :
dang po bsang byung gang nas byung :
skye med stong pa chos kyi dbyings :
'gag med longs spyod lhun gyis grub :
skye 'gag gnyis med las shar ba'i :
snod bcud snang srid 'byung ba lnga :
de las bdud rtsi'i shing lnga byung :
ye shes lnga ru lhun gyis grub :
de nas bsang byung gang nas byung :
srid pa'i mes po tshangs pa yis :
'jig rten khams rnams thams cad dang :
'byung ba lnga yi mthun sbyor gyis :
'dod pa'i yon tan bsams nas sprul :
de nas bsang byung gang nas byung :
rgyal po khri srong lde'u btsan gyis :
bsam yas gtsug lag bzhengs dgongs tshe :
lha srin rnams kyis bar chad byas :
de tshe rgyal blon bka' bgros kyis :
o rgyan mkhas pa spyan drangs nas :
slob dpon pad+ma thod phreng gis :
bsam yas gtsug lag sa 'dul mdzad :
bsang dang gser skyems brngan rnams mdzad :
shin tu bka' la mi nyan kun :
drag po'i las kyis tshar bcad pas :
lha srin thams cad rab tu thul :
rgyal po'i bsam pa thams cad grub :
rje 'bangs thams cad bkra shis shing :
nad mug 'khrugs rtsod thams cad zhi :
bod la sangs rgyas bstan pa shar :
de bzhin da lta bdag cag gis :
sangs rgyas bstan pa rgyas pa dang :
sems can bde skyid 'byung ba'i phyir :
gtsug lag sku gsung thugs rten bzhengs :
rab tu gnas dang shis par byed :
sgrub pa chen po 'dzugs pa dang :
mkhar las byed dang yul gsar 'dzin :
bag ma bsu dang mda' rta byed :
shwa rgyan dmag la 'gro ba dang :
thag ring mgron 'gro tshong byed pa :
chu chen rab so brgal ba dang :
ming 'dogs khrir bsko mnga' gsol zhing :
drag las mdos gtor gtong ba sogs :
che drag bya ba thams cad kun :
gegs med bsam pa 'grub pa'i phyir :
bsang brngan gser skyems 'di bgyi bas :
bdag gi 'dod pa'i don rnams sgrubs :
dang po bsang gi mchod pa ni :
hU~M hrI:
dang po'i sangs rgyas bla ma chos kyi sku :
kun tu bzang po kun tu bzang mo dang :
rdo rje 'chang chen gsang ba ye shes yum :
ston pa rdo rje sems dpa' dbyings phyug ma :
rnam snang spyan ma rin 'byung mA ma kI:
snang mtha' gos dkar don grub sgrol ma yum :
ye shes chen po'i dbyings su ro gcig pa'i :
rgyal ba dgongs brgyud bla ma thams cad bsang :
shAkya thub pa rigs drug 'dul mdzad dang :
phyogs bcu dus gsum bskal bzang sangs rgyas stong :
rigs gsum mgon po byang chub sems dpa' rnams :
yum chen brgyad sogs byang chub sems ma'i tshogs :
sku gsum phyi nang gsang ba'i ston pa yis :
mdo yi sde gsum sngags kyi rgyud drug rnams :
brda ltar bstan nas thos pa dam pa'i chos :
rig 'dzin rig brgyud bla ma thams cad bsang :
chags bral sprul sku'i 'khor dang nyan thos brgyad :
bslab pa gsum 'dzin phyi yi dge 'dun dang :
gnas brtan chen po bcu drug la sogs pa'i :
dgra bcom byang sems rigs can nang gi 'khor :
rig 'dzin drwa ma lnga dang bka' babs brgyad :
ye shes mkha' 'gro gsang ba'i tshogs mchog 'dus :
sngags kyi grub thob bsam mi khyab pa sogs :
gang zag snyan brgyud bla ma thams cad bsang :
bla ma chos sku longs sku sprul pa'i sku :
sku gsum dbyer med pad+ma thod phreng rtsal :
sku lnga mtshan brgyad bstan pa rnam gnyis kyi :
ston pa 'jig rten du mar sprul pa dang :
grub pa'i dbang phyug rje 'bangs nyer lnga sogs :
bka' srol 'dzin pa'i mkhas grub rim byon dang :
zab mo gter ston chos bdag brgyud par bcas :
rig 'dzin bla ma dgongs 'dus lha tshogs bsang :
sgyu 'phrul zhi ba khrag 'thung khro bo'i tshogs :
sgo 'byed phyag rdor lha mi'i ston pa 'khor :
nya stong tshes lha nyan thos rang sangs rgyas :
kri yA u pa yo ga rdo rje dbyings :
mngon rdzogs rgyal po yab yum 'chi med gtso :
tshogs chen 'dus pa'i dkyil 'khor theg dgur bcas :
sems klong man ngag bla ma zhi khro sogs :
rgyud lung man ngag bla ma thams cad bsang :
'jam dpal sku dang dmar nag 'jigs gsum sogs :
pad+ma gsung dang rta nag 'khor dang bcas :
yang dag thugs mchog rdo rje gtum po'i tshogs :
che mchog yon tan bdud rtsi sman gyi lha :
phur pa phrin las la sogs ye shes lnga :
ma mo rbod gtong 'jig rten mchod bstod dang :
dmod pa drag sngags gsum sogs sgrub sde brgyad :
dpal chen yi dam dgongs 'dus lha tshogs bsang :
gzi brjid sku mchog khro mo be tA li :
gar dbang gsang yum gsang ba ye shes ma :
bde chen thugs mchog kro tI shwa rI ma :
bdud rtsi yon tan gnam zhal wa rA hI:
sgrol ma phrin las 'khor lo rgyas 'debs ma :
rig 'dzin gtso mo las kyi dbang mo che :
srid pa ma mo nyid bzhi mu kha le :
'jig rten spyi 'dul dmod pa 'byung lnga'i bdag :
dpa' bo mkha' 'gro ging dang lang ka bcas :
ma rgyud mkha' 'gro dgongs 'dus lha tshogs bsang :
sku yi mgon po gtum chen stag zhon nag :
gsung gi mgon po myur mdzad phyag drug pa :
thugs kyi mgon po bdud 'dul phyag bzhi pa :
yon tan mgon po legs ldan tshogs kyi bdag :
phrin las mgon po lha chen ma ning nag :
srid pa'i ma mo sngags srung e ka dzA:
rig 'dzin mgon po zhing skyong zhal bzhi pa :
mchod bstod mgon po dpal ldan rdo rje gur :
drag sngags mgon po sras mchog nag po che :
drag po chos skyong dgongs 'dus lha tshogs bsang :
gzhan yang zhing skyong sum cu rtsa gnyis bsang :
rdo rje pho nya drug cu rtsa bzhi bsang :
ging chen bcu drug lang ka drug cu bsang :
'bar ma brgyad dang ma bdun sring bzhi bsang :
'bum phrag yangs pa'i mkha' 'gro thams cad bsang :
las mgon khro rgyal chen po 'khor bcas bsang :
gnod sbyin btsan rgod beg tse 'khor bcas bsang :
khyab 'jug dug gi spu gri 'khor bcas bsang :
lha mo 'dod khams dbang phyug 'khor bcas bsang :
las mgon bya rog gdong can 'khor bcas bsang :
gshin rje dam can chos rgyal 'khor bcas bsang :
zhing skyong seng ge'i gdong can 'khor bcas bsang :
gnod sbyin zhang blon sde dgu 'khor bcas bsang :
gri gug seng zhon bing dmar 'khor bcas bsang :
dur khrod bdag po mgon dkar yab yum bsang :
lha chen dbang phyug u ma yum bcas bsang :
gnod sbyin shan pa dmar po 'khor bcas bsang :
ma mo 'bar ma srog sgrub 'khor bcas bsang :
dam can rdo rje legs pa 'khor bcas bsang :
brag mgon mdung 'dzin mgon po a g+ho ra :
lha mo dpal 'bar trag shad 'khor bcas bsang :
rtag pa'i rgyal mo dpal lnga 'khor bcas bsang :
nyi zla'i thod phreng rje mo lnga bcu bsang :
mkha' 'gro sde bzhi dpa' bo bcas pa bsang :
nA ga rak+sha sbal mgo khrag mig bsang :
rgyal po pe kar pu tra b+ha tra bsang :
btsan rgod spun bdun rol pa rkya bdun bsang :
srid pa'i rgyal mo ma mgon drug cu bsang :
ce spyang ma brgyad kai seng sgo ma'i tshogs :
'bar ma brgyad dang dpal gyi bka' srung bsang :
'chi bdag bcu gnyis dregs pa bcu drug dang :
ging bdud rtsis pa shan pa ma gshin sogs :
'jam dpal sku yi bka' srung thams cad bsang :
khams brgya dmus long khyi brgyad spyang brgyad dang :
'dab gshog 'brug bzhi gser gyi ma mo sogs :
pad+ma gsung gi bka' srung thams cad bsang :
dbang phyug nyer brgyad sprul pa phyag brnyan bcas :
yang dag thugs kyi bka' srung thams cad bsang :
sman gyi lha dang drang srong sman mo'i tshogs :
bdud rtsi yon tan bka' srung thams cad bsang :
shwa na sa bdag bdag nyid skyes bu dang :
gyad chen ging phran mon pa khra spyang sogs :
phur pa phrin las bka' srung thams cad bsang :
chags byed spun gnyis lha mo dpon g.yog gnyis :
rgyal mo ne mtshan gar dbang spun gnyis dang :
drag mo spun bzhi ma bdun srin mo bdun :
rgyal chen bu mo dmag gi rgyal mo bzhi :
sring bzhi las byed bzhi dang phung byed bzhi :
rtsis kyi ma gsum gsang ba'i ma mo gsum :
pho nya gsum dang ro kha ma gsum dang :
gdong mo bzhi ste dman mo lnga bcu brgyad :
shugs 'gro drug cu mdzes 'gro bgegs 'dul ma :
lcags kyu 'phro 'du ma bzhi bu mo bzhi :
sring bzhi mdza' mo bzhi dang rgyal mo bzhi :
blon mo bzhi dang gtso mo bzhi dang ni :
thun bdag bzhi dang bran gyi ma mo bzhi :
lha mo bco lnga la sogs ma mo'i tshogs :
srid pa ma mo'i bka' srung thams cad bsang :
shugs 'gro'i king phran bsam gyis mi khyab pa :
spu gri mched gsum gter bdag gnas kyi srung :
rig 'dzin bka' yi srung ma thams cad bsang :
rkos rje drang dkar sde dpon sum cu sogs :
'jig rten mchod bstod bka' srung thams cad bsang :
gzhon nu gtum po sngags bdag bco brgyad sogs :
dmod pa drag sngags bka' yi srung ma bsang :
srid pa'i mes po lha chen tshangs pa dang :
'byung ba chen mo lnga yi lha mo dang :
srid pa chags pa'i lha dgu thams cad bsang :
nyi zla dri za me lha gshin rje dang :
srin po chu bdag rlung lha gnod sbyin dang :
dbang ldan sa bdag phyogs skyong 'khor bcas bsang :
yul 'khor skyong dang 'phags skyes spyan mi bzang :
btsun mo sras blon 'khor dang bcas pa bsang :
rgyal chen rnam mang thos sras mdung dmar can :
las la chas tshe drag po rta sngon can :
rta bdag brgyad dang yum mchog dpal lha mo :
nor rgyun ma sogs lha mo chen mo dgu :
dzam lha rigs lnga gnod sbyin bye ba'i tshogs :
gnod sbyin spun gsum nor lha thams cad bsang :
sprul pa'i gza' chen rgyu ba'i gza' lnga bsang :
lha mtshams la sogs rgyu skar nyer brgyad bsang :
'jigs byed dgu dang 'bar ma bdun rnams bsang :
klu rgyal wa ru Na dang mtha' yas pa :
'jog po nor rgyas pad+ma dung skyong dang :
pad+ma chen po stobs rgyu rigs ldan pa :
yab yum sras blon mdun 'khor bcas pa bsang :
gtsang ma'i gnas su dbang sgyur lha chen brgyad :
dgyes sde mngag gzhug bcas pa thams cad bsang :
brtan ma dbang chen sa 'dzin lag pa dang :
lto phye rje blon bcu gnyis la sogs pa'i :
lo zla zhag dus sa bdag thams cad bsang :
spar sme tshes lha sum brgya drug cu bsang :
gnam sa bar gyi brgya byin dkar nag khra :
gab tse drang mkhan shan 'byed rdzi 'u sogs :
srid pa'i mo bon rtsis kyi lha rnams bsang :
'o de gong rgyal yar lha sham po dang :
gang ba bzang po gcig char dmar po dang :
ti se lha btsan mchims phu brag btsan sogs :
rje yi mgur lha bcu gsum 'khor bcas bsang :
de yi blon po sum cu rtsa gnyis bsang :
rdo rje g.yung drung rdo rje dbang drag sogs :
dge bsnyen nyi shu rtsa gcig thams cad bsang :
rma rgyal spom ra dbyi rgyal dmag dpon dang :
gnyan chen thang lha sgyog chen gdong ra ste :
gnyan chen sde bzhi 'khor dang bcas pa bsang :
gnyan po g.yu rtse 'brong ri smug po dang :
rdza rgyal 'phan phyug rdo rgyal mu nam dang :
ri bo dbang zhu lha chen zhe da dbyig :
bzhag ra lha rtse rgyam rgyal rdo thi dkar :
rtsi yi rag ne bong rgod mthon po dang :
gzi yi ma mo 'phen bzang ngang pa ser :
yul bzhi'i rdzong 'phrang gter bdag go bo rgyal :
mtsho bkra rdo rje bdud 'dul na bun rdzong :
ku rgyal she ne ma sbad gsal spangs skyes :
rdo rje dgra 'dul stong dpon ri bkra dang :
gze yi ma mo gwa pa blon por bcas :
tsha ba'i dril dkar khyung tho dung ri sogs :
chu bzhi sgang drug sa bdag thams cad bsang :
gzhan yang rgya gar yul dang o rgyan yul :
stag gzig ge sar rgya nag mon gyi yul :
mnga' ri skor gsum dbus gtsang ru bzhi yi :
yul bdag che 'bring chung rgyud 'khor dang bcas :
khyad par rdo rje kun bzang la sogs pa'i :
che zhe gnyan mo brtan ma bcu gnyis bsang :
ya ma bcu gnyis sman mo yang 'khor bsang :
yul phyogs 'di yi gzhi bdag che dgu gnyan :
pho rgyud mo rgyud che phra thams cad bsang :
ma bsgrub rang la 'go ba'i lha lnga bsang :
rtag tu mgon zhing skyob pa'i lha dgu bsang :
mkhar gyi rtse lha mgron yag cang shes bsang :
zhing lha tshangs pa lam lha gnyan po bsang :
las mgon lha dmag dgra bla bcu gsum bsang :
dgra bla spun gsum wer ma zo dor bsang :
pha mes rgyud kyi srung ma thams cad bsang :
rmu rabs gtsug gi mtshun lha thams cad bsang :
'go zhing sdongs grogs byed pa'i lha rnams bsang :
ming dang mtshan du ma shes lha srung bsang :
pha mar gyur pa'i rigs drug sems can bsang :
bar dor gnas pa'i yid lus rten med bsang :
lan chags bu lon ma sod thams cad bsang :
tshe dang srog la 'jab pa'i 'byung po bsang :
srid gsum nyul ba'i 'dre rigs thams cad bsang :
dam sri 'gong po glo bur lhags pa bsang :
khas nyan dbang chung nyam thag thams cad bsang :
lhag ma bshal chur dbang ba thams cad bsang :
mgron du 'ong mi 'os pa thams cad bsang :
kun kyang zhi bde'i ngang la gnas gyur cig :
gnyis pa ar+g+haM gser skyems ni :
hU~M hrI:
dgongs brda snyan brgyud rig 'dzin bla ma'i tshogs :
sangs rgyas chos dang dge 'dun dkon mchog gsum :
skyabs kyi dam pa mchod 'os thams cad la :
bdud rtsi gser skyems mchod pa 'di 'bul lo :
sgyu 'phrul zhi ba dang ni khro bo'i tshogs :
'dus pa mdo dang sems klong man ngag sde :
rgyud lung man ngag lha tshogs thams cad la :
bdud rtsi gser skyems mchod pa 'di 'bul lo :
rig 'dzin lha tshogs 'jam dpal pad+ma dbang :
yang dag che mchog phur pa rbod gtong tshogs :
dregs 'dul drag sngags sgrub sde'i lha tshogs la :
bdud rtsi gser skyems mchod pa 'di 'bul lo :
gzi brjid gar dbang bde chen bdud rtsi ma :
mu kha las 'dul phyi 'dul 'byung lnga'i bdag :
mkha' 'gro sde dgu'i lha tshogs thams cad la :
bdud rtsi gser skyems mchod pa 'di 'bul lo :
stag zhon myur mdzad phyag bzhi legs ldan che :
ma ning e ka tsA ti zhal bzhi pa :
gur dang sras mchog dgu yi lha tshogs rnams :
bdud rtsi gser skyems\u0f8e
sgrub sde brgyad kyi bka' srung thams cad dang :
zhing skyong so gnyis pho nya drug cu bzhi :
ging dang mkha' 'gro sum brgya drug cu la :
bdud rtsi gser skyems\u0f8e
phyogs skyong gza' klu lha dang rgyu skar dang :
'jigs byed 'bar ma gtsang ris bdun cu lnga :
rgyal chen sde bzhi 'jig rten skyong rnams la :
bdud rtsi gser skyems\u0f8e
sde dpon sum cu sngags bdag bco brgyad dang :
mgur lha bcu gsum 'bangs kyi srog lha dang :
blon po so gnyis brtan ma bcu gnyis la :
bdud rtsi gser skyems\u0f8e
sa bdag the se rgyal blon dbang chen dang :
sa 'dzin lag pa lto 'phye tsang kun dang :
hal khyi gnam khyi pi ling la sogs la :
bdud rtsi gser skyems\u0f8e
gzhan yang spar sme lo 'khor zla 'khor dang :
zhag dus de ring rgyu ba thams cad dang :
phyogs su gnas pa'i sa bdag che phra la :
bdud rtsi gser skyems\u0f8e
khyad par dzam gling yul gyi rgya dkar nag :
stag gzig ge sar li yul mon gyi yul :
mnga' ris dbus gtsang mdo khams gzhi bdag la :
bdud rtsi gser skyems\u0f8e
bye brag yul 'dir gnas pa'i lha klu sman :
btsan bdud rgyal po the'u rang gnyan ma mo :
la sogs yul lha zo dor thams cad la :
bdud rtsi gser skyems\u0f8e
pha myes rgyud srung dgra bla pha mtshun dang :
'go ba'i lha lnga skyob pa'i lha dgu dang :
lha dmag bcu gsum wer ma thams cad la :
bdud rtsi gser skyems\u0f8e
'gro ba rigs drug bar do snying rje'i mgron :
lan chags bgegs rigs bu lon sha mkhon can :
tshe srog longs spyod 'khor la gnod byed par :
bdud rtsi gser skyems\u0f8e
kun kyang mnyes shing tshims par gyur nas kyang :
mchod yul gong ma rnams kyis mgon skyob mdzod :
bar pa rnams kyis sdongs grogs phrin las sgrubs :
'og ma rnams kyang ko long gdug rtsub spongs :
zhi dang phan pa'i sems kyis mthun rkyen sgrubs :
lan chags bu lon byang zhing 'khon 'gras dag :
kun kyang rgyud la byang chub sems skyes nas :
byams pa'i sems kyis don kun bsgrub tu gsol :
gsum pa kun la brngan 'bul te :
kye 
bla ma yi dam mkha' 'gro ma :
sangs rgyas chos dang dge 'dun la :
kun bzang mchod pa'i sprin phung ni :
phyi nang gsang ba kho nas brngan :
chos skyong thams cad brngan pa ni :
kye :
chos dbyings rol pa las byung ba'i :
dam rdzas gtor ma a mr-i ta :
rak+ta spyan gzigs sna tshogs pa :
bya rta g.yag lug ra khyi glang :
nag dmar la sogs sna tshogs pa :
sha khrag don snying go mtshon gyis :
legs ldan nag po yab dang yum :
las mgon king kar beg tse dmar :
gza' bdud rgyal po 'dod khams dbang :
dpal gyi bka' srung bcas pa brngan :
phyag bzhi pa dang tsaN+Di ka :
bya rog gdong can gshin rje'i rgyal :
zhing skyong seng gdong zhang blon sogs :
yang dag bka' srung thams cad brngan :
stag zhon nag po yab dang yum :
gri gug seng zhon bing dmar sogs :
dur khrod bdag po bdag mo bcas :
sku yi srung ma thams cad brngan :
myur mdzad phyag drug re ma ti :
lha chen dbang phyug shan pa dmar :
srog sgrub rdo rje legs pa sogs :
pad+ma gsung gi bka' srung brngan :
lha chen ma ning yum dpal 'bar :
brag lha mgon po a g+ho ra :
traka shad mgon po gshog rgod ma :
rdo rje phur pa'i bka' srung brngan :
e ka dzA Ti rtag rgyal lnga :
ma mo rje mo bcu bzhi dang :
dman mo lnga bcu rtsa brgyad sogs :
srid pa'i ma mo thams cad brngan :
zhal bzhi mkha' 'gro sde lnga dang :
mkha' 'gro dpa' bo shugs 'gro ging :
rta nag sha za btsan rgod dang :
spu gri mched gsum la sogs brngan :
rdo rje gur chen yab dang yum :
rigs rgyal nA ga rak+sha dang :
pe har tsi dmar pU tra dang :
dregs pa yab yum 'khor bcas brngan :
ber nag can dang srid pa'i rgyal :
nag po yab yum bcu drug dang :
gzhon nu gtum po mgar ba nag :
srin po nag po brag btsan dmar :
sngags kyi bdag po 'khor bcas brngan :
dregs pa'i sde dpon brngan pa ni :
kye :
bdud rtsi gser skyems gtor ma dang :
spyan gzigs dkor cha sna tshogs kyis :
dbang phyug ma hA de wa brngan :
btsun mo u ma de wI brngan :
gshin rje ya ma rA dza brngan :
yum mchog sgrol byed nag mo brngan :
bdud po skos rje brang dkar brngan :
bdud mo ri ti nag mo brngan :
srin po glog gi phreng ba brngan :
srin mo sbal mgo khrag mig brngan :
gnod sbyin yak+Sha me dbal brngan :
gnod sbyin mo ni sngon mo brngan :
skyes bu gnam thel dkar po brngan :
ma mo sngags kyi srung ma brngan :
brag btsan srog zan dmar po brngan :
mu stegs kA la nag po brngan :
lha rabs de ni sham po brngan :
spyi bdud rgyal po gu rum brngan :
ma mo srid pa'i rgyal mo brngan :
lha mo mgyogs byed nag mo brngan :
ru dra rdo rje bdud 'dul brngan :
'gong po yam shud dmar po brngan :
bgegs rgyal bi nA ya ka brngan :
dmu bdud bkrag med nag po brngan :
rA hu la ni nag po brngan :
gnam sman thog gi bu yug brngan :
klu bdud nag po mgo dgu brngan :
klu mo yak+sha nag mo brngan :
srog bdag tshangs pa dkar po brngan :
rgyal po khyung chen klu 'brug brngan :
dgra lha rdor legs dkar po brngan :
mgon po ma hA kA la brngan :
'khor dang bcas pa brngan pa'i mthus :
'khor srungs rkyen zlogs dgra bgegs zlog :
sngags bdag bco brgyad brngan pa ni :
kye :
gtor ma mchod pa sna tshogs dang :
dam rdzas bsam mi khyab pa yis :
gshin rje tshe bdag nag po brngan :
gsod byed nag mo ral can brngan :
bdud po me yi kha rlangs brngan :
bdud mo nag mo khrag 'thung brngan :
srin po gcod byed 'bar ba brngan :
srin mo za byed chen mo brngan :
gnod sbyin gang ba bzang po brngan :
gnod sbyin srin mo'i gdong pa brngan :
ma hA de wa dkar po brngan :
ru tra thar pa nag po brngan :
dmu yi dmu rje btsan po brngan :
mu stegs gu lang nag po brngan :
gza' bdud g+ha ra nag po brngan :
klu rgyal sog ma med byas brngan :
chos rgyal li byin hAr legs brngan :
'gong po khu le lag dgu brngan :
nor bdag stag sgro 'dzin pa brngan :
btsan rgyal yam shud dmar po brngan :
sngags bdag 'khor bcas rab dgyes te :
bstan pa'i dgra bgegs bsgral du gsol :
de dag kun la dmar gtor dang :
chang phud zas sna dkor chas mchod :
gtsang rigs dpal mgon brngan pa ni :
dkar gtor dkar gsum ar+g+has mchod :
kye :
dkar gsum gtor ma ar+g+haM dkar :
klu sman dar zab rin chen gyis :
lha dang dri za me lha dang :
gshin rje srin po chu yi bdag :
rlung lha gnod sbyin dbang ldan dang :
sa lha la sogs phyogs skyong brngan :
tshangs pa la sogs b+h+riM gi ri :
dbang phyug dga' byed lha chen tshogs :
gzhon nu 'jigs byed lha brgyad brngan :
mtha' yas 'jog po nor rgyas dang :
dung skyong pad+ma pad+ma che :
rigs ldan stobs rgyu klu brgyad brngan :
nyi ma zla ba mig dmar dang :
lhag pa phur bu pa wa sangs :
spen pa sgra gcan gza' brgyad brngan :
smin drug la sogs shar skar bdun :
me bzhi la sogs byang skar bdun :
lha mtshams la sogs nub skar bdun :
bra nye la sogs lho skar bdun :
rgyu skar nyi shu rtsa brgyad brngan :
'jig byed dgu dang 'bar ma bdun :
gtsang rigs bdun cu rtsa gnyis brngan :
ko long ru nga ma mdzad par :
'jig rten bde ba'i las mdzod cig :
rgyal chen thams cad brngan pa ni :
kye :
brjid che'i gos dang bcud che'i zas :
rin chen nor sna dpag med kyis :
rgyal po chen po rnam thos sras :
yum chen dpal lha yab yum brngan :
las la chas pa'i rta sngon can :
rta bdag brgyad kyi 'khor dang bcas :
gnod sbyin ma sogs grogs mo brgyad :
rmugs 'dzin dkar po dbyug gu gsum :
dzam la pho mo gnod sbyin rigs :
dmag tshogs mngag gzhug bsam mi khyab :
rgyal chen 'khor dang bcas pa brngan :
yul 'khor srung dang yum mdzes pa :
dri za khye 'u pho mo brgyad :
dri za'i dmag tshogs bsam mi khyab :
rgyal chen 'khor dang bcas pa brngan :
'phags skyes po dang yum dbyangs ldan :
grul bum blon brgyad pho nya brgyad :
grul bum pho mo bsam mi khyab :
rgyal po chen po 'khor bcas brngan :
spyan mi bzang dang nor ldan yum :
nor 'dzin la sogs sras lcam stong :
nor 'dzin lang 'gro bsam mi khyab :
rgyal chen 'khor dang bcas pa brngan :
sa bdag 'khor bcas brngan pa ni :
kye :
gser dngul zangs lcags zhwa gos l+h+wam :
sba smyug bza' btung dar zab 'bru :
ri dwags sna tshogs gcan gzan rigs :
mi zad gter gyi bum pa yis :
sa yi lha mo brtan ma dang :
dbang chen dpal bzang gdong bzhi pa :
the se rgyal po lag pa dang :
lto 'phye la sogs rgyal po brngan :
the khyim blon po dmag dpon dang :
dus 'dzin se shar gdan 'ding ba :
hal khyi khyi mgo se ba sras po pi ling dang :
gtsang kun zin phung sa yi se byi dang :
phe 'u hong ser rang rta dang :
wang gin sa 'phyag gnyan chen 'phye'o :
lnga ser gzig gi mjug ma sogs :
rgyal blon 'khor dang bcas pa brngan :
lo skor zla ba zhag dus tshod :
'byung ba lnga yi lha dang 'pho ba ru :
skabs su nges med rgyu ba'i rigs :
spar kha sme ba lo drug cu :
gtsug lag rtsis las bshad kun brngan :
shel khyung dung phyi lcags phag dang :
shel rta gser nya g.yu yi khyi :
glang dmar dug sbrul ru sbal dang :
gser rta g.yu 'brug zangs kyi bya :
shel mdzo mchong gi byi ba sogs :
gnyan rigs bsam mi khyab pa brngan :
kun sel zhi ba chen po ru :
bde legs ngang du gnas gyur cig :
brtan ma rnams la brngan 'bul ni :
kye :
yul gyi ming ni gdong dmar bod :
brtan ma'i gnas chen bcu gnyis nas :
che zhe chen mo khyed rnams kyang :
'jig rten mkha' 'gro kun gyi gtso :
rdo rje kun bzang sku mdog mthing :
phyag na rdo rje tshe bum 'dzin :
chibs su seng ge dkar mo 'chib :
rdo rje kun grags sku mdog mthing :
chu srin rgyal mtshan me long bsnams :
chibs su g.yu 'brug sngon mo 'chib :
ha ri rdo rje ya ma sngo :
phyag na shang lang zhags pa bsnams :
chibs su rkyang bu kha gar 'chib :
'brog chen rdo rje bgegs gtso nag :
ru mtshon rtse lnga zhags pa 'dzin :
chibs su dri 'u sngon mo 'chib :
bdud mo chen mo mched bzhi yang :
bshos bu snying dang gtor mas brngan :
sha med rdo rje g.yu bun ma :
gser gyi zor ba gter bum bsnams :
chibs su sha ba yu mo 'chib :
kha rag khyung btsun sku mdog dkar :
phyag gnyis DA ru me long bsnams :
chibs su mkha' lding khyung chen 'chib :
gser chen mkha' lding klu mo dmar :
phyag na sbrul zhags phur pa thogs :
chibs su gyi ling rta ser 'chib :
rma ri rab 'byams drag mo ser :
phyag na be con zas gzhong bsnams :
chibs su gcan gzan 'phar ba 'chib :
gnod sbyin chen mo mched bzhi yang :
bshos bu snying dang gtor mas brngan :
kong btsun de mo sku mdog smug :
phyag na mda' dar sgrom bu bsnams :
chibs su mgyogs 'gro g.yu rngog 'chib :
btsan la rol pa'i sman gcig ljang :
phyag na dar dkar 'brang rgyas bsnams :
chibs su mdzo mo dkar mo 'chib :
ug chos ya ma bsil dmar mo :
phyag na ting shag skad snyan thogs :
chibs su ru sbal mgo dgu 'chib :
g.yu dril rdo rje gzugs legs dmar :
phyag na pad+ma dril bu 'dzin :
chibs su stag mo ri bkra 'chib :
sman mo chen mo mched bzhi yang :
bshos bu snying dang gtor mas brngan :
brtan ma chen mo rnams kyi 'khor :
sprul pa skyong ma bcu gnyis dang :
ya ma chen mo bcu gnyis sogs :
'bum phrag yangs pa 'khor bcas la :
gser g.yu dar zab 'bru sman gyis :
brngan cing dgyes pa bskangs gyur te :
phyi ru 'jig rten bde ba dang :
nang du bdag cag bde ba dang :
gsang ba rtsa rlung bde ba dang :
don dam thig le dbab gzung bde :
bde chen ye shes rtogs pa yis :
sa lam bgrod pa'i grogs mdzod cig :
gzhan yang yul lha kun brngan pa :
kye :
dus gsum sangs rgyas thams cad kyi :
byang chub thugs su chud pa'i sa :
rdo rje gdan gyi srung ma brngan :
gzhan yang zhing skyong so gnyis brngan :
nyi shu rtsa bzhi'i gnas srung brngan :
gnas chen nyer lnga'i srung ma brngan :
sgrub gnas brgya rtsa'i srung ma brngan :
na lan da ra la sogs pa'i :
rgya gar chos grwa'i srung ma brngan :
lha sa bsam yas la sogs pa'i :
bod yul chos grwa'i srung ma brngan :
pho nya drug cu rtsa bzhi brngan :
ging dang lang ka'i tshogs rnams brngan :
bya rgod spungs pa'i ri bo sogs :
rgya gar yul dgu'i gzhi bdag brngan :
u rgyan yul dang sham b+ha la :
lcang lo can dang po ta la'i :
srung ma zhing skyong thams cad brngan :
ri bo bya rog la sogs pa'i :
stag gzig yul gyi gzhi bdag brngan :
dpag dpon mdung rtse la sogs pa'i :
ge sar yul gyi gzhi bdag brngan :
ri bo rtse lnga bya rkang can :
glang chen 'gying ri la sogs pa'i :
rgya nag yul gyi gzhi bdag brngan :
lcang ra smug po la sogs pa'i :
'jang gi yul gyi gzhi bdag brngan :
a lag gser rtse stag ri sogs :
sog yul gzhi bdag thams cad brngan :
dkar sgang rin chen phug pa sogs :
tsong kha'i gzhi bdag thams cad brngan :
be ri yi ni dug mtsho dang :
stong ri yi ni mtsho nag dang :
dwa 'u'i tsha mtsho dkar mo dang :
khri shog rgyal mo'i mtsho dang ni :
tsong kha'i g.yu mtsho sngon mo sogs :
mtsho sman rgyal mo spun lnga brngan :
ri btsun smug ri bsil me rtse :
rgyal mo rong gi gzhi bdag brngan :
kaM po gangs ra spram mtsho rtse :
li thang gzhi bdag thams cad brngan :
bzhag ra lha rtse la sogs pa :
rab sgang gzhi bdag thams cad brngan :
he brag mon skyes seng ge 'gying :
ti chu'i gzhi bdag thams cad brngan :
dan ti rma gsum rdza khra sogs :
rma yul gzhi bdag thams cad brngan :
gri phug spyang ri rtse rgyal sogs :
wer ti wer dgu ger mdzo gnyan :
spo bo chu dmar la sogs pa :
'bri rgyud gzhi bdag thams cad brngan :
ro so 'byor rtse ru bsam mtho :
gnyan rgyal mtsho nag rba ri gnyan :
rtsi yi rag ne mthon po sogs :
ngang pa rgyud kyi gzhi bdag brngan :
stong dpon gong mo ri bkra sogs :
a 'dam gnyis kyi gzhi bdag brngan :
zla yi dkar nag sum mdo dang :
dge bsnyen rdo rje dbang drag sogs :
snying thang 'cham ri la sogs pa'i :
zla stod gzhi bdag thams cad brngan :
smog she nyin 'phrang go g.yas sogs :
gze yi ma mo 'phen bzang sogs :
g.yu mtsho klu sman hor brag dang :
ne btsan gter bdag rag mo ri :
lha bdud btsan klu thams cad kyi :
rje dpon gtso bo nyer lnga dang :
'be yi chab bzhi rdzong 'phrang sogs :
zla rked gzhi bdag thams cad brngan :
nag po mdung rtse do la ri :
brag dkar brag nag la sogs pa'i :
zla smad gzhi bdag thams cad brngan :
spyi yi brag la mda' zug dang :
dba' ri dbi hu brag nag po :
rked btsan nor lha mgar ba klu :
drag po ri gsum la sogs pa'i :
spyi ngom gzhi bdag thams cad brngan :
sgo khro gshog brgyad dil mo brgyad :
rigs phyug 'phen ri la sogs pa'i :
dbyi shod gzhi bdag thams cad brngan :
gangs dkar ri bo rnam gsum dang :
brtan ma dril dkar la sogs pa'i :
tsha ba sgang gi gzhi bdag brngan :
rong btsan kha ba dkar po sogs :
tsha ba rong gi gzhi bdag brngan :
khyung tho dung ri la sogs pa'i :
spo bo'i gzhi bdag thams cad brngan :
rin chen brtsegs dang rtse mo drug :
thog ri 'bar ba brag dmar btsan :
sku la brag dmar mtho cog sogs :
dngul rgyud gzhi bdag thams cad brngan :
kong lha kong btsun rgya la dang :
bon ri mgo dgu la sogs pa'i :
shar kong nub kong gzhi bdag brngan :
pho brang smug ri phra men brgyad :
mon yul gzhi bdag thams cad brngan :
brag dmar ri mo ldang lha brag :
dge bsnyen mkha' ri lcam dral dang :
gter bdag dge ri lcam dral sogs :
gnyal dang lo ro'i gzhi bdag brngan :
tsa ri tsa gong gnyan po rtse :
mog po ri dang drag shul can :
rdo dang byar gyi gzhi bdag brngan :
'o de gung rgyal yab yum 'khor :
gang ba bzang po gcig char dmar :
sgam po dpal ri la sogs pa'i :
dwags nyang 'ol kha'i gzhi bdag brngan :
brag dmar gnam skas lcags phur can :
smyo kha mkhar chu sbar rjes sogs :
lho brag g.yas g.yon gzhi bdag brngan :
yar stod brag la yar 'brog ri :
gra phyi nang dang bar pa ste :
mchims phu btsan rgod chu bo ri :
rdo rje brag skyes dongs pa'i klu :
lo hi ta yi dge bsnyen dang :
'on 'jang brag dang stag lung ri :
yer pa gtsug ri la sogs pa'i :
skyi shod sa bdag thams cad brngan :
ti sgro sman dang mal gro'i klu :
bar lha sogs ra la sogs pa'i :
dbu ru nyin srib gzhi bdag brngan :
nag shod sogs dang nyang spyang sogs :
mgron bu'i dil dang thog gi ri :
rmu ru sha ru tsan+da ri :
ka chen mched brgyad kong ru thur :
'dam gyi 'ben rgyal spyang ri dang :
bya nyal go ra gnam gyi ra :
skyom 'dam klu shod 'phen yul ri :
se gling bsil ri bsam gtan ri :
nam ru ru rtse thod dkar can :
ting lo ting sman la sogs pa'i :
byang rgyud gzhi bdag thams cad brngan :
stag rtse ri dang mgon po ri :
phung po rin chen zam bu lung :
rong mdo kha rag gzhu gnyan rtse :
ngom nag 'phrang rtse gser gsham che :
lha ri sku lha jo mo ri :
g.yu phu brag dkar 'ja' tshon ri :
klu bdud sbrul sna kha 'u brag :
sa skya dpal ri lhun po rgyal :
gnyan po ri dang gangs ri rtse :
gtsang gi g.yas g.yon gzhi bdag brngan :
stag sgo ti se ma pham mtsho :
pre ta pu ri la phyi gangs :
tho ling snye nam lha brag dang :
ri bo bkra bzang dpal 'bar ri :
skyi rong ma ri khyung rgyal rtse :
dung dkar ri rgyal gser gyi ri :
ri bo dpal 'bar brag btsan rgod :
mthon po bkra shis rtse la sogs :
mnga' ris skor gsum gzhi bdag brngan :
thams cad yongs su mnyes nas kyang :
so so'i phrin las myur du sgrubs :
gnyan chen sde bzhi brngan pa ni :
kye :
shar gyi rma rgyal spom ra ni :
mi dkar rta dkar shel khrab can :
phyag na mdung dar nor bu 'dzin :
rma rigs sum brgya drug cu dang :
rma sman 'bum gyi 'khor gyis bskor :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
lho yi dbyi rgyal dmag dpon ni :
mi smug rta smug gser khrab can :
phyag na mdung dar satwa re thogs :
btsun mo sras blon pho nyar bcas :
rang 'khor bsam mi khyab pa rnams :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
nub kyi gnyan chen thang lha ni :
mi dkar dar thod dar ber can :
chibs su bang mgyogs ngang ser 'chib :
sba lcag dar mdung phyag na 'dzin :
btsun mo sras blon gnyan 'khor bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
byang gi sgyog chen sdong ra ni :
mi ser prog zhu dar ser gsol :
chibs su mgyogs 'gro g.yu rngog 'chib :
phyag na 'khor lo mdung dar bsnams :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
sgang drug gzhi bdag bcu gnyis la :
bsang mchod gser skyems brngan 'bul ni :
kye :
shar zla sgang la dbang sgyur ba :
bse yi 'brong ri smug po ni :
mi nag rta nag chibs su 'chib :
ber nag gsol zhing bing phur 'dzin :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
gnyan chen g.yu rtse sku mdog ljang :
gser khrab gsol zhing rgyal mtshan 'dzin :
rta dmar rlung gshog ldan pa 'chib :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
kye :
'bring zla sgang la dbang sgyur ba :
zil phrom rdo rje g.yung drung ni :
sku mdog dkar la dar thod dkar :
za 'og sna tshogs na bza' gsol :
phyag na ral gri mdung dar 'dzin :
rta dkar g.yu rngog ldan pa 'chib :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
gnyan ldang rdo rje blo gros ni :
mi sngon rta sngon lcags khrab can :
rgyal mtshan nor bu phyag na 'dzin :
btsun mo sras dang blon 'khor bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
kye :
lho zla sgang gi bdag po ste :
rgyam rgyal rdo ti gangs dkar ni :
dkar po shel rmog shel khrab gsol :
rdo rje dang ni rgyal mtshan 'dzin :
mgyogs 'gro rag dkar g.yu rngog 'chib :
mched brgyad yum dgu sras chen dgu :
mtsho nag la gnas gzi 'bar dang :
kha la rak+sha klu bdud nag :
sku rgyal dkar yag blon chen dgu :
mtsho sman 'bum dang pho nyar bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
ma sangs g.ya' spang rdza rgyal ni :
sku sprul stobs rgyal ngang pa dkar :
gsung sprul 'bri byed sku mdog dmar :
thugs sprul go bo mthing nag 'bar :
gsum ka dngul zangs lcags khrab gsol :
rmog phor dar 'phru rgyal mtshan can :
bya thul gsol zhing mdung zhags bsnams :
rang mdangs mtshungs pa'i rta la 'chib :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
kye :
zal mo sgang la dbang sgyur ba'i :
sku rgyal she ne sku mdog dmar :
bse khrab bse rmog sku la gsol :
phyag na mdung dang zhags pa bsnams :
rta dmar rlung gshog chibs su 'chib :
btsun mo mched blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
ngom rgyal mtsho bkra sku mdog dkar :
phyag na sba lcag mdung dar 'dzin :
khrab rmog gsol zhing rta dkar 'chib :
btsun mo blon po 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
kye :
dngul zla sgang la dbang sgyur ba :
gze yi ma mo mched gsum ni :
dkar po dar gyi na bza' gsol :
dbu la 'ob zhu stag 'phru can :
phyag na mdung dar nor bu bsnams :
kun kyang mgyogs 'gro ngang ser 'chib :
btsun mo sras blon 'khor bcas rnams :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
lha btsan gnyan po tshe dbang rtsal :
dmar po tshe bum mda' dar bsnams :
btsan bdud klu gsum la sogs pa'i :
rgyal blon btsun mo sras 'khor bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
kye :
tsha ba sgang du dbang sgyur ba :
rdo rje dril dkar dar thod can :
dar ber sngo khra sku la gsol :
phyag na sgron me me shel bsnams :
brag nag lcags khrab rta nag zhon :
btsun mo sras blon 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
tsha ba'i brtan ma chen mo ni :
sman gcig gzugs mdzes dar gos gsol :
mdza' grogs blon po 'khor dang bcas :
'dir gshegs bsang dang gser skyems dang :
gtor ma dkor cha'i brngan 'di 'bul :
gang 'dod phrin las myur du sgrubs :
chu bzhi'i dge bsnyen brngan pa ni :
kye :
zla yi gnas chu la gnas pa'i :
smyo kha'i mkhar nag zo ra zhes :
b+ha ba nag po klu yi bdud :
na bun dge bsnyen mthu bo che :
mi dkar shel khrab shel rmog can :
gser 'khor 'dzin cing klu rta 'chib :
skabs su bdud nag sdig rwa can :
khros tshe klu bdud chu srin gdong :
btsun mo sras blon 'khor bcas rnams :
'dir gshegs mchod bzhes dngos grub stsol :
gser chu 'bri klung dge bsnyen ni :
klu bdud rdo rje nor 'dzin zhes :
sku mdog dkar po gdengs ka can :
dar dang rin chen rgyan gyis brgyan :
dpag bsam shing dang nor bu 'dzin :
klu rta sbrul lto ldan pa 'chib :
btsun mo sras blon 'khor bcas rnams :
'dir gshegs mchod bzhes dngos grub stsol :
nas chu skyi ngom klung gi bdag :
bar blon rdo rje bdud 'dul ni :
mi sngon dar thod sbrul gdeng can :
dar gyi na bza' g.yu khrab gsol :
phyag na mdung dar sgrom bu 'dzin :
bdud rta nag po rlung gshog 'chib :
khros pa klu bdud nya mgo can :
btsun mo sras blon 'khor bcas rnams :
'dir gshegs mchod bzhes dngos grub stsol :
dngul chu'i dge bsnyen rdo rje dpal :
mi dkar sbrul mjug gdengs ka can :
dar dang rin chen rgyan gyis brgyan :
phyag na mda' dar nor bu 'dzin :
btsun mo sras blon 'khor bcas rnams :
'dir gshegs mchod bzhes dngos grub stsol :
shod chen bzhi'i gzhi bdag ni :
kye :
skyi shod rdzong btsan zangs khrab can :
dar thod gsol zhing rta dmar 'chib :
mdung dmar bse yi zhags pa 'phen :
'khor bcas dgyes pa'i brngan 'di 'bul :
kre shod zhe da mched brgyad ni :
kun kyang sna tshogs mdog can la :
rta pa zhub can mdung dar thogs :
'khor bcas dgyes pa'i brngan 'di 'bul :
smad shod rdo rje mu nam ni :
mi dkar shel khrab shel rmog can :
mdung dar nor 'dzin rta dkar 'chib :
'khor bcas dgyes pa'i brngan 'di 'bul :
rta shod dpang mtho rgyal ri ni :
ser po zhwa dkar dar ber gsol :
nor bu 'dzin cing rta sngon 'chib :
'khor bcas bgyes pa'i brngan 'di 'bul :
gter gyi bya ra thams cad la :
bshos bu gser skyems 'bul ba ni :
kye :
ye rgyal dkar po dung khrab can :
mdung dar 'dzin cing rta dkar 'chib :
btsun mo sras blon 'khor dang bcas :
'dir gshegs bsang mchod brngan 'di bzhes :
zla nyin kha la rong sgo'i sman :
an chung gnod sbyin gter gyi bdag :
'bum rdzong gza' bdud ha ra nag :
rin chen rgyal mo lha yi gtso :
klu sman klu bdud chu srin gdong :
kle yi karma'i gnyan chen po :
stag zhon sprul pa mgon po dpal :
dpal gyi de 'u klu btsan dgu :
dbyi shod rdza bkra 'brug rgyal dpal :
'dzi yi rgyal po rin chen spungs :
rdo rje cong phug rdo rje skyong :
bram ze klu sman pho brang klu :
chu grag khro rgyal co ne sman :
sku lha ngang yag stag rtse gangs :
sa yi lha btsun rmog ri sman :
spo bo'i rdo rje brag dmar dang :
gar gleng zhang lha rdo rje btsan :
g.yu khrab bcu gsum 'bol re klu :
drag chen nor 'dzin klu sman dkar :
dis ra gnyan po rdo rje dpal :
mkhar rje mched gsum seng yang rtse :
tsa 'dra lha chen dpa' bo gnyan :
'dzom gyi bya dkar bya dmar dang :
nga 'dra mched brgyad gtsang dkar dang :
gug mtsho snying brgyad zi btsan ri :
dbang zhu lha btsan dkar 'dzong gnyan :
g.yul lha brag dmar he btsan rgyal :
mon brag ri rgyal gzhu skyem brag :
yang rdzong klu rgyal lho brag dge :
bkra shis brtsegs sogs gter srung rnams :
'dir gshegs dgyes pa'i mchod pa bzhes :
zab gter bstan pa rgyas pa dang :
bdag cag bsam pa bsgrub tu gsol :
de nas dgra bla brngan pa ni :
phud dang mchod gtor sna tshogs btegs :
hU~M:
legs ldan mgon po tshogs kyi bdag :
dgra bla dregs chen bcu gsum ni :
phrag lha ma lha thab kyi lha :
khyim lha rnam sras dzaM b+ha la :
tshong lha mgron lha lam lha ni :
thabs chen jag lha zas kyi bdag :
dgra bla srog lha bcu gsum rnams :
spyan 'dren mchod pa 'di bzhes shig :
kye :
legs ldan mgon po'i dmag tshogs 'bum :
phrag lha zhub can khyung la 'chib :
ma lha rin chen rgyan dang ldan :
thab lha mar khu'i mtsho mo 'dzin :
khyim lha glang dkar khri la bzhugs :
rnam thos sras ni seng chen 'chib :
nor lha dung dang pad+ma'i khri :
tshong lha tshong dkar glang po'i dbu :
mgron lha dkar po cang shes 'chib :
lam lha thabs chen stag la zhon :
jag lha dar ma mdung dar 'dzin :
zas lha dmar po longs spyod bsnams :
dgra bla dmar po dgra satwa 'dzin :
srog lha dkar po tshe bum can :
re re'i rang 'khor 'bum phrag bcas :
dgyes pa'i gdan la bzhugs nas kyang :
sman rag gtor ma'i mchod pa 'bul :
spyan gzigs rnams kyis thugs dam bskang :
thugs dang 'gal ba kun bshags nas :
dgyes rab mnyes pa'i phul du gyur :
dgra bla mi dang mi 'bral bar :
phrin las rnam bzhi mdzad du gsol :
kye :
legs ldan mgon po'i dmag tshogs kyis :
dam pa chos kyi dbu 'phang bstod :
phrag lhas rtag tu bya ra mdzod :
ma lhas rigs rgyud spel zhing srungs :
thab lhas longs spyod 'du bar mdzod :
khyim lhas nang bzang tshang skyid mdzod :
rnam thos sras kyis gser dngul spel :
dzam b+ha la yis nor rnams spel :
tshong lhas khe skyed legs par mdzod :
mgron lhas mgron po kha 'dzin mdzod :
lam lhas la chu 'phrang las sgrol :
jag lhas dgra nor chod par mdzod :
zas lhas zas rnams sman du sgyur :
dgra blas dgra bo cham la phob :
srog lhas bla srog brtan par mdzod :
lha chen dgra bla spun gsum ni :
che ba dpa' brtan zlog med dang :
'bring ba dom mgo glang gi snying :
chung ba rno gcod snying 'byin dang :
sring mo na chung stag chas can :
dgra bla lcam dral 'khor dang bcas :
gnas 'dir spyan 'dren gshegs su gsol :
'dod yon spyan gzigs mchod pa 'bul :
rang phyogs thams cad rgyal ba dang :
gzhan phyogs pham pa'i phrin las mdzod :
mi la 'go ba'i lha lnga ni :
pha lha ma lha zhang lha dang :
dgra lha srog lha bcas pa rnams :
mchod bzhes bdag la 'go bar mdzod :
gzhan yang mig rno rna ba gsang :
lce bde skad snyan sna sang la :
shes gsal rkang mgyogs lag bde myur :
rtsal stobs bskyed cing mtshon rno byed :
rta mgyogs shwa rgyal byed pa yi :
dgra bla thams cad bdag gis mchod :
pha dang mes po mtshun rnams dang :
lha dmag dgra bla'i tshogs rnams kyang :
kun kyang 'dir gshegs mchod pa bzhes :
bdag cag bu tsha bzhin du skyongs :
gzhan yang zas sna mchod byas la :
kye :
lha chen rgyal po la sogs pa'i :
nam mkha' gang ba'i lha rnams brngan :
ye brdzu sum brgya la sogs pa'i :
bar snang gang ba'i lha srin brngan :
gtsug na rin chen la sogs pa'i :
sa gzhi gang ba'i klu rnams brngan :
'phrog ma ma bu lnga brgya sogs :
changs bu ting lo gtor mas brngan :
gzhan yang 'byung po sha za dang :
brjed byed smyo 'bog bdag po sogs :
gdon bgegs 'byung po'i tshogs thams cad :
longs spyod mkho dgu rnams kyis brngan :
thams cad zhi ba'i sems dang ldan :
srog lus gnas grogs nor longs spyod :
rgyab rdung na tsha'i lan chags bdag :
kun la so sor brngan phul pas :
bu lon ma lus byang bar shog :
pha mar gyur pa'i sems can ni :
lha dang lha min mi dud 'gro :
yi dwags dmyal bar gnas pa rnams :
snying rje'i sbyin pa gnyis kyis brngan :
kun kyang sangs rgyas thob par shog :
de nas chos kyi sbyin pa ni :
a :
skye med dbyings su lhun grub gsal :
snang ba'i cha las cir yang shar :
rang byung ye shes yin mod kyang :
'khrul pas rang grib log par gol :
gnyis su 'dzin pa'i chags sdang gis :
zhen pas 'khor bar sdug bsngal ba :
'di ni ma rig 'khrul pas len :
rig pa ye shes 'di lta ste :
chos rnams thams cad sems yin pas :
sems ni gsal stong rnyog pa med :
bden par ma grub dmigs su med :
cir snang chos sku'i rol pa las :
dgag sgrub dngos po ga la yod :
de ltar chos rnams shes gyis la :
rang gi lus la dpe longs la :
gzhan la gnod 'tshe rab tu spongs :
gzung 'dzin med pa'i ngang la zhog :
rgyal ba'i bka' bzhin dam ldan mdzod :
de yis sangs rgyas myur du 'grub :
de nas gtor ma thams cad btegs :
'dod pa'i don la gsol 'debs ni :
kye 
de ltar mgron rigs thams cad la :
mchod sbyin rgya chen 'di phul bas :
dkon mchog rtsa gsum mchod pas mnyes :
tshogs gnyis rdzogs nas sgrib gnyis byang :
thugs rjes bzung nas byin gyis rlobs :
mchog dang thun mong dngos grub stsol :
chos skyong thams cad thugs dam bskang :
phrin las rnam bzhi 'grub pa dang :
bstan srungs bcol pa'i las sgrubs shig :
gzhi bdag kun mnyes phog thug zhi :
yul khams thams cad bde bar mdzod :
rigs drug 'gro ba kun tshims nas :
thar pa myur du thob par shog :
lan chags bgegs rigs kun tshims nas :
sha mkhon gnod 'tshe med par gyis :
de ltar bsang brngan 'di yi mthus :
sangs rgyas bstan pa dar ba dang :
'gro kun sdug bsngal kun bral shog :
nad mug 'khrugs rtsod med pa dang :
kun kyang chos la spyod par shog :
char chu dus su 'beb pa dang :
btsa' 'bu sad ser med par mdzod :
lo thog rgyas gyur 'bru 'phel mdzod :
mi nad phyugs nad zhi ba dang :
sa bcud rtsi bcud rgyas par mdzod :
bdag cag gar gnas bkra shis shing :
tshe ring nad med dpal 'byor rgyas :
gang 'dod bsam pa 'grub par shog :
mkhar las bag ma bkra shis shing :
stobs rtsal 'khor slob rgyas par mdzod :
thag ring mgron la 'gro ba'i tshe :
lam 'phrang chu las sgrol 'don dang :
dgra rkun jag gsum med par mdzod :
mgron po don gnyer gar 'gro yang :
don grub rang gnas bde bar phyin :
phyogs skyong lha dang srung ma yis :
skye dgu kun kyang srung bar shog :
dgra bla'i dbu 'phang bstod pa'i phyir :
thams cad zhwa gos chas kyis brgyan :
go gyon mtshon thogs rta rgyug bya :
bshud glu len zhing ki sgra sgrog :
rkang gling 'bud cing dbyangs snyan dang :
dar mdung phyar zhing dung skad sgrog :
mchod pa sna tshogs btab nas kyang :
kye :
mgon po legs ldan lha dmag 'bum :
dgra bla bcu gsum lcam dral bzhi :
'go ba'i lha lnga skyob pa yi :
srung ma gnyan po dpangs bstod do :
mthon po dgung gi dbyings rol na :
nyi zla gza' skar 'grogs pa bzhin :
dgra bla gnyan po dpangs bstod do :
lus dang grib ma 'grogs pa bzhin :
dgra bla mi dang ma 'bral cig :
gangs dang seng ge 'grogs pa bzhin :
dgra bla mi dang ma 'bral cig :
dgung la g.yu 'brug 'grogs pa bzhin :
dgra bla mi dang ma 'bral cig :
ri rab khyung chen 'grogs pa bzhin :
dgra bla mi dang ma 'bral cig :
nags la rgya stag 'grogs pa bzhin :
dgra bla mi dang ma 'bral cig :
mgyogs pa sngon la ma gtong bar :
mgyogs dar rang gis lon par gyis :
btsan po gnya' ru ma gtong bar :
sde srid rang gis thob par mdzod :
lce bde rnams kyi lce chod la :
shags kha rang gis lon par mdzod :
rgyal dang shwa sogs 'gran pa na :
rgyal kha rang gis lon par mdzod :
lang tsho ngom pa'i rtsal 'gran la :
bkrag mdangs gzi brjid che bar mdzod :
mi mang nang du gzengs bstod la :
khrom thogs rang gis chod par mdzod :
dam sri bgegs kyi kha chings la :
rkyen ngan bar gcod zlog par mdzod :
mkhar rdzong go khrab btsan pa dang :
mtshon rno dpa' rtsal dpung shugs skyed :
bros thar gzung zin mnangs lon cing :
lam bgrod tshong rgyal bde bar 'khor :
dge bcu thams cad tshang ba yi :
yul khams bde skyid dar ba dang :
phyi ru g.yul las rgyal ba dang :
nang du snying mthun gros thub cing :
bsam pa'i don kun myur du 'grub :
ku bswo cha 'o lha rgyal lo :
mda' dar g.yab cing g.yang 'gugs ni :
kye 
kyai :
phyogs bcu rab 'byams 'jig rten nas :
btsan phyugs 'phen dar thams cad kun :
de ring phywa dang g.yang du len :
bdag cag 'khor dang bcas pa rnams :
btsan phyugs 'phen dar che ba dang :
srid zhi'i dpal kun rab tu sdus :
bkra shis yar ngo'i zla rgyas shing :
bkra shis nyi ma kun khyab shog :
rol chen brdung zhing glu bro bya :
nongs bshags gshegs gsol rdzogs rim ni :
kye :
de ltar mgron rigs thams cad kyi :
mnga' ris spyan lam thams cad du :
'gal 'khrul nongs pa ci mchis bshags :
bdag la dgyes rab phul du gyur :
so so rang rang gnas su gshegs :
slad nas bdag la dgyes par mdzod :
oM AHhU~M:
phyi bsang mchod sku gsum kun bzang sprin :
zhing kun khyab 'khor 'das thams cad mnyes :
snod rnam dag pad+ma drwa ba'i zhing :
bcud rnam dag sku gsum ngang du gnas :
nang a haM 'bar zhu thig le 'phel :
lus phung khams bsreg rdzas bkrag mdangs 'phel :
don gsang ba thabs shes rten 'brel gyis :
khams dkar dmar bsreg rdzas bde stong rgyas :
dbyings rig pa zung 'jug rdzogs pa che :
dpal kun tu bzang po 'thob par shog :
de ltar rdzogs rim ngang la gnas :
gnas skabs rkyen zhi bsam dgu 'grub :
mthar thug rdzogs sangs rgyas pa'i chos :
bod khams yongs la phan pa'i phyir :
pad+ma bdag gis bkod pa 'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88\u0f88 ]mchog gyur gling pas nam mkha' mdzod nas spyan drangs pa'o ///
/
