@#//
klong chen snying gi thig le las /
bla ma drag po rta khyung 'bar ba'i las byang bklag chog tu bsdebs pa bzhugs so //
na mo gu ru kro d+hA ya /
rigs kun khyab bdag thod phreng rtsal //
gdug can gnyen por rab 'bar ba'i //
phyag rgya mos pas mchog bsnyen nas //
phrin las bklags pas grub par bsdeb //
'di la gsum /
sngon 'gro
/dngos gzhi /
rjes kyi rim pa 'o //
dang po las kyi sbyor ba ni /
bsnyen pa'i skabs maN+Dal tshom bu gcig pa'i steng du phur bu tshad ldan sgrub pa'i rten du bkod /
sman raka gtor gsum /
phyi mchod spyi ltar bsham /
dbang gi skabs dbang chog tu bshad pa ltar 'du byas la /
phrin las kyi rim pa ni /
gzhung las /
sngon rjes rig 'dzin gzhung ltar byaH
zhes gsungs pa'i don skabs su babs pa'i kha bsgyur dang bcas te 'god pa la /
thog mar dang po sbyor ba sngon 'gro las skyabs sems tshogs gsog ni /
na moH
bdag dang mtha' yas sems can kunaH
mchog gsum ngo bo bla ma dngaH
drag po rta khyung dkyil 'khor laH
snying nas dad pas skyabs su mchiH
lan gsum /
hoH
drag po'i dkyil 'khor 'dir zhugs nasaH
pha ma 'gro drug sems can kunaH
tshad med snying rjes sgrol ba'i phyiraH
smon 'jug don dam byang sems bskyedaH
lan gsum /
hoH
ye shes dbyings las sprul pa'i lhar //
phyag 'tshal mchod 'bul nyes sgrib bshags //
dge la yi rangs chos 'khor bskul //
rtag par bzhugs gsol dge tshogs kun //
bla med chos dbyings chen por bsngo //
bgegs bskrad bka' bsgo niH
rang nyid skad cig gis bla ma drag po'i skur gyur /
byin rlabs sogs spyi ltar byas la /
hrIH
snod bcud sprul pa'i dkyil 'khor 'diraH
glags lta bar gcod gdon gyi rigasaH
gtor ma longs la gzhan du dengasaH
bka' las 'das na rdo rjes gzhomaH
hU~M bzhi'i sngags dang thun gyis gziraH
srung 'khor ni /
hrIH
snang srid dag pa rab 'byams laH
bgegs dang bar gcod ming yang medaH
glo bur rnam rtog 'khrul pa'i gdonaH
chos dbyings ngang du mtshams gcad doH
byin 'beb ni /
hU~MH
drag po rta khyung lha tshogs rnamasaH
chos sku'i klong nas thugs rje skyedaH
longs sku'i rnam rol cir yang sgyuraH
sprul sku'i dkyil 'khor brten par bcasaH
dbang skur byin phob rtags mtshan stonaH
rtsa sngags oM AHhU~M ma hA gu ru artsig nirtsig hrIHhU~M khroM phaTaH
ces mthar /
sarba sa ma ya a we sha ya pheM pheMH
mchod pa byin rlabs ni /
oM AHhU~MH
snang srid thams cad mchod pa'i sprinaH
ye shes bdud rtsir byin brlabs pasaH
phyi nang gsang ba'i mchod rdzas kunaH
kun bzang rnam 'phrul chen por gyuraH
sarba pU dza sa ma ya hoH
sngags lan gsum brjod /
gnyis pa dngos gzhi'i thogs mar dam tshig gi dkyil 'khor bskyed pa ni /
hrIH
rnam thar gsum ldan stong pa nyidaH
ma rtogs 'khrul pa'i sems can laH
dmigs med snying rje chen po'i gdangasaH
nam mkhas gar khyab pad+ma 'odaH
dur khrod rol pa'i gzhal med khangaH
rnam par byang ba'i chos rnams rdzogasaH
de dbus pad+ma nyi zla dngaH
ma rig las gyur rten 'brel gdonaH
dug sbrul bcu gnyis bsnol ba'i stengasaH
rang rig hrIHdmar yongs gyur lasaH
'jigs byed rdo rje gro bo lodaH
zhal gdangs mche gtsigs zhabs gnyis bgradaH
sku mdog dmar po gsang phod mthingaH
stag sham rus rgyan thod phreng brjidaH
thod skam dbu rgyan ral pa'i gsebaH
rta mgo ljang zhur khyung gdong dmaraH
phyag g.yas rdo rje g.yon me khyungaH
ba spu'i bu ga thams cad kyangaH
khyung gi tshwa tshwas gtams shing 'phroH
gnod byed sde brgyad thal bar rlogaH
ye shes me dpung klong na brjidaH
tshogs brgyad las gyur ma rig gdonaH
klu chen brgyad po 'dar zhing 'dudaH
gtso bo'i spyi mgrin snying ga ruH
'jam dpal sku dang pad+ma gsungaH
yang dag rdo rje thod khrag 'dzinaH
sku gsung thugs kyi yi ges mtshanaH
chos kyi phyag rgya'i 'od zer lasaH
lhar snang ye shes phyag rgya cheH
las kyi phyag rgya bzhis drangs nasaH
dam tshig phyag rgyar dbyer med bstimaH
e h+ya hi b+ha ga wAn ma hA kA ru Ni ka dr-ish+ya hoH
ye shes pa bkug cing gzhug pa ni /
hU~MH
thugs rje'i lcags kyus dbyings nas spyan drang ngoH
byams pa'i zhags pas rten dang ro gcig bsreH
dga' ba'i sgrog gis thabs shes mnyam par sbyoraH
btang snyoms dril bus shin tu brtan par byaH
dzaHhU~M baM hoH
badzra tiSh+ThaH
rig pa'i me tog gi phyag ni /
hU~MH
sku gsung thugs kyi phyag rgya cheH
rang nyid de bzhin nyid dang sbyoraH
lha dang lta ba mjal ba'i phyagaH
blang dor med pa'i dbyings la 'dudaH
na mo na ma hoH
mchod pa ni /
hU~MH
dbang po drug la nyer spyod rdzasaH
yul dang bde chen mnyam par rolaH
sman gtor rak+ta byang chub semasaH
sbyor sgrol tshogs kyi 'khor los mchodaH
rU paH
shab+daH
gan+d+heH
ra saH
spar+sheH
d+harma d+hA tu ma hA pany+tsa rak+ta ba liM ta b+ho d+hi tsit+ta ga Na tsakra pU tsa hoH
bstod pa ni /
hU~MH
sgeg dpa' 'jigs rung bla ma drag po'i skuH
dgod gshe drag shul rta mchog rol pa'i gsungaH
snying rje rngams zhi ye shes khyung gi thugasaH
log 'dren 'dul ba'i lha la phyag 'tshal bstodaH
de nas bzlas pa bya ba la dmigs rim ni /
thugs kar nyi dkyil hU~M gi mtharaH
sngags phreng mgal me bzhin du 'khoraH
'od zer me stag lta bu dngaH
khyung gi tshwa tshwas log 'dren sregaH
rta skad 'tsher bas stong gsum g.yoH
snod bcud sbyangs nas rang la bstimaH
lhar snang phyag rgya chen po'i ngangaH
zhes pa'i ting nge 'dzin la sems rtse gcig pa dang lhar snang nga rgyal brtan pos /
oM AHhU~M ma hA gu ru artsig nirtsig hrIHhU~M khroM phaTaH
ces bzla tshad ni gzhung las /
grangs bsnyen 'bum phrag nyi shu laH
dus bsnyen rig pas dpag par byaH
zhes gsungs pa ltar ro //
thun mthar mchod bstod bya'o //
gsum pa rjes kyi las rim rnams kyi dang po tshogs mchod 'bul bar 'dod na /
bza' bca' btung ba'i rigs dang khyad par dam tshig gi rdzas sha chang sogs tshogs par bshams la byin brlab pa ni /
hU~MH
bdag nyid thugs las raM yaM khaMH
'phros pas tshogs kyi nyes skyon sbyangasaH
oM AHhU~M gis bdud rtsir bsgyuraH
'dod yon nam mkha' mnyam par spelaH
raM yaM khaMH
oM AHhU~MH
tshogs zhing spyan 'dren pa ni /
hU~MH
'og min bde chen zhing khams dngaH
nub phyogs o rgyan sprul pa'i glingaH
khyad par rnga yab dpal gyi riH
gnas yul dur khrod brgyad sogs nasaH
drag po rta khyung lha tshogs rnamasaH
tshogs la spyan 'dren gshegs su gsolaH
tshogs phud 'bul ba ni /
hU~MH
bla ma drag po'i dkyil 'khor dngaH
DAk+ki chos srung dam can laH
'dod yon longs spyod tshogs mchod 'bulaH
mchog dang thun mong dngos grub stsolaH
g+ha na tsakra pU dza khA hiH
bar pa bshags pa ni /
hU~MH
bdag gi tshe rabs thog med nasaH
gsang sngags theg chen sgor zhugs teH
rtsa ba yan lag dam nyams paH
'dod yon tshogs kyi mchod pas bshagasaH
oM badzra sa ma ya AH
bsgral bstab ni /
hU~MH
ma rig las nyon gzung 'dzin gyisaH
bskyed pa'i bdag 'dzin ru tra kunaH
gzugs la phob cig nr-i tri dzaH
rnam shes chos dbyings klong du phaTaH
gzugs phung tshogs kyi 'khor lor rolaH
ru tra sarba ha la pany+tsa pU dza kha hiH
'dir spro na skong bshags rgyas bsdus gang rung bya /
nang gi rnal 'byor dang ldan pas tshogs la rol /
lhag ma la spyi ltar byin brlabs la bsngo ba ni /
hU~MH
dkyil 'khor chen po'i mu ran laH
gnas pa'i dbang phyug ging lang+kaH
lhag ma'i gtor ma 'di bzhes laH
rnal 'byor sgrub pa'i bar chad srungasaH
a+sh+mu+i Ta b+ha ling+ta khA hiH
thugs dam bskul ba ni /
hU~MH
bzhengs shig bla ma drag po'i lhaH
chos kyi dbyings nas skur bzhengs laH
byang chub sgrub pa'i bar chad thulaH
snod bcud 'byung ba'i rgud pa solaH
rtsa rlung dbang thang nyams pa gsosaH
sgrub pa'i 'bras bu mchis par mdzodaH
chad mdo yum bka' las 'byung ba ltar cung zad kha bsgyur ba ni /
hU~MH
dus gsum las 'das kun tu bzangaH
rang bzhin rnam dag 'og min duH
gdan gsum tshang ba'i ston 'khor gyisaH
gsang chen rdo rje'i chos 'khor bskoraH
dngos 'dzin dag pa'i lha gnas gsumaH
rgyud sde 'byung ba'i gnas su bstanaH
sngags ni las can sprul pa'i ngoraH
rang bzhin nyid du 'byung ba'i tsheH
rang snang chos dbyings zhing khams suH
dpal ldan rang byung rdo rje'i rgyudaH
o rgyan chen pos byin brlabs shingaH
bskur thob bral bar zab dgu'i bcudaH
'dzad med gter gyi sgo phye tsheH
'khrul pa gzhi la dag pa yiH
rten 'brel bzhin du phrin las mdzodaH
brtan ma skyong ba ni /
hU~MH
dpal gyi bka' nyan bod khams skyongaH
ma sring brtan ma bcu gnyis rnamasaH
'dir byon gtor ma'i bshal chu bzhesaH
bcol ba'i phrin las 'grub par mdzodaH
rta bro bya ba ni /
hU~MH
drag po rta khyung dkyil 'khor 'diraH
log par 'dren pa'i dam sri kunaH
mnan no theg pa rim dgu'i rgyaH
nam yang ldang bar ma gyur cigaH
satwaM b+ha ya nanaH
de nas gtang rag mchod bstod gong nas 'byung ba ltar byas la /
dngos grub blang ba ni /
hU~MH
drag po sgrub pa'i dam tshig da nangs themasaH
dngos grub stsol ba'i dus la da bab naH
mi gnas ye shes thugs kyi dkyil 'khor nasaH
sku gsung thugs dang mnyam sbyor dbang bcu'i stobasaH
da lta nyid du bdag la bstsal du gsolaH
oM AHhU~M ma hA gu ru artsig nirtsig hrIHhU~M khrom phaTaH
badzra kA ya wAk+ka tsit+ta sid+d+hi pha la hoH
sgrub rdzas gnas gsum gtug cing dbang blangs /
nongs bshags ni /
hoH
drag po rta khyung dkyil 'khor duH
mchod rdzas ma tshang sgrub pa g.yelaH
ting 'dzin bying rmugs 'thibs la sogasaH
'gal 'khrul nongs pa bzod par gsolaH
ces dang yig brgya lan gsum brjod /
tshogs mgron brtan bzhugs bya /
bskyed pa'i dkyil 'khor rdzogs rim 'od gsal du bsdu ba ni /
hoH
chu las chu bur rdol ba bzhinaH
rang las sprul pa'i dkyil 'khor lhaH
ye shes dbyings su badzra muH

rjes thob sgyu ma'i lha skur ldang :
bsngo ba smon lam ni /
hoH
dus gsum bsags pa'i dge rtsa kunaH
rnam mkhyen gdod ma'i rgyu ru bsngoH
bdag sogs 'dus par bcas pa rnamasaH
tshom bu gcig tu sangs rgyas shogaH
bkra shis brjod pa ni /
hoH
rig 'dzin brgyud pa'i byin rlabs dngaH
dkon mchog gsum gyi bden pa dngaH
gsang sngags zab mo'i rten 'brel gyisaH
'jigs brgyad zhi ba'i bkra shis shogaH
tshe bsod rgyas pa'i bkra shis shogaH
snang ba dbang 'dus bkra shis shogaH
log 'dren tshar gcod bkra shis shogaH
snang zhen lha sku'i phyag rgyar rdzogasaH
sgra grags bde chen sngags su dgaH
dran rtog 'od gsal chos skur sminaH
'ja' lus zang thal bkra shis shogaH
ces brjod la me tog 'thor ro //
'dis kyang snyigs ma'i gdug can dpung //
nyi mas smag bzhin rab bcom nas //
bla ma drag po'i gsang gsum gyi //
phyag rgyas khams gsum kun sdom shog
/ces nyer mkho khyer bde'i slad du pad+ma gar dbang rtsal gyis tsa 'dra rin chen brag gi sgrub gnas su bsdebs pa dge legs 'phel ///
/
