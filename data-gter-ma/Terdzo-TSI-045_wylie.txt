gshin rje tshe bdag gi man ngag tshe bdag 'chi bdag srog bdag gsum gyi za yig bskyed chog rdzong chen ma bzhugs so :[ \u0f88\u0f88\u0f88 ]ya ma ka pa tsa phaT:
gu h+ya :
gong ma rnams kyi thugs bcud srid pa gsum na dkon pa'o :
gdams pa'i rgya mtsho thams cad nas :
bcud kyi nang nas snying gi khrag :
'di la gces spras bya ba'i gnas :[ \u0f88\u0f88\u0f88 ]da ni gdams pa 'di la rnam pa brgyad kyis bstan te :
dang po byung khungs slob dpon gyi rnam thar :
bla ma brgyud pa'i rim pa :
'di byed dgos pa'i gang zag :
dgos pa'i rtags :
bri ba'i gzhi ma :
dus tshod kha'i ston phyogs :
tsakra dngos dang brgyad do :
dang po byung khungs ni :
dur khrod phung lung nag po ru :
slob dpon shAn+tiM gar+b+ha la :
mkha' 'gro ma 'bar ma 'brug gi gdong pa can gyis gtad :
de la slob dpon sangs rgyas ye shes kyis zhus :
'di byed dgos pa'i gang zag dam tshig gtsang zhing phan bde'i bsam pas bstan pa skyong zhing :
lha dang srung ma mi spong ba la byed :
dgos pa'i rtags :
lus la nad kyis btab bam :
mdangs shor ram :
shed chung skyid skyur gzhan gyi yid du mi 'ong :
ngag la dig lkugs skad 'gags :
gang bshad gzhan gyis mi nyan :
mi kha bra mchu 'dus :
yid la bsam pa mi 'grub :
rmi lam 'khrugs :
yid mi dga':
don med la 'tshig pa za ba 'ong :
bri gzhi ni ra'i snying shun nam sgong phag la bya'o :
dus tshod ni bco lnga'i nyi ma nangs nub la kha lho phyogs su bstan :
tsakra ni 'chi bdag tshe bdag srog bdag gsum gyi ngo bo yig rgod 'bru bco lnga pa'o :
de ni gdams pa'i sa bcad do :[ \u0f80]atsha :
sku'i yig 'bru rnams mid pa'i dus su 'jam dpal sku'i lha tshogs dang bka' brgyud bla ma rnams nam mkha' nas yud tsam zhig la byon nas bdag la byin gyis brlabs pa tsam gyis bdag gi lus la gnam lcags kyi khrab gyon pas :
lus la gnod pa thams cad dang bral bar bsgom :
yang gsung gi yig 'bru rnams mid pas :
pad+ma gsung gi lha tshogs dang yi dam dkyil 'khor gyi lha tshogs rnams byon nas byin gyis brlabs pas phub gyon par bsam :
yang thugs kyi yig 'bru rnams mid pas dpa' bo mkha' 'gro rnams dang yang dag thugs kyi lha tshogs rnams byon nas mgo la rdo rje'i rmog gyon par bsam :
yig 'bru thams cad mid zin pa dang :
ngag tu :
oM a kro te ka ya mAn+ta ka ha na ma tha b+hany+dza hU~M phaT:
ces pa tshar bco lnga brjod la pha rol mi dang mi ma yin pa thams cad kyis byas pa'i gtad khram thams cad grol nas bde legs phun sum tshogs par bsam la :
dmigs med kyi rgyas gdab bo :[ \u0f80]atsha :
gshin rje tshe bdag ma'i chos skor dang gter kha gcig go :
'di skye bo la byin na bstan pa la gnod pas gsang bar bya'o :
'di gter kha gsum du sbas pa la :
'chi bdag tshe bdag srog bdag gsum gyi za yig bskyed chog rdzong chen ma zhes bya'o :
d+ha thim :
sprul sku rgya zhang khrom gyi gter ma'o :
badzra rA dza bdag gi g.yar dam /
d+harma ke tu /
rin po che chos kyi blo gros /
rje nam mkha' dpal ldan gyi bka' rgya ma /
des bdag pad+ma dbang rgyal rdo rje spun gnyis la nyi ma dbus kyi rgyal khams su gnang ba'o //
dka' ba spyad pa'i gdams ngag yin //
kun la ster du mna' yang dgag
/brgyud 'dzin gcig la sbyin par bya //
\u0f80atsha :[ \u0f88]     tshe bdag sku'i za yig 'bru lnga /[ \u0f88]     gsung gi yig 'bru /[  \u0f88]    thugs kyi yig 'bru /[ \u0f88]    srog bdag sku'i yig 'bru lnga /[ \u0f88]    gsung gi yig 'bru /[ \u0f88]    thugs kyi yig 'bru /[ \u0f88]    'chi bdag sku'i yig 'bru lnga ba'o //[ \u0f88]    gsung gi yig 'bru /[   \u0f88]    thugs kyi yig 'bru /
