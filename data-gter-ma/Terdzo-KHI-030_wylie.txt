\u0f01\u0f83:
yang gsang thugs kyi phur gcig las :
las byang phrin las 'dus pa bzhugs :
\u0f88\u0f88\u0f88\u0f88\u0f88\u0f88\u0f88\u0f88
shrI badzra ku mA ra na mo :
snying po ye shes dbyings nas bzhengs :
rdo rje gzhon nur phyag bgyis nas :
bit+yot+ta ma 'bum sde yi :
snying po don bsdus phrin las bsdeb :
de la sngon 'gro dngos gzhi rjes :
sngon 'gro sbyor ba tshogs gsag pa :
dang po dben pa'i gnas dag tu :
sku gsung thugs kyi rten bkram zhing :
dkyil 'khor bzhengs la sgrub rdzas bkod :
phyi nang gsang ba'i mchod pa bsham :
rnal 'byor pa rnams stan bder 'dug :
gnyis pa gnas bdag mchod pa dang :
phyogs bcu'i rgyal ba mdun du bsgom :
skyabs 'gro sems bskyed yan bdun 'bul :
bka' bsgo mtshams bcad brda phyag 'tshal :
sku gsung thugs kyi bshags pa bya :
bsgrub par dam bca' byin chen dbab :
mchod pa byin gyis brlab pa rnams :
spyi chings bzhin du blta bar bya :
gnyis pa dngos gzhi ting gsum ni :
hU~M:
rdo rje khros pas zhe sdang gcod :
mtshon cha sngon po 'bar ba ni :
nam mkha'i dkyil nas thig pa shar :
d+harma d+hA tu shud+d+he A:
ma hA su kha At+ma ko\u0f85 haM:
bo d+hi tsit+ta hU~M:
eHyaMHraHsuMHkeMHraMHhU~MHtiHpaMHhaHb+h+rU~M:
hU~M:
'byung ba chen po mkha' las bab :
kun khyab nam mkha' stobs chen rlung :
khrag mtsho zhing gi sa gzhi gdal :
keng rus ri rab me chen 'bar :
hU~M las srung ba'i gur chen dang :
dur khrod rab 'jigs sa gzhi'i dbus :
sna tshogs pad+ma rgya gram steng :
b+h+rU~M las dur khrod gzhal yas khang :
phyi ni rin chen rgyan dang ldan :
nang ni dur khrod chas kyis brjid :
badzra ra ti rdo rje'i brag :
b+h+rU~M las rin chen 'bar ba'i gdan :
lha chen phyogs skyong bsnol ba'i khrir :
thabs shes nyi zla pad+ma'i steng :
dbus su hU~M gi 'phro 'du las :
oM badzra kI li kI la ya sarba big+h+nAn baM hU~M phaT:
ngang nyid rdo rje chos dbyings las :
'bar ba'i khro bo mi bzad pa :
mthing nag g.yas dkar g.yon dmar zhal :
dbu skra spyir bcings rdo rje'i tog :
thod skam rin chen rtse bran can :
dang pos rtse dgu sdigs mdzub phyar :
bar pas rtse lnga kha T+wAM gsor :
'og mas ri rab phur pa bsgril :
zhabs bzhis lha chen pho mo mnan :
gshog brgyangs dur khrod chas kyis 'jigs :
yum chen 'khor lo rgyas 'debs ma :
ut+pal dung dmar stob pas 'khyud :
me dpung 'bar ba'i klong du bzhugs :
phur bu'i tshwa tshwa skar ltar 'khrugs :
thugs kar 'od kyi gur khyim nang :
rdo rje sems dpa' tshon gang ba'i :
thugs kar rin chen nyi zla'i steng :
rdo rje'i lte bar hU~M sngon po :
nyi mar 'bru dgu g.yo med bsgom :
rta mgrin pad+ma 'dzin pas srung :
yab yum gsang ba rdo rje dang :
pad+ma mnyam par sbyor ba yi :
rjes chags byang sems hU~M yig bcu :
steng 'og phyogs mtshams 'phros pa las :
steng du hU~M kAr sgra 'byin ma :
sprul pa phag dang rmigs bu'i mgo :
shar du rnam rgyal snyems ma ni :
sprul pa stag dang bya rgod mgo :
shar lhor dbyug sngon sder mo ni :
sprul pa g.yag dang bya rog mgo :
lho phyogs gshin rje dur khrod bdag :
sprul pa sha ba 'ug pa'i mgo :
lho nub mi g.yo gtun khung ma :
sprul pa gzig dang khwa ta'i mgo :
nub phyogs rta mgrin gtum mo ni :
sprul pa byi la pu shud mgo :
nub byang 'dod rgyal mda' snyems ni :
sprul pa spyang ki khra yi mgo :
byang du bdud rtsi rlung 'byin ni :
sprul pa seng ge pha wang mgo :
byang shar khams gsum gsod byed ni :
sprul pa dom dang sre mong mgo :
'og phyogs stobs chen skul ma ni :
sprul pa dred dang byi ba'i mgo :
sprul pa'i khro chen yab yum rnams :
zhal gsum phyag drug mtshon cha 'phen :
dur khrod chas brgyad me klong bzhugs :
bskal pa'i me ltar gsal bar bsgom :
zla gam nang du sprul pa'i sras :
sku stod khro bo 'jigs pa la :
sku smad phur bu 'bar ba'i dbal :
me dpung dbus su skar ltar 'khrugs :
sgo bzhir sprul pa'i khro mo bzhi :
phyi rol dam can tshogs rnams gsal :
oM badzra kI li kI la ya sarba big+h+nAn baM hU~M phaTa?:
hU~M:
dam tshig chen po'i dkyil 'khor 'dir :
ye nas dag pa'i sku gsung thugs :
ye shes lnga yi bdag nyid du :
byin gyis brlab cing dbang bskur ro :
oM AHhU~M:
oM hU~M trAM hrIHA:
oM badzra kI li kI la ya sa pa ri bA ra badzra sa mA dza :
hU~M:
chos kyi dbyings kyi zhing khams nas :
srid pa rdo rje phur bu'i lha :
dam tshig dkyil 'khor 'di la dgongs :
ye shes dkyil 'khor 'grub par mdzod :
badzra sa mA dza :
ye shes dkyil 'khor mdun byon bsam :
hU~M:
srid pa phur bu'i dkyil 'khor 'dir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
oM badzra kI li kI la ya sa pa ri bA ra badzra sa mA dza :
dzaHhU~M baM ho :
hU~M:
dur khrod rab 'jigs gzhal yas 'dir :
ru dra bsnol ba'i gdan steng du :
he ru ka dpal lha tshogs rnams :
dgyes shing brtan par bzhugs su gsol :
sa ma ya tiSh+Tha lhan :
hU~M:
chos kyi dbyings las skur bzhengs pa'i :
he ru ka dpal tshogs rnams la :
gus pa'i yid kyis gar dang bcas :
brkyang bskum stabs kyis phyag bgyi 'o :
a ti b+hU ho :
pra ti b+hU ho :
hU~M:
ru tra bsgral pa las byung ba'i :
me tog bdug spos mar me dri :
zhal zas rkang gling thod rnga'i sgra :
he ru ka yi tshogs la 'bul :
ma hA puSh+pe d+hU pe A lo ke g+han+d+he nai bid+ya shab+da pU dza ho :
hU~M:
gti mug bsgral pa'i sha chen dang :
'dod chags bsgral pa'i khrag chen dang :
zhe sdang bsgral pa'i rus chen rnams :
dpal chen 'khor dang bcas la 'bul :
ma hA mAM sa rak+ta kiM ni ri ti khA hi :
rang byung gdod nas dag pa'i rdzas :
rtsa brgyad stong la sbyar ba'i sman :
ye shes lnga rdzogs sgrub pa'i rdzas :
he ru ka yi tshogs la 'bul :
sarba pany+tsa a mr-ita khA hi :
mtshan don sbyar zhing dngos grub blang :
lce yi dam tshig rdo rje la :
rnal 'byor can gyis hU~M bsgom zhing :
oM AHhU~M gis dngos grub blangs :
lce la thim pas mchog thob 'gyur :
sarba sid+d+hi hU~M:
hU~M:
dung chen snod du ru tra bsgral :
dmar chen rba rlabs mkha' la 'phyo :
'khor ba stongs pa'i rak+ta 'di :
dpal chen 'khor dang bcas la 'bul :
ma hA rak+ta khA hi :
hU~M:
b+han+d+ha 'bar ba'i snod nang du :
srid gsum bsgral pa'i ba liM ta :
dpal gyi gtor ma chen po 'di :
he ru ka yi tshogs la 'bul :
ma hA ba liM ta khA hi :
hU~M:
chos dbyings yum gyi b+ha ga'i klong :
bde chen thabs kyi rdo rjes srub :
bde stong 'du 'bral med pa 'di :
dpal chen 'khor dang bcas la 'bul :
ma hA mu dra b+hany+dza mok+Sha pU dza ho :
hU~M:
nga la bar chad byed pa'i bgegs :
lha 'am 'on te bdud kyang rung :
e yi dkyil 'khor chen por bsgral :
dpal chen 'khor bcas zhal du bstab :
ma hA ru dra khA hi :
'jigs pa'i dbyangs dang rol mo yis :
hU~M:
ye shes sku ni gzi brjid 'bar :
grags stong gsung gis 'jig rten g.yo :
snying rje'i shugs kyis stong gsum bsgral :
he ru ka la phyag 'tshal bstod :
mi dge bcu bsgral khro chen bcu :
phar phyin bcu las bzhengs pa'i yum :
thabs shes sku sprul za gsod tshogs :
phyogs bcu'i lha la phyag 'tshal bstod :
bsad cing mnan pa ma yin te :
thugs rje'i thabs kyis bsgral ba'i phyir :
snying rje 'dus pa'i kI la ya :
sras mchog rnams la phyag 'tshal bstod :
dpal gyi spyan sngar khas blangs pa'i :
tshad med rnam bzhi'i sgo ma bzhi :
phyi 'khor skyong ba pho nya'i tshogs :
phrin las sgrub phyir phyag 'tshal bstod :
de nas dzapa? kyi rim pa ni :
oM badzra kI li kI la ya hU~M phaTa?:
drag po spyi dril snying po ni :
oM badzra kI li kI la ya sarba big+h+nAn baM hU~M phaT:
skabs su dzapa? bstod mchod pa bya :
rjes kyi bya ba tshogs skong dang :
bsgral bstab longs spyod lhag ma gtang :
bskul zhing chad mdo brtan ma skyong :
bro brdung tshe 'gugs mchod bstod bsdu :
lhar ldang smon lam bkra shis dang :
rgyun spyod spyi chings bzhin du bya :
sa ma ya :
rgya rgya rgya :[ \u0f88\u0f88\u0f88\u0f88 ]sprul pa'i gter chen mchog gyur gling pas karma'i dam can brag nas spyan drangs pa'i gnam lcags phur sgrom rgya mdud gru gsum nang /
lcags kyi byang bu gu ru'i phyag bris la ngo mtshar ba'i bkod pa dang bcas legs par phab pa'i yi ge pa ni pra dz+nyA d+h+wa dza'o ///
/
