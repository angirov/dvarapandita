\u0f01\u0f83:
tshe sgrub rdo rje'i phreng ba las :
tshe bdag yab yum sras gsum gyi :
gsang sgrub man ngag sgom rim bzhugs :
\u0f88\u0f88\u0f88
tshe bdag rig 'dzin rnams la 'dud :
don dam rang rig gdod ma'i gshis :
ngo bo rang bzhin thugs rje ni :
tshe bdag yab yum sras gsum ste :
sprul pa phyag brnyan cir yang 'char :
de nyid gsang ba a ti'i lugs :
blo chen rnams kyis spyod yul du :
spros med zab mo'i rnal 'byor bstan :
sa ma ya :
rang bzhin rdzogs pa chen po'i klong :
byang chub don gyi rnal 'byor pas :
blo bral cog gzhag chen po'i ngang :
ma bcos rgya yan lhug par gnas :
ngo bo stong pa tshe dpag med :
rang bzhin gsal ba tsan+Da lI:
thugs rje sras mchog dbyer med par :
rang rig klong du skyabs su 'gro :
'khor ba ma spangs dbyings su dag :
sangs rgyas ma btsal rang la rdzogs :
gdod nas mnyam pa nyid kyi ngang :
rtsol sgrub bral bar sems bskyed nas :
rang byung rang shar bde chen zhing :
longs spyod bkod pa lhun rdzogs dbus :
dwangs ma 'od lnga'i pho brang du :
dang po'i sangs rgyas 'od mi 'gyur :
tshe dpag med mgon rA ga'i mdangs :
ting 'dzin phyag rgyas tshe bum ni :
'chi med bdud rtsis bcud bkang rnams :
dar dang rin chen rgyan gyis spras :
rdo rje skyil krung pad zlar bzhugs :
rang 'od lha mo tshe yi bdag :
dmar gsal pad phreng rus pas brgyan :
ut+pal tshe bum bsnams pa dang :
kha sbyor bde ba chen por 'khril :
gnas lngar 'od lnga'i thig le'i dbus :
oM dkar AHdmar hU~M mthing ga :
hrIHser khroM yig ljang gu rnams :
sku gsung thugs yon phrin las kyi :
tshe lha rigs lnga'i ngo bo nyid :
gsal stong rang bab chen po ru :
ma bskyed ye nas rdzogs par bzhugs :
ka dag ye shes gsum ldan dbyings :
gzhi snang 'od kyi sbubs nas bzhengs :
'chi med gzhon nu bum sku'i lha :
lhun grub 'ja' zer klong du gshegs :
ye bab lhun 'byams tshom bur bcas :
rig gdangs 'gyu 'phrig bral bar bzhugs :
rang byung rang shar rang la thim :
sor bzhag lta ba mjal bas 'dud :
gsal stong grags stong bde stong che :
snang rig 'du 'bral med par mchod :
rig pa zang thal 'od kyi sku :
bzhugs tshul nyer lnga ldan la bstod :
rang la gnas kyang gzhan du btsal :
'khrul sgrib rang grol klong du bshags :
kun bzang dgongs pa'i rtsal rdzogs nas :
skye 'chi med pa'i sku thob shog :
smra brjod mtshan ma'i g.yo rtsol bshig :
brjod bral blo 'das chen po'i ngang :
rang byung gsang sngags rdo rje'i sgra :
grags stong rang bab nyid du bzla :
oM AHhU~M hrIHkhroM A yur+dz+nyA na tshe b+h+rU~M:
gdod gnas thig le gsal gdab cing :
gzhom med sngags kyis rtsal bskyed pas :
rdo rje'i tshe dang ye shes 'grub :
bskyed bzlas kun gyi mthar thug go :
sa ma ya :
spyi bo'i oM las 'od dkar 'phros :
'khor 'das thams cad oM du gyur :
mer mer shig shig rang sgra 'ur :
'od zhu thig le thig phran dang :
'ja' zer dkar po ta la la :
thams cad 'ub 'dus spyi bor zhugs :
thig le oM bcas 'od du 'bar :
mi shigs sku yi tshe thob bsam :
de bzhin mgrin pa'i AHdmar po'i :
'od zer spro bsdus ting 'dzin gyis :
gzhom med gsung gi tshe brnyes bsam :
snying ga'i hU~M sngon 'od spro bsdus :
'gyur med thugs kyi tshe dbang thob :
lte gsang 'od zer spro bsdu yis :
yon tan phrin las mthar thug pa :
rtag khyab 'od gsal snying po yi :
tshe dang ye shes brnyes par bsam :
rang rig dus gsum mi 'gyur ba :
gdod nas ma skyes 'chi ba med :
rtsa bral nam mkha'i rang bzhin la :
gzung 'dzin 'chi bdag byung khungs stong :
bsgom bya sgom byed ka nas dag :
bsgrub bya sgrub byed dbyings su 'dres :
gshis lugs rig pa zang ka ma :
dwangs sangs spro bsdu bral ba'i ngang :
sgo gsum cog gzhag chen por klod :
dbyings snang 'ja' 'od gur khyim du :
rdo rje lug rgyud ar la gtad :
thig le sku dang tshom bur smin :
'ja' lus 'chi med srog thob nas :
nam mkha' ji srid gnas kyi bar :
rtag brtan don mchog 'grub pa'i lam :
'od gsal snying po'i rnal 'byor te :
rdzogs rim kun gyi mthar thug go :
sa ma ya :
dbang rnon skal ldan sgo gsum la :
smin grol byin rlabs gcig car du :
gzhug par 'dod pa'i slob dpon gyis :
dben pa'i gnas su tshe gtor bzhengs :
don gyi phrin las gzhung bsrang ste :
bsgom bzlas ting 'dzin 'phro 'du gsal :
dgongs pa'i ngang la ci nus bzhag :
de nas nye ba'i bu rnams bos :
lta bas rang bzhin mtshams bcings la :
lag g.yon maN+Dal phul nas su :
khyab bdag 'od mi 'gyur ba dngos :
mgon po chen por bdag gsol 'debs :
mthar thug snying po tshe yi dbang :
bstsal nas shin tu smin par mdzod :
de skad gsol ba lan gsum gdab :
skyabs 'gro sems bskyed rgyud sbyangs nas :
gdod nas grub pa'i lha skur bskyed :
a yis dbyangs dang rol mos bskul :
dgongs pa rtsal gyi byin chen dbab :
chos nyid mnyam par bsre zhing brtan :
gtor ma lhar gsal gnas lngar gtugs :
oM:
skye 'gag med pa dbyings kyi snod :
rig pa bcud smin tshe yi lha :
lnga ldan ye shes thig ler rdzogs :
rang zer 'od phung gsal la 'tsher :
'ja' lus rdo rje bum pa'i dbang :
spros bcas skal ldan lus la bskur :
tshe dpag med dbyings byang chub nas :
sku lnga lhun gyis grub par shog :
gzhom med rang sgra gsang ba'i dbang :
spros med bu yi ngag la bskur :
tsan+Da lI yi bde klong chub :
gsung lnga rgyun mi 'chad sgrog shog :
lhan skyes bde chen shes rab dbang :
shin tu spros med yid la bskur :
spyan ras gzigs dang dbyer med pa :
ye shes thugs lnga mngon gyur shog :
gzhon nu bum sku bzhi pa'i dbang :
rab tu spros med shes gzhir bskur :
rta mchog dpal gyi gsang ba grub :
yon tan rnam lnga lhun rdzogs shog :
don dam rig pa rtsal gyi dbang :
bskur thob bral ba'i dbyings su bskur :
spyi rgya rlabs gcod mkha' lding dang :
dbyer med phrin las lnga 'grub shog :
sngags dang rtsa yig dbyangs gsal brjod :
dgongs pa'i drod gtad byin rlabs phog :
tshe gtor dngos grub zhal bsror sbyin :
shis brjod dbyangs bcas me tog 'thor :
khas blangs yon 'bul dga' ston spel :
snod bcud nus yul tshogs pa na :
tshe la dbang thob ye shes brnyes :
mchog thun gcig car 'grub pa'i thabs :
smin byed kun gyi mthar thug go :
sa ma ya :
sprul pa'i gter chen mchog gyur gling pas ye rgyal nam mkha' mdzod nas spyan drangs pa'i tshe sgrub rdo rje phreng ba byang bu brgya rtsa brgyad pa las /
thog ma rtsa ba'i lha tshe bdag yab yum sras gsum gyi rtsa ba tsam gtan la phab nas 'phros rnams kho bo la gnyer gtad gnang yang yun ring btang snyoms su bzhag pa /
phyis su rdzong shod bde gshegs 'dus pa'i pho brang chen por sgrub pa la zhugs skabs ltas kyi mtshan ma dge ba la brten nas le tshan gsum po 'di 'chi med bstan gnyis g.yung drung gling pas bris pa dge legs 'phel //

//
