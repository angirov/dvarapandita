@#//
yang zlog nag po me'i spu gri'i las byang rdo rje'i thog mda' bzhugs //
rgyal kun yab tu 'jam dpal rdo rje zhi zhing dul ba'i gar mdzad kyang //
dus kyi dgra bor ches cher rab khros srid gsum za ba tshe bdag nag
/khrag 'thung tshogs kyi dbang phyug gang dang gnyis med gnyis su snang ba'i gzugs //
rtsa brgyud bla ma gtsug na rab mdzes byang chub bar du thugs rjes skyongs //
rgya bal mkhas shing grub brnyes thugs kyi bcud //
gnubs chen gdams pa'i nying khu zab mo'i gnad //
zhang khrom gter byon rang gshed 'beb pa'i las //
sngags 'chang yongs kyi lag char 'os pa'i mtshon //
de phyir rang srung go gyon sbyor stobs zlog
/lha srung bdud dbab dmag dpon g.yul du gsod //
btson nang dong rul gtong ba'i las kun gyi //
thun mong gyer sgom rdo rje'i thog 'di'o //
de'ang slob dpon gtsug lag dpal dges 'jam dpal tshe bdag nag po'i rgyud las lag len man ngag tu bsdebs pa dpal o rgyan chen po dang bal po ba su d+ha ra'i thugs kyi brnag pa /
drag sngags kyi bdag po gnubs kyi khyad chos /
sprul sku rgya zhang khrom gyi zab gter yang zlog nag po me'i spu gri'i srung zlog bsad mnan gyi rim pa nyams su blang ba la /
spyir 'jam dpal phyag rgya zil gnon gyi dkyil 'khor du dbang bzhi rdzogs pa dang /
khyad par snyan brgyud rnon po nad gcod kyi dbang zab mo sgrub skor gyi lung man ngag phyag bzhes rnams legs par nos nas /
gong bsnyen zhal shes ltar tshad du 'khyol ba'i rig sngags 'chang bas bca' gzhi'i rim pa rnams gsung rgyun dang phyag bzhes bzhin du bstar nas phrin las kyi gzhung gyer ba la /
brgyud 'debs ni /
rigs rnams kun gyi khyab bdag gshin rje'i gshed //
rdo rje rnon po dga' rab rdo rje'i zhabs //
'jam dpal bshes gnyen shAn+tiM gar+b+ha dang //
ye shes snying po rnams la gsol ba 'debs //
nam mkha'i snying po rgya gar khrag 'thung nag
/gtsug lag dpal dge rig 'dzin pad+ma 'byung //
ba su d+ha ra gnubs chen sangs rgyas zhabs //
yon tan rgya mtsho rnams la gsol ba 'debs //
ye shes rgya mtsho rdo ston lcags spe ba //
me ston dran chung dran ston mtha' bral rje //
dkon mchog rin chen bkra shis rgyal mtshan dpal //
mthar phyin lha sgom rnams la gsol ba 'debs //
gangs pa shAka 'bum grwa phyi g.yung ston pa //
rgyal ba rdo rje rig 'dzin dar ma 'bum //
rnam 'byor dbang phyug ston pa sangs rgyas mgon //
bla chen khams ston rnams la gsol ba 'debs //
bka' nas brgyud dang slar yang gter ston rgya //
lha rje gnubs chung mtshur ston sku zhang dpal //
tshul khrims rin chen byang mgon nam mkha'i mtshan //
tshul khrims rgya mtsho rnams la gsol\u0f8e
bka' gter zung 'jug rgya ston nam mkha' dpal //
gnam lcags me 'bar chos rgyal phun tshogs rje //
btsan yag sprul sku bkra shis phun tshogs zhabs //
drag po'i mtshan can rnams la gsol\u0f8e
lha sras dbur smyon bsod rin phrin las mtshan //
kun mkhyen nyang ston slar yang rgyal sras rje //
byang bdag yab sras brang so gter ston mched //
mthu chen bstan rgyal rnams la gsol\u0f8e
'khon ston khyab bdag dpal 'byor lhun grub zhabs //
slar yang snang gsal rig 'dzin bkra shis mtshan //
du ma rang grol ngag dbang ye shes grub //
gzhon nu don grub rnams la gsol\u0f8e
rigs kun bdag po chos dbyings rang grol rje //
slar yang dkon mchog lhun grub gter bdag gling //
gshed skor bka' gter gdams pa'i 'dod 'jo mkhan //
drin can rtsa ba'i bla mar gsol ba 'debs //
dkyil 'khor chen por dbang gis rang rgyud smin //
rnon po nad gcod byin chen sgo gsum brlabs //
zab rgyas gdams pa'i gnad kyi dmar khrid la //
'khrul med sgro 'dogs chod par byin gyis rlobs //
ngo bo blo 'das ka dag rig pa'i gdangs //
rang bzhin lhun grub byang chen srung 'khor rten //
brten pa zhi khro'i lha tshogs shar ba yi //
thugs rjes btsan po'i mkhar du 'jug par shog
/mi dang mi min bsam sbyor ngan pa'i stobs //
rig sngags 'khrul 'khor bskor bas rnam par 'jig
/sgyogs gnyis nang 'phrad sgyogs rdo lam bcag ste //
srung ma bdud dbab zlog pa'i las 'grub shog
/phyag cha rang la bskor ba rbod gtong gi
/dmag dpon g.yul du bsad pa dpa' bo'i las //
byad ma'i stobs gzhom ngan sngags kha bcings nas //
btson khang nang du dong rul gnon par shog
/de ltar log 'dren gnyis 'dzin 'khrul pa'i ngor //
shar bar nges nas nyon mongs dug gsum dgra
/bskyed rdzogs rdzogs chen lam gyis tshar bcad de //
tshe 'dir 'jam mgon kun bzang 'bras smin shog
/skyabs sems tshad med bzhi tshogs zhing rnams las byang chen mo ltar dang /
gtor ma gtang zhing mtshams bcad pa ni /
rang skad cig gis phyag rgya chen po zil gnon sogs dkyus bzhin bya /
gtor ma dkar dmar gnyis bsham /
rang gi thugs ka nas 'od zer 'phros pas phyogs skyong sde brgyad gzhi bdag zhing skyong gdon bgegs kyi tshogs dang bcas pa badzra aM ku sha dzaHsa bkug
/gtor ma sngags drug phyag rgya drug gis brlab /
phyogs skyong sde brgyad rnams dang khyad par yul phyogs sa phyogs 'di kun na gnyug mar gnas pa'i gzhi bdag zhing skyong gtsang phud la dga' ba rnams mchod sbyin gyi gtor ma rgya chen po 'di bzhes la /
bdag cag rnams 'jam dpal gshin rje'i gshed kyi phrin las zab mo nyams su len pa la bar gcod mi 'byung ba'i dge ba'i stongs grogs mdzod cig ces bka' bsgo /
nag phyogs sha khrag la dga' ba lan chags dang gnod byed kyi gdon bgegs nam mkha' la 'phyo ba /
bar snang la rgyug pa /
sa gzhi la 'grim pa /
'byung ba la brten pa /
skyob grib la gab pa /
bsnyen sgrub las gsum gyi sgrub pa chen po mthong thos mi bzod pa thams cad mchod sbyin gyi gtor ma rgya chen po 'dis tshim par gyis la /
byams pa'i sems kyis so sor rang gnas dang rten la dengs shig
/gal te mi 'gro na khro bo'i sprin rab 'byams kyis ye shes kyi rdo rje 'bar bas phye mar brlag par 'gyur /
hU~M/
bdag nyid khro rgyal thugs ka nas sogs dang /
sgrub sngags dang sum+b+ha brjod de /
khro bo dang mtshon cha dang me rab tu 'bar ba'i gur khang du gyur gyi bar dkyus bzhin bya /
byin 'beb ni /
'jam dpal tshe bdag nag po 'khor bcas rnams //
zhes pa'i tshig rkang gcig pu 'di sbyar te 'og nas 'byung ba'i bskul gyi nang gi
/'og min chos kyi dbyings kyi pho brang nas :
glog ltar myur ba'i thugs rjes 'dir spyon la :
rig 'dzin sgrub pa po la byin phob cig :
lus la rdo rje'i sku yis byin phob cig :
ngag la bden tshig gsung gis byin phob cig :
yid la rang byung thugs kyis byin\u0f8e
yon tan 'gran med zil gnon byin\u0f8e
phrin las 'gro 'dul rnam bzhis byin\u0f8e
dbang chen dbang skur zil gnon bcom ldan 'das :
byin chen byin phob zil gnon bcom ldan 'das :
mthu chen mthu stsol zil gnon bcom ldan 'das :
dngos grub mchog stsol zil gnon bcom ldan 'das :
bdag nyid las kyi 'bras bu mchis par mdzod :
zhes pa'i bar brjod /
rten gtor dor ba'i sman raka gtor gsum dang phyi mchod las byang ltar brlab /
dngos gzhi'i thog mar sems bskyed gsal 'debs ni /
sangs rgyas bstan pa rgyas par bya ba dang //
bdag dang bsrung bya'i bar chad zhi ba'i phyir //
bcom ldan 'jam dbyangs khros pa gshin rje'i gshed //
tshe bdag nag po'i srung 'khor bsgom par bya //
de bzhin nyid kyi ting 'dzin ni /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
chos kun ka nas dag pa'i spros bral ngang //
d+harma d+hA tu AH
kun tu snang ba'i ting nge 'dzin ni /
ma rtogs 'gro la kun khyab snying rje'i gdangs //
bo d+hi tsit+ta hU~M/
rgyu'i ting nge 'dzin ni /
'gag med rang rtsal rig pa hU~M mthing nag
/de las 'od 'phros rtse mor raM yaM khaM//
rim byung dngos 'dzin thams cad bsregs gtor bkrus //
hU~M las e yaM raM baM laM yig lnga //
rim chad nam mkha' mthing nag gru gsum steng //
rlung ljang rdo rje'i rgya gram lte ba la //
me phung dmar po zur gsum 'bar zhing 'phro //
chu dkyil dkar po dbyibs zlum rba rlabs 'khrugs //
gser gyi sa chen gru bzhi brdal ba'i steng //
b+h+rU~M chad mchod rten dkar po 'od lnga pa //
thabs shes dbyer med dbyangs gsal rgyu las grub //
ngo bo rdo rje'i pha lam rnam pa ni //
byang chen mchod rten gdan khri bang rim gsum //
ri rab bang rim bzhi steng bum pa bre //
chos 'khor gdugs tog nyi zla nor bur bcas //
phyogs bcur 'od 'phro stong gsum khengs par gyur //
bum pa'i nang du rgyu las hU~M chad pas //
gser gyi rdo rje rgya gram ra dbrag tu //
rdo rje'i tshwa tshwa 'phro zhing chil chil khol //
lte ba ga 'u kha sbyor dbyibs can nang //
pad zla nyi steng shel gyi rdo rje dkar //
'od zer kun 'phro'i lte bar hU~M de las //
'od 'phros sne la ya ma ti ra baM//
yongs gyur gshin rje pho mo'i gdan gyi steng //
ma he glang rgod zung gnyis kyis gtegs pa'i //
pad+ma nyi zla'i steng du rgyu'i yi ge
/hU~M yig mthing ga 'od zer lnga ldan babs //
de las 'od 'phros tshur 'dus zhu ba las //
gnam lcags rdo rje rtse dgu hU~M mthing gis //
mtshan pa las 'phros 'phags pa'i tshogs rnams mchod //
sems can don byas tshur 'dus yongs gyur las //
oM a kro te ka ya mAn+ta ka hU~M phaT/
rang nyid 'jam dpal gshin rje'i gshed mthing nag
/dbu gsum phyag drug zhabs bzhi dor stabs bgrad //
zhal g.yas dkar la bzhad cing g.yon dmar gshe //
dbus ma mthing nag rngam pa'i zhal re rer //
dmar la rab zlum spyan gsum g.yo zhing 'khrugs //
sbrul nag gdug pas snyan gong g.yas g.yon brgyan /
khro gnyer smin ma'i mtshams bsdus shangs gnyer ba //
ljags 'dril mche ba bzhi gtsigs zhal gdangs nas //
A ral+li sgrog smin ma dmar ser 'khyug
/kham ser dbu skra gyen brdzes phyag g.yas kyi //
dang pos rno ngar rtsibs brgyad 'khor lo bskor //
bar pa ral gri rdo rje rtse dgu mtha'//
phyag g.yon dang pos lcags kyu gtun shing bar //
'og ma sdigs mdzub rtse la me dpung 'phro //
zhabs bzhi g.yas bskum g.yon brkyang gar gyis bzhengs /
khrag 'thung rigs lnga nang bzhugs thod skam lngas //
dbu brgyan ra ri nyer gcig mgul par 'phyang /
khrag 'dzag thod rlon lnga bcu'i se ral kha //
glang chen ko rlon stod g.yogs zhing pags kyis //
rked bcings stag sham smad dkris sbrul rigs lnga'i //
dkar khras dbu skra bcings shing ser khra yis //
phyag gdub dmar khras ska rags zhabs gdub ljang //
nag khras se ral kha byas smin mtshams dang //
sku yi nywa sul thal chen tshom bus byugs //
mkhur tshos dpral ba rak+ta'i thig les brgyan //
zhag gi sor ris lkog ma brang la bshal //
ba spu'i bu gar khyung nag me gshog dang //
rdo rje rtse lngas gtams las me stag 'phro //
sku las sprul pa'i pho nya grangs med bgyed //
las kyi gshin rje bsam mi khyab kyis bskor //
lus las 'bar ba'i ye shes me dpung gis //
rdo rje'i tshwa tshwa 'phro ba'i klong na bzhugs //
spyi bor ye shes khyung nag khro bo'i zhal //
rdo rje'i mchu ldan nyi zla'i spyan gsum zlum //
gnam lcags rwa dbrag nor bu'i rgyan gyis spras /
kham nag dbu skra gyen 'khyil lcags sder gyis //
dkar nag sbrul bzung mjug ma zhabs kyis mnan //
mgo bo zhal gsol spu phran mtshon char gtams //
bskal pa'i me 'bar spu gri'i sgro gshogs tshogs //
brdab pas sa bdag klu gnyan ma lus 'dul //
gtso bo'i thugs kar 'khor lo rtsibs bzhi'i steng /[  ]/'jam dpal gser mdog zhal gcig phyag gnyis kyi //
g.yas pas shes rab ral gri dpung thad 'dzin //
ut+pal yu ba g.yon pa'i mtheb srin gyis //
thugs kar bzung ba'i 'dab ma snyan thad du //
rgyas pa'i steng na sher phyin glegs bam mtshan //
zur phud lnga ldan dar dang rin chen brgyan //
rdo rje'i skyil krung gis bzhugs zhi 'dzum zhal //
nang du gzigs nas srung ba'i las mdzad gyur /[  ]/lte bar pad zla nyi steng rin po che //
sna tshogs las grub mchod rten 'od lnga 'phro //
bum nang pad zla'i gdan gnas mthing nag hU~M//
yongs gyur gser gyi rdo rje rtse lnga'i rwa //
yar lngar rigs lnga yab dang mar lngar yum //
sku mdog phyag mtshan rgyan rdzogs zhal nang gzigs //
lte bar A di kA di las grub pa'i //
dkar dmar nyi zla'i ga 'u kha sbyar nang //
b+h+rU~M yig khog par mthing nag mdog ldan hU~M//
'od 'bar bsrung bya dang bcas de yi mthar //
e ka ya ma du ru tsakra dang //
dkar dmar dbyangs gsal thabs shes tshul gyis bskor //
rang gi thugs las dmar nag 'od 'phros rtser //
smug nag mdog ldan b+h+yo yig g.yon du chad //
'phro 'dus yongs gyur ma mo khrag mig ma //
smug nag zhal gcig phyag gnyis 'jigs pa'i gzugs //
gcer bu rgyan med phyag g.yas lcags kyu phyar //
g.yon pa thod pa khrag gang thugs kar bsnams //
gzig sham dkris shing zhabs gnyis dor stabs bgrad //
ma mo bye ba sa ya'i 'khor tshogs bcas //
rang lus las 'phros me dpung rab 'bar dbus //
bzhugs pa'i thugs kar smug nag b+h+yo yi mthar //
he ka ya ma du ru tsakras bskor //
slar yang thugs las dmar nag 'od 'phros rtser //
ya yig khrag mdog g.yas su chad pa las //
sras mchog ya ma rA tsa dmar nag mdangs //
zhal gcig phyag gnyis g.yas pa bshan gri phyar //
phyag g.yon don snying dmar po tsa re 'drang /
khrag 'dzag mi lpags g.yang gzhi sku la gsol //
zhabs gnyis sar brdabs stag lpags sham thabs dkris //
dregs pa lha srin sde brgyad 'khor tshogs bcas //
sku las 'bar ba'i ye shes me dpung klong //
bzhugs pa'i thugs kar dmar nag ya yig mthar //
g+h+ri ma ya ma du ru tsakras bskor //
slar yang yab yum thugs ka'i hU~M b+h+yo las //
'phros pa'i khro bo khro mo g.yas g.yon du //
zhal nang gzigs te srung ba'i las mdzad gyur //
byang chen mchod rten phyi rol b+h+rU~M yig las //
gser gyi ga 'u kha sbyor gur khang can //
de yi phyi rim rigs lnga'i rang bzhin gur //
hU~M s+pha ra Na phaT/
khro bo sngon po rang mdog rdo rje thogs //
rdo rje sngon pos bar mtshams med gtams te //
bser bu'i rlung tsam nam yang thar med gur //
oM s+pha ra Na phaT/
khro bo dkar po rang mdog 'khor lo thogs //
'khor lo dkar pos bar mtshams med gtams te //
bser bu'i rlung tsam nam yang thar med gur //
trAM s+pha ra Na phaT/
khro bo ser po rang mdog nor bu thogs //
nor bu ser pos bar mtshams med gtams te //
bser bu'i rlung tsam nam yang thar med gur //
hrIHs+pha ra Na phaT/
khro bo dmar po rang mdog pad+ma thogs //
pad+ma dmar pos bar mtshams med gtams te //
bser bu'i rlung tsam nam yang thar med gur //
AHs+pha ra Na phaT/
khro bo ljang gu sna tshogs rdo rje thogs //
sna tshogs rdo rjes bar mtshams med gtams te //
bser bu'i rlung tsam nam yang thar med gur //
tik+Sha Na maN+Da la /
ral gri ngar ma'i 'khor lo g.yon phyogs su //
drag tu 'khor bas gnod byed ma lus pa //
nyal nyal gcod cing gtub par byed pa'i gur //
phyi rim yum lnga'i rang bzhin gur khang ni //
yaM s+pha ra Na phaT/
rlung nag 'tshubs ma'i gur nang khro bo'i tshogs /
kham nag rlung g.yab mtshon cha thogs pas gtams //
raM s+pha ra Na phaT/
raM dz+wa la maN+Da la /
dus mtha'i me dpung 'bar ba'i gur nang du /
khro bo dmar nag me dpung 'bar bas gtams //
baM tIk+Na maN+Da la /
chu bo rba klong 'khyil ba'i gur nang du /
khro bo dkar po chu zhags thogs pas gtams //
laM tIk+Sha Na maN+Da la /
gser gyi rdo rje rgya gram gur nang du /
khro bo ser po ri rab thogs pas gtams //
e maN+Da la /
nam mkha' lcags kyi gur nang khro bo nag
/mtshon cha sna tshogs char ltar 'beb pas gtams //
kun kyang sra mkhregs rab 'bar khro chung mtshon //
thogs dang nam mkha'i rdo rje phra mo'i tshogs //
spu gri reg gcod rlung dang ye shes me //
chu gri sna tshogs mtshon cha'i 'khor lo yis //
'tshub mar gtams las drag po'i 'od 'phros pas //
dgra bgegs thams cad rgya mtsho'i pha mthar bskrad //
ma song pa rnams thal ba'i rdul bzhin brlag
/de yi phyi rol rang sngags dbyangs gsal phreng //
thabs shes tshul du 'khrigs las dgra bgegs kun //
sod ces stong nyid rang sgra cher sgrog pa //
nam yang gzhom gzhig med pa'i gur du gyur //
de ltar gsal ba'i lha tshogs thams cad kyi //
spyi bor 'khor lo dkar po rtsibs brgyad oM//
mgrin par pad+ma dmar po 'dab brgyad AH
snying gar rdo rje sngon po rtse lngar hU~M//
mtshan pa las 'phros 'od kyis ka dag klong //
rang bzhin gnas nas 'jam dpal gshin rje'i gshed //
yab yum sras 'khor srung ba'i gur khang bcas //
skad cig nyid la badzra sa mA dzaH
phrin las kyi gzhung la don bdun yod pa'i dang por spyan 'dren pa ni /
hU~M/
dad pa dang ni dam tshig gis //
'jam dpal yab yum 'khor bcas spyan 'dren no //
'og min chos kyi dbyings kyi pho brang nas //
gru gsum mthing nag 'bar ba'i gzhal yas nas //
'phags pa'i rgyal po khro rgyal gshin rje'i gshed //
bdag dang mtha' yas sems can don slad du //
thugs rjes dgongs la gnas 'dir gshegs su gsol //
yum mchog ma mo khrag mig gshegs su gsol //
sras mchog ya ma rA dza gshegs su gsol //
oM many+dzu shrI ya mAn+ta ka ya ma rA tsa ma mo e ka tsA ti sa ma ya dzaH
gnyis pa bzhugs su gsol ba ni /
hU~M:
gru gsum mthing nag 'bar ba'i gzhal yas su :
gshin rje ma he nyi zla pad+ma'i steng :
khro rgyal gshin rje yab yum 'khor dang bcas :
brkyang bskum 'gying bag rngam brjid tshul gyis bzhugs :
sa ma ya tiSh+Tha lhan :
gsum pa phyag 'tshal ba ni /
hU~M:
dgra bgegs ma lus thal bar brlag byed pa :
khro rgyal gshin rje'i gshed la phyag 'tshal lo :
ma mo khrag mig ma la phyag 'tshal lo :
sras mchog ya ma rA tsar phyag 'tshal lo :
a ti pU ho :
pra tIts+tsha ho :
bzhi pa mchod pa 'bul ba ni /
hU~M:
'phags pa'i rgyal po khro rgyal gshin rje'i gshed :
yab yum sras 'khor sprul pa yang sprul la :
dngos 'byor yid kyis sprul pa'i mchod tshogs 'bul :
me tog bdug spos mar me dri chab zas :
sil snyan mchod pa 'bul lo bzhes su gsol :
oM many+dzu shrI ya mAn+ta ka ya ma rA tsa ma mo e ka tsA ti sa pa ri bA ra ar+g+haM/
pA d+yaM/
puSh+paM/
d+hU paM/
A lo kaM
/gan+d+haM/
nai bid+yaM/
shab+da AHhU~M/
sman mchod ni /
gdod nas rnam dag rtsa brgyad stong sbyar sman //
ye shes lnga rdzogs grub pa'i dam tshig rdzas //
rgyu drug kun sgrol dug lnga rab sel ba //
bdud rtsi sman mchod 'bul lo bzhes su gsol //
oM na maHsarba ta thA ga ta ma hA sarba pany+tsa a mr-ita kha raM khA hi /
zhes sman spyir phul nas bye brag tu /
'phags pa 'jam dpal rdo rje rnon po dang //
dga' rab rdo rje 'jam dpal bshes gnyen zhabs //
shAn+tiM gar+b+ha ye shes snying po la //
sman mchod 'bul lo dbang dang dngos grub stsol //
oM na maHsarba ta thA ga ta ma hA pany+tsa a mr-ita kha raM khA hi /
nam mkha'i snying po rgya gar khrag 'thung nag
/gtsug lag dpal dge rig 'dzin pad+ma 'byung //
ba su d+ha ra gnubs chen sangs rgyas la //
sman mchod 'bul lo dbang\u0f8e
oM na maH\u0f8e
gter ston zhang khrom lha rje gnubs chung dang //
mtshur ston rig rdor sku zhang dpal ldan pa //
tshul khrims rin chen byang chub mgon po la //
sman mchod 'bul lo dbang\u0f8e
oM na maH\u0f8e
mkhas grub nam mkha' rin chen tshul khrims zhabs //
rgya ston bon po gnam lcags me 'bar rje //
mchog grub rgyal po bkra shis phun tshogs la //
sman mchod 'bul lo dbang\u0f8e
oM na maH\u0f8e
dbur smyon chos grags bsod nams rin chen dpal //
phrin las rnam rgyal nyang ston rigs kun bdag
/slar yang rig 'dzin bkra shis rgya mtsho la //
sman mchod\u0f8e
oM na maH\u0f8e
du ma rang grol ngag dbang ye shes grub //
chos dbyings rang grol slar yang dkon mchog mtshan //
gter bdag gling sogs bka' gter bla ma la //
sman mchod\u0f8e
oM na maH\u0f8e
'jam dpal tshe bdag yum chen khrag mig ma //
ya ma rA tsa 'chi bdag srog gi bdag
/las gshin bka' nyan dregs byed pho nya la //
sman mchod 'bul lo dbang dang dngos grub stsol //
oM na maHsarba ta thA ga ta ma hA pany+tsa a mr-ita kha raM khA hi /
dngos grub blang ba ni /
oM AHhU~M/
slar yang rig 'dzin smra ba'i 'bab stegs sogs brjod /
gtor ma ni /
bla med mchog gi mchod pa sbyar ba 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan pa //
gtor ma'i mchod pa 'bul lo bzhes su gsol //
oM many+dzu shrI sogs kyi mthar /
ma hA ba liM ta khA hi /
rak+ta ni /
gdug can dgra bgegs khrag gi dwangs ma'i mtshor //
mkha' dbyings pad+ma rak+ta'i 'bab ldan kun //
gcig bsdus mtshams sprin la 'gran dbu phreng can //
rak+ta'i mchod pa 'bul lo bzhes su gsol //
oM many+dzu shrI sogs kyi mthar /
ma hA rak+ta kha raM khA hi /
sbyor sgrol ni /
mtshan ldan gzungs ma dang sbyar bcu drug cha //
yongs rdzogs dga' bzhi'i bde chen rab rgyas shing //
dam nyams dgra bgegs bsgral ba las byung ba'i //
sbyor sgrol mchod pa 'bul lo bzhes su gsol //
oM many+dzu shrI sogs kyi mthar /
ma hA mAM sa khA hi /
ma hA rak+ta khA hi /
ma hA tsit+ta khA hi /
ma hA ba su ta khA hi /
ma hA go ro tsa na khA hi /
ma hA kiM ni ri ti khA hi /
bo d+hi tsit+ta ma traM ru dra pra be sha ya phaT/
lnga pa bstod pa ni /
e /
chos sku skye ba med pa las :
spros bral bde chen dag pa'i sku :
rang bzhin gnyis med dag pa'i gsung :
ma bsgribs don dam rdzogs pa'i thugs :
'gran zla kun bral yon tan ldan :
'gro kun don mdzad phrin las sogs :
sku gsung thugs yon phrin las kyis :
sems can don mdzad gshin rje'i gshed :
yab yum sras 'khor bcas la bstod :
drug pa bshags pa ni /
bdag gis tshe rabs thog med tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig kyal smra ba mang du brjod :
yid kyis blo nor log par sems la sogs :
'dod khro gti mug dbang gis las spyad kun :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i dregs pa rnams :
mi yi skyon mthong tsam nas brlag par mdzad :
nor 'khrul chag nyams mchis na bzod par gsol :
bzod par bzhes la tshangs pa'i dngos grub stsol :
'di phyi'i rkyen dang sgrib par mi 'gyur gsol :
dbyangs gsal dang gshin rje gshed kyi yig brgya brjod /
sde brgyad bran du rab 'khol snying rje ches //
gdug pa can rnams dus gcig brlag nus shing //
gzhan gyi byad stems rig sngags sbyor ngan gyis //
tshugs par nus min mthu rtsal ldan par gyur //
dag pa dran zhing nga rgyal brtan pa ni /
hU~M/
nga ni 'jam dpal gshin rje'i gshed //
snang srid 'khor 'das nga las byung //
sangs rgyas sems can nga la gnas //
sku gsum nga yi rang bzhin yin //
lha srin sde brgyad nga las byung //
gshin ni skye ba med pa ste //
rje ni 'gag pa med pa'i don //
gshed ces bya ba mtha' gnyis bral //
de phyir gshin rje tshe bdag yin //
mtshan tsam thos yon bsam mi khyab //
bsgrub na lang tsho nga dang mnyam //
bdun pa 'dzab bzla ba ni /
gtso 'khor rnam kyi thugs ka'i hU~M yig las //
'phros pa'i 'od zer kha dog sna tshogs pa //
las byed pho nya sprul pa yang sprul dang //
sum sprul khro bo khro mo dpag med tshogs //
spros pas rang gzhan bsrung bya thams cad kyi //
tshe dang srog gi ngo bo nr-i'i rnam par //
lha srin sde brgyad rnams kyis brkus phrogs nas //
mtho ba nam mkha' dma' ba dmyal ba'i sa //
nyi zla'i them bar sprin gyi go bar khrod //
ri rab lcogs bar 'dzam gling yul gru sogs //
sa 'og sa steng sa bla gar khyer zhing //
sbas dang bskungs nas yod pa ma lus pa //
sprul pa'i pho nya khro bo khro mo'i tshogs //
ye shes spyan ldan rnams kyis nyer gzigs nas //
gnod byed thal ba'i rdul phran bzhin du brlags //
tshe srog yi ge'i gzugs can de phrogs nas //
hU~M gi rnam par rang gzhan bsrung bya yi //
thugs kar bstims pas srog mthud tshe nyams spel //
slar yang thugs ka'i 'od zer 'phro 'du yis //
bla ma yi dam bde gshegs zhi khro'i lha //
sangs rgyas byang sems dpa' bo mkha' 'gro'i tshogs //
pho rgyud mo rgyud chos skyong byin rlabs mthu //
lha srin sde brgyad rnams kyi srog gi snying //
lha mi'i tshe dpal bsod nams dbang thang dang //
sa chu me rlung 'byung ba rnam lnga'i bcud //
thams cad rang dbang med par bkug nas ni //
bdag gzhan bsrung ba kun dang dbyer med par //
thim pas bkrag mdangs mthu stobs ldan par gyur //
oM e ka ya ma du ru tsakras srungs :
he ka ya ma du ru tsakras srungs :
g+h+ri ma ya ma du ru tsakras srungs :
sarba tsit+ta gzer thum b+hig nan trig nan rbad ya zlog ya :
saM g+h+ri wa ri nr-i b+h+rU~M hU~M dza :
bdag cag dpon slob mi nor 'khor dang bcas pa la rak+Sha rak+Sha swA hA/
zhes pa'i sngags phreng rang nyid lhar gsal ba'i //
phyi rim 'od zer g.yas su yongs bskor zhing //
lha rnams zhal nas srung ba'i sngags kyi sgra //
dir dir rab sgrog gur khang tshogs las kyang //
'brug stong dus gcig ldir ba lta bu'i sgras //
srid pa gsum khyab bdag gzhan bsrung bya la //
'tshe ba'i rig sngags byad stems rbod gtong dang //
lha srin sde brgyad gnod pa las bskyabs gyur /
khams gsum ma lus gzhal yas chen por blta //
gzugs snang ma lus khro rgyal chen por rdzogs //
grags stong sgra rnams bzlas brjod sngags su rdzogs //
srid gsum ma lus chos nyid rol pa'i rgyan //
dug gsum rnam dag sku gsung thugs su rdzogs //
rang byung dug lnga ye shes chen po lnga //
'khor 'das dbyer med khro rgyal gshin rje'i gshed //
gzung 'dzin rnam dag mtshan ma'i yul las 'das //
zhes gdeng gsum gsal btab pa las mi g.yel bas gong gi bsnyen pa thun drug tu bcad nas nyams su len tshul man ngag ltar byas te rtags ma byung gi bar du 'bad cing /
mjug sdud kyi rim pa rnams 'khrul pa med par bya ba ni gnad dam pa'o //
bzlog pa ni /
rtsa phyag mthil gnyis zla nyi thabs shes tshul //
lha tshogs zhal phyir gzigs nas zlog pa'i sngags //
sgrog cing gur khang las kyang 'brug stong ltar //
ldir bas rbod gtong lha srin gnod pa zlog
/sngags phreng las 'phros 'od zer gyis bskor ba'i //
'phro 'dus byad ma'i steng du babs par gyur //
gtso 'khor rnams kyi thugs ka'i sa bon dang //
ba spu'i bu ga nas thon las byed kyi /
khro bo khro mo mtshon cha sna tshogs pa //
thogs te skar ltar 'khrug cing glog lta bur //
'khyug pa rnams kyis byad ma rbod gtong mkhan //
lha dang srung mar bcas kun phar bzlog cing //
mes bsregs rlung gis rab gtor chu yis bshal //
sas mnan thal ba bun bun bzhin du btang //
lhag ma lus pa stobs can tshur byung nas //
mtshon chas gtubs pas nye bar ma nus nas //
byad ma mkhan po'i steng du rbad 'dre'i tshogs //
babs pas rang gshed rang la rnam par dbab //
oM e ka ya ma du ru tsakras zlog :
he ka ya ma du ru tsakras zlog :
g+h+ri ma ya ma du ru tsakras zlog :
sarba tsit+ta gzer thum b+hig nan trig nan rbad ya zlog ya :
dgra bo byad ma lha srung dang bcas pa'i sha la rgyug :
snying la mA ra ya rgyug :
dbugs la rgyug :
srog la mA ra ya rgyug :
khrag la rgyug :
rtsa la mA ra ya rgyug :
hU~M phaT:
dgra bo byad ma lha srung dang bcas pa mA ra ya zlog ya :
zhes 'bad de bzla /
g.yas g.yon phyag mthil zla nyi'i dkyil 'khor bar :
dgra bgegs gnod byed lha dang srung ma rnams :
brdab cing gcar bas sha khrag rus pa rnams :
'chi bdag gshin rje'i tshogs kyis hab zos gyur :
ces gsal btab pas bden stobs lan gsum brjod pa dang bstun nas thal mo brdab /
thun gtor spro na dgug gzhug bya /
gtor ma'i dngos 'dzin raM las mes bsregs /
yaM las rlung gis gtor /
khaM las chus bkrus /
oM AHhU~M gis rnam pa dgra bgegs kyi sha khrag ngo bo bdud rtsi'i rgya mtsho chen por gyur /
ces brlab /
sgrub sngags gsum dang /
oM ra tri srog la mA ra ya rbad /
klu bdud nag po dgra bo'i srog la mA ra ya i daM ba liM ta kha kha khA hi khA hi /
dgra bgegs kyi sha khrag rus gsum la kha kha khA hi khA hi /
zhes bsngo /
bstod ring ni /
a+yai /
chos kyi dbyings kyi pho brang dam pa nas :
gshin rje ma he nyi zla pad+ma'i steng :
bcom ldan 'jam dpal gshin rje'i gshed po ni :
mthing nag zhal gsum phyag drug zhabs bzhi bgrad :
g.yas zhal dkar la bzhad pas klu 'bum gsol :
g.yon zhal dmar la gdangs pas gnyan khri gsol :
dbus zhal mthing la rngams pas sa bdag gsol :
phyag g.yas dang po 'khor los dgra bgegs gtub :
bar pa ral gris dgra bgegs srog rtsa gcod :
tha ma rdo rjes dgra bgegs rdul du rlog :
phyag g.yon dang po lcags kyus dgra bgegs 'gug :
bar pa gtun shing dgra bgegs rnams la brdeg :
tha ma sdigs mdzub dgra bgegs rnams la gzir :
zhabs bzhi g.yas bskum g.yon brkyang dgra bgegs brdzis :
thod skam ra ri thod rlon phreng ba yis :
dbu rgyan mgul rgyan do shal mdzes par brgyan :
glang chen zhing dang stag lpags sku la gsol :
rgyal rigs bram ze dmangs rigs rje rigs dang :
gdol pa'i rigs mtshon sbrul lngas dbu zhabs brgyan :
rak+ta sor ris thal chen gsum gyis spras :
bskal pa'i me dpung dbus na 'gying par bzhugs :
spyan bgrad shangs gnyer zhal gdangs ljags 'dril zhing :
mche ba rab gtsigs dgra bo'i don snying za :
spyi gtsug khyung nag me yi gshog pa can :
rwa dang mchu sder gnam lcags 'bar ba yis :
klu gnyan sa bdag ma lus gsod cing gnon :
ba spu khyung dang rdo rjes rab tu gtams :
lha srin sde brgyad pho nya dgra la 'gyed :
dmigs pa gang yin de nyid da lta brlag :
khro rgyal gshin rje'i thugs dam dus la babs :
gshin rje bye ba sa ya dgra la b+h+yo :
ba liM sha khrag gtor ma 'di bzhes la :
byad ma lha srung rang gshed rang la phob :
hU~M:
khro rgyal chen po'i g.yon gyi phyogs na ni :
gsod byed yum chen ma mo khrag mig ma :
sku mdog dmar nag zhal gcig phyag gnyis ma :
gcer bu rgyan med gzig sham spyan bgrad khro :
zhal gdangs ljags 'dril mche gtsigs rkan sgra brdab :
phyag g.yas lcags kyus dgra bgegs dbang med 'gug :
phyag g.yon nyams pa'i thod khrag zhal du gsol :
zhabs gnyis dor stabs rab bgrad dgra bgegs gnon :
e ka tsA ti'i thugs dam dus la bab :
'khor gyi ma mo'i dmag tshogs dgra la b+h+yo :
ba liM sha khrag gtor ma 'di bzhes la :
byad ma lha srung rang gshed rang la phob :
hU~M:
g.yas na sras mchog ya ma rA dza ni :
sku mdog smug nag zhal gcig phyag gnyis pa :
rab 'jigs gcer bu zhabs gnyis brkyang bskum bzhugs :
mi lpags g.yang gzhi stag lpags sku la gsol :
phyag g.yas bshan gris dgra bgegs ma lus gtub :
phyag g.yon dgra bgegs rnams kyi don snying 'drad :
ya ma rA dza'i thugs dam dus la bab :
'khor gyi las mkhan sde brgyad dgra la b+h+yo :
ba liM sha khrag gtor ma 'di bzhes la :
byad ma lha srung rang gshed rang la phob :
e :
gzhan yang khro rgyal chen po khyod rnams la :
phrin las bcol ba 'di rnams da mdzod cig :
rdo rje slob dpon sku la smod pa dang :
yi dam smod cing brnyas par byed pa dang :
dkon mchog gsum la smod cing chos skyong smod :
bsnyen sgrub zab mo'i bar chad byed pa dang :
mched la 'khu zhing dam las ldog pa dang :
dam tshig can la gnod pa byed pa yi :
sdang ba'i dgra dang gnod par byed pa'i bgegs :
rings par khug la srog dang da phrol cig :
dbang du sdus la rdul du da rlogs shig :
bcol pa'i phrin las myur du grub par mdzod :
drag tu bskul ba ni /
e :
chos kyi dbyings kyi pho brang chen po yi :
drag po gru gsum e yi gzhal yas nas :
klu 'bum gnyan khri sa bdag stong gi gdan :
lto 'phye phyogs skyong zla nyi brtsegs pa'i steng :
bcom ldan zil gnon tshe bdag nag po'i sku :
mthing nag zhal gsum phyag drug zhabs bzhi bgrad :
g.yas zhal dkar la bzhad pas rgod rgod 'dra :
g.yon zhal dmar la gdangs pas chags chags 'dra :
dbus zhal mthing la rngam pas khro khro 'dra :
sku che yan lag rags pas 'jigs 'jigs 'dra :
rgyan dang cha lugs ldan pas chas chas 'dra :
mtshan dang dpe byad ldan pas brjid brjid 'dra :
bdud bzhi thal bar rlog pas dpa' dpa' 'dra :
bskal pa'i me dpung bzhugs pas 'bar 'bar 'dra :
rgyud drug thugs rjes 'dren pas brtse brtse 'dra :
de 'dra'i thugs rjes khro chen sku bzhengs 'tshal :
'og min chos kyi dbyings kyi pho brang nas :
glog ltar myur ba'i thugs rjes 'dir spyon la :
rig 'dzin sgrub pa po la byin phob cig :
lus la rdo rje'i sku yis byin\u0f8e
ngag la bden tshig gsung gis byin\u0f8e
yid la rang byung thugs kyis byin\u0f8e
yon tan 'gran med zil gnon byin\u0f8e
phrin las 'gro 'dul rnam bzhis byin\u0f8e
dbang chen dbang skur zil gnon bcom ldan 'das :
byin chen byin phob zil gnon bcom ldan 'das :
mthu chen mthu stsol zil gnon bcom ldan 'das :
dngos grub mchog stsol zil gnon bcom ldan 'das :
bdag nyid las kyi 'bras bu mchis par mdzod :
bdag gis rtse gcig gus pas khyod bsgrubs na :
khyod kyi thugs rjes bdag la byin gyis rlobs :
dus ngan snyigs ma'i dus su bdag skyes pas :
bdag gis bla med byang chub bsgrub pa la :
lam la bar du gcod pa'i dgra bgegs dang :
bdud dang lha 'dre ngan sems can rnams kyis :
bdag gi tshe srog lam la bar gcod rnams :
dpal chen zil gnon 'khor dang bcas pa yis :
rang dbang med par dbang du bsdus nas kyang :
thugs rje gtum rngam shugs kyis bsgral nas ni :
gru gsum mthing nag 'bar ba'i zhal du stobs :
gsung dbyangs drug cu ldan pa'i mgul du sgril :
rnam dag skye med thugs kyi dkyil du stims :
sgrub mchog bdag gi bsam don byang chub lam :
bar chad med par dus 'dir grub par mdzod :
bskul thung ni /
hU~M:
gru gsum mthing nag 'bar ba'i klong dkyil nas :
gshin rje ma he nyi zla pad+ma'i steng :
yab gcig lha yi rgyal po gshin rje'i gshed :
sbyor ba'i yum mchog ma mo khrag mig ma :
sgrol ba'i yum mchog e ka dzA ti ma :
thugs kyi sprul pa sgrol ging rme ru rtse :
dus gsum gshin rje bzhi dang phyogs skyong bcu :
ging bdud ma mo mkha' 'gro gyad gnon lha :
'jam dpal sku yi rigs rgyud thugs dam can :
mi mngon dbyings nas skur bzhengs bdag byin rlobs :
thugs dam rgyud bskul thugs rjes dgra bgegs sgrol :
ces bstod /
bskul gsum ga sham bu dang bcas pas phul te /
zor bskul ni /
lcags sam b+han+d+ha'i snod nang du :
'bru sna lnga la ngar phye byas :
drag po'i bshos bu zur gsum bzhengs :
mda' mdung mtshe yungs rtsang gis brgyan :
myos byed dug dang khrag gis byugs :
rtsa bar 'dod chags khrag mtsho 'khyil :
ngos la zhe sdang me chen 'bar :
'og tu gti mug mun pa 'khrigs :
rtse mor mtshon cha'i bu yug 'tshub :
rked par gshin rje'i dmag dpung bsdus :
gshin rje rol pa'i gtor zor 'di :
'phang ba gshin rje nyid kyis 'phang :
brdeg pa dam nyams dgra la brdeg :
dgra khams thal ba'i rdul du rlogs :
rbad thum ri li li e ka ya ma du ru tsakra sogs la zlog bsad mnan pa'i sham bu sbyar ba'i mthar /
ril shag srog khyer b+h+yo trig myags kA pa ye zhes 'phang /
nyams su blangs nas rtags mthong gi bya ba'i rim pa'i mthar /
dgongs 'dus rta nag gi pad+ma dbang zhes pa 'don pa bsgyur ba ni /
lha yi lha mchog 'jam dpal gshin rje'i gshed :
dus rnams rtag tu khro rgyal khyed bsgrubs te :
srog gi phyir yang yi dam mi spong na :
ye shes thugs rje'i spyan gyis gzigs su gsol :
khro rgyal 'khor bcas khyed kyi gzi brjid kyis :
bar gcod dgra bgegs tshogs rnams bsal nas kyang :
byams pa'i zhal bzang mngon sum ston pa dang :
bsgrubs pa'i 'bras bu dus 'dir bstsal du gsol :
yang 'bri gung gnam lcags me 'bar gyis mdzad pa'i /
bskal pa dpag tu med pa'i sngon rol nas :
lha mchog khyod dang smon lam lhan cig btab :
da lta zhal mthong yi dam lhar gsol nas :
snying po byang chub mchog la mi gnas tshe :
tshe rabs 'khor ba gar skye gar gnas kyang :
rjes su zungs shig bcom ldan gshin rje'i gshed :
dngos grub stsol cig bcom ldan gshin rje'i gshed :
bar gcod sol cig bcom ldan gshin rje'i gshed :
dgra bgegs sgrol cig bcom ldan gshin rje'i gshed :
sku gsung thugs kyi dngos grub bstsal du gsol :
gzhan yang kho bos zhi ba'i sbyin sreg tu brtsams pa 'don pa bsgyur ba 'di ltar /
mkhyen brtse nus mnga' 'jam dpal dpa' bo yis //
bstan pa rgyas dang de 'dzin tshogs rnams kyi //
sku tshe phrin las skye rgu'i bde skyid la //
bar du gcod pa thams cad zlog tu gsol /
khyad par rig 'dzin bdag cag dpon slob dang //
yon mchod 'khor dang bcas pa ma lus pa'i //
sngon las 'phral rkyen las byung dgra bgegs gdon //
nad rim dbul phongs 'tha' rtsod zlog tu gsol //
phyi nang drang srong dmod pa mthu byad dang //
byur dang skal ngan mi shis dus min 'chi //
keg sri langs sogs chag che nyam nga ba'i //
'gal rkyen bar gcod thams cad zlog tu gsol //
phrin las lhag chad dam rdzas ma tshang nyams //
bsnyen sgrub g.yel zhing dus kyi mchod pa chag
/ting 'dzin mi gsal gsang sngags sgra nyams sogs //
sdig sgrib nyes ltung ma lus bshag par bgyi //
tshe dpal stobs 'byor dbang phyug phun sum tshogs //
lung dang mngon par rtogs pa'i yon tan sogs //
'khor 'das dngos grub kun dang khyad par du //
'jam mgon kun bzang tshe 'dir mngon gyur mdzod //
ces 'dod gsol smon lam bya /
dbyang gsal yig brgya bzla zhing ngag 'grol /
tshogs mchod bam skong dkyus ltar bya /
de rjes thog nas zor lam dbye /
gtor ma kha phyir bsgyur te gso dgug bran brlab bya zhing thun gtor ltar bsngo /
bstod ring gis bskul nas phyir spags /
zlog gzhung ni /
hU~M/
chos kyi dbyings nas rang byung grub pa'i lha :
sogs gtso bo'i las bcol gzhung bzhin gyi rjes su /
de yi 'khor du yum chen khrag mig ma //
ya ma rA dza 'chi bdag srog gi bdag
/las gshin ral pa tshar dgur bcas pa la //
dgra bgegs bsgral pa'i sha rus zhal du stob //
byad dang rbod gtong ma lus zlog tu gsol //
gshin rje phyogs skyong sde brgyad dregs pa'i tshogs //
zhes sogs dang /
b+h+yo /
da ni bzlog pa'i dus la bab nas /
ma hA de wa mu stegs gdon :
bden pa'i stobs kyis zlog tu gsol :
gyi bar dkyus ltar la /
yum chen za byed be tA li :
zhes pa khrag mig ma dang /
gyad gnon sprul pa'i lha brgyad ce+es pa /
sras mchog sprul pa rnam gnyis zhes par bsgyur /
rabs bgrang ba ni /
b+h+yo :
sngon tshe zlog pa gang nas byung :
bcom ldan rgyal ba shAka thub la :
lhas byin bdud kyi bar gcod byung :
bcom ldan 'jam dpal gshin rje yis :
dmar chen khrag gi zor brgyabs pas :
lhas byin ngan pa khrag tu skyugs :
bdud kyi dmag dpung brgyal cing 'bog :
bar du zlog pa gang nas byung :
rgyal po khri srong lde'u btsan la :
mu stegs ngan pa'i chad pa byung :
gnubs ban sangs rgyas ye shes kyis :
dmar chen khrag gi zor brgyabs pas :
mu stegs ngan pa rtsad nas bcad :
tha ma zlog pa gang nas byung :
bdag cag yon mchod 'khor bcas la :
dgra bgegs byad dang rbod gtong byung :
rig 'dzin sngags 'chang bdag nyid kyis :
phyag rgya zil gnon ting 'dzin dang :
srung zlog bsad mnan sbyor ba yis :
dgra bo'i rbod gtong rang gshed 'beb :
bgegs kyi sbyor ba rgyun gcod cing :
ltas ngan dmigs kyis bsal nas zlog :
b+h+yo :
'ja' 'khyil lha yi ltas ngan yin :
sogs gzhung ltar gyer /
gshegs skyems su gtor ma gong ltar 'bul /
dben par drag bskul zor bskul dang bcas te gsung rgyun man ngag ltar 'phang /
me dgra chus bsad /
bro bskor ba la sogs phyag len bzhin bya /
chad tho bya zhing brtan ma skyong /
nang du log ste tshe 'gug
/gtang rag gis mchod /
gshin rje'i gshed kyi yig brgya lan gsum gyis lhag chad kha bskang /
bzod gsol ni /
yi dam lha mchog zil gnon 'khor bcas kyi //
bsnyen sgrub phrin las gzhung bzhin bgyis pa la //
bdag cag ma rig log rtog dbang song nas //
'gal 'khrul nongs pa ci mchis bzod par gsol //
nyer bsdu ni /
thugs ka'i hU~M las 'od 'phros srung 'khor rnams //
mtha' nas rim bsdus lha tshogs rnams la thim //
'khor rnams gtso bo de yang bsrung byar bstim //
bsrung bya hU~M la thim zhing de thig le //
de yang rang gi ming yig dang por thim //
'ja' ltar yal te ka nas dag pa'i ngang //
stong pa'i rang gdangs 'gag med gshin rje'i gshed //
zhal gcig phyag gnyis rnam par gsal bar gyur //
srung sngags brjod /
smon lam shis brjod bya'o //
de ltar rgya bal paN grub zhal gyi lung //
bod yul drag sngags bdag po gnubs kyi lugs //
rong pa rgya yi zab gter me'i spu gri
/bdud sde'i snying ga 'bigs pa rdo rje'i thog
/tshul 'di ming tsam 'dzin pa'i rig sngags 'chang //
bod yul kha ba'i ljongs su ches mang yang //
brgyud ldan zhal gyi drod rlangs ma nyams pa //
thob pa'i skal bzang nyin mo'i skar ma bzhin //
'on te lha gcig sras po mu tig btsan //
sgyu 'phrul rol gar gnam lcags me 'bar gyi //
lugs srol 'khrul med 'dzin pa'i yongs 'dzin rnams //
bsten pas chos tshul 'di la nges pa rnyed //
gter gzhung yig rnying phal cher rang sor bzhag
/tshig lhug legs bcad 'phri bsnan brjod pa bde //
gab dkrugs 'thor bsdebs nyams len gsal 'dril ba //
lam 'dir mos ldan rnams kyi snying nor yin //
phyis 'gyur phyag bzhi mgon dang drug cu par //
bka' brgyad rdzas tshig bca' gzhi'i bsre bslad can //
chos lugs mu to'i phye la snyan brgyud ces //
thabs kyis gzhan blo 'drid pa'i do zla min //
tshul 'di 'khrul med nges par nyams blangs na //
mi bsrun bsam sbyor 'chang ba'i dgra bgegs rnams //
dang po'i sangs rgyas 'jam dpal zhing khams su //
mngon sum 'dren pa'i nyams myong gding tshad bdog
/dge des phyag rgya zil gyis gnon pa'i mtshon //
gdengs pas ma rig 'khrul pa'i rgya dral nas //
'gro kun rang sems don gyi gshin rje'i gshed /
khrag 'thung gdod ma'i mgon po mngon gyur shog
/ces pa yang zlog me'i spu gri'i las byang rdo rje'i thog mda' 'di ni /
sngon nas bsgrigs pa'i phrin las de shin tu nyung ba la dga' ba'i dbang du byas pas brjod don mi gsal zhing ma tshang bas lag len du 'debs dka' ba nas /
rnam par rgyal ba'i phan bde legs bshad gling pa rnams kyi nyams len du gal po cher mthong bas ring nas bsgrig pa'i 'dun pa yod kyang rnam g.yeng gi 'khol por lus te re zhig 'gyangs pa /
nye char spang ston sngags 'chang blo bzang ngag dbang sogs don gnyer can 'gas bskul bas mtshams sbyar te zur thams cad mkhyen pa chos dbyings rang grol sogs dam pa du ma'i drung du gshed skor 'di nyid kyi dbang lung man ngag rnams 'bad pas nos shing /
shin tu zab cing sbas pa'i snyan brgyud kyi phyag len dmar khrid rnams lha sras rnam 'phrul dbur smyon chos kyi grags pa'i drung du zhun thar bcad pa la brten nas gdeng tshad rnyed pa /
za hor gyi rigs las sngags pa nag po zil gnon drag po rtsal gyis shing sbrul gro bzhin zla ba'i thabs kyi cha'i dga' ba gnyis pa'i tshes la pho brang po ta lar sbyar ba'i yi ge pa ni gnas gsar 'jam dbyangs so //
sarba mang+ga laM///
/
