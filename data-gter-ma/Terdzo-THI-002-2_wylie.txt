dge legs gter 'chang mkha' 'gro'i gtso la 'dud :
'phags yul rig 'dzin mkha' 'gro rgya mtsho'i bcud :
rtsa rlung mkha' 'gro gsang ba'i mdzod chen 'di :
ma hA gu ru'i bka' bzhin mtsho rgyal mas :
ma 'ongs 'gro la brtse bas yi ger spel :
sa ma ya :
rgya rgya rgya :
de yang bsam yas mchims phu'i ke'u tshang du :
o rgyan chen po pad+ma 'byung gnas des :
gsang ba ye shes mkha' 'gro sgrub pa'i tshe :
pad can mkha' 'gro mtsho rgyal bdag gis ni :
bde ba'i lus mchod phul nas 'di skad zhus :
a ho rang byung pad+ma'i sdong po'i rtser :
snang ba mtha' yas thugs rje zer 'khrigs pas :
skye 'chi gnyis spang tshe yi rig 'dzin rje :
'gro ba'i bla ma pad+ma 'byung gnas lags :
rjes bzung 'gro la brtse ba'i thugs bskyed kyis :
bde chen mkha' 'gro 'bum gyi thugs bcud zab :
ma lus gcig bsdus go sla khyer bde zhing :
tshe gcig sangs rgyas 'thob pa'i gdams pa zhig :
thugs kyi dkyil nas bden pa'i bcud phyungs la :
bdag gi spyi bo'i rgyan du stsol bar mkhyen :
zhes zhus gu ru pad+mas bka' bstsal pa :
nyon cig mtsho rgyal shel dkar mgon skyid ma :
zhus pa'i don de skabs la ran gyis thog :
bdag ni gdul bya 'dul ba'i thabs la mkhas :
mngal dang brdzus sogs ma 'gags spyod pa mdzad :
rgyal ba'i bstan dang 'gro bar phan pa'i phyir :
rgya gar mkhas pa shrI siM hU~M kA ra :
ye shes mkha' 'gro bdud 'dul kun dga' mar :
zab mo gnad kyi gdams pa mang du zhus :
khyad par o rgyan dur khrod rtsub 'gyur tshal :
dbyings kyi yum chen rdo rje phag mo yi :
zhal gzigs dbang bskur dngos grub bka' yang bab :
rtsa rlung mkha' 'gro'i gdams pa mang du nod :
de dag nang nas zab pa'i yang zab mchog :
dri med gsung gi bcud la gzhir blangs nas :
rgya zhang mkhas pa'i gdams ngag zur yang brgyan :
o rgyan bdag gi nyams bstar lag len gyis :
bde blag rtogs pa'i don gyi kha skong ste :
rtsa rlung mkha' 'gro'i gsang mdzod bya ba 'di :
mkha' 'gro 'bum gyi snying gi khrag rlangs yin :
bca' gzhi rol mo bsnyen sgrub mi dgos par :
tshe bsring srog skyong 'khor srung rkyen zlog dang :
dgra bsad bgegs btul las bzhi lhun gyis grub :
bdag dang gzhan gyi sgrib sbyong tshogs chen rdzogs :
'gro ba thar pa'i lam la dkri ba sogs :
'byin 'jug rlung gi nus pa grub byed pa :
'di 'dra'i gdams pa 'phags pa'i yul na'ang med :
dper na rta rmig lcags kyis legs gtums nas :
'dzam bu gling 'di lan dgu bskor gyur kyang :
gdams pa 'di 'dra rnyed par gyur ta re :
zhes gsungs rtsa rlung mkha' 'gro'i gsang mdzod kyi :
rgyud lung man ngag ma lus gtan la phab :
kho mo mtsho rgyal snying gi bdud rtsir gnang :
bdag gis de snga grags pa'i chos kyi skor :
rgya che zab brling nam mkha'i mtha' bzhin kyang :
la la rgya che blo yis dpog par dka':
la la bsdus drags gnad 'gags khrol mi nus :
'di ni go sla khyer bde dmar la zab :
tshig nyung don 'dus gdams pa 'di 'dra ba :
de sngon gangs ri'i khrod du grags pa med :
da dung 'di 'dra 'byung bar mi 'gyur ro :
snyams nas rgya gar dur khrod bsil tshal du :
skyes pa'i shing mchog b+ho d+hi br-ik+Sha'i shun :
de la kho mo rang gi zla mtshan gyis :
mkha' 'gro brda yi yi ger bris nas su :
rin chen phra men gter gyi sgrom bu ru :
bcug nas o rgyan phyag gi rgya yis gdab :
lo tsA bai ro tsa na nyid la gnang :
bai ro'i spyi gtsug cod pan bcings byas nas :
gangs can shar phyogs rgyal mo rgya yi rong :
de la nye ba'i nyag shod a 'dzi lung :
de yi byang phyogs gzi shod ru lag gi :
rta phag yab yum mngon zhal sbyor ba'i dbyibs :
seng ge gnam rdzong rdo rje yongs rdzong gi :
de yi yum gnas seng ge yongs rdzong gi :
mkha' 'gro gsang phug phag mo'i b+ha ga'i nang :
rdo rje rnal 'byor ma la gnyer bcol nas :
bden pa'i smon lam snyigs ma lnga bdo dus :
o rgyan yab yum byin gyis brlabs pa'i bu :
gshed bzhi lo pa kha gsal khong brling zhing :
skye med chos sku ris su ma chad pa :
'ja' tshon snying po o rgyan las 'phro gling :
zhi dal ngang ring rnal 'byor de dang sprod :
des kyang bstan pa rgyas pa'i rgyur gyur te :
chos bdag slob ma las bzhi phrin las brda :
ngo mtshar rigs rtags 'bar ba'i mchog gsum can :
de dang ma 'dzol sgrub brgyud rgyas par shog :[ \u0f88\u0f88\u0f88 ]sa ma ya :
gter rgya :
sbas rgya :
gsang rgya :
zab rgya :
gtad rgya :
rgya rgya rgya :
bdag 'dra o rgyan las 'phro gling pa'am /
'ja' tshon snying por 'bod pas rigs mthun gter grogs pad+ma mkha' 'gro dang bcas te /
gzi shod g.yu mo lung gi ru lag gnas chen rdo rje yongs rdzong mkha' 'gro gsang phug gi nang nas /
rdo rje phag mo'i b+ha ga bya rog gdong gi sbubs nas lcags bya zla ba gsum pa'i tshes bcu'i nyin par gter gyi dngos grub tu rnyed pa /
slar chu mo phag gi hor zla dgu pa'i tshes la dre shod pad+ma brtsegs pa'i byang phyogs rdo rje gling gi gdan sar shog ser las zhal bshus grub par dge'o ///
/[ \u0f88 ]rtsa rlung mkha' 'gro'i gsang mdzod las :
dbang mchog ye shes rang shar bzhugs so :[ \u0f88\u0f88\u0f88\u0f88 ]rdo rje phag mor phyag 'tshal nas :
dbang mchog ye shes rang shar bstan :
de la sbyor dngos rjes gsum ste :
skal ldan bdun las mang mi spel :
sa ma ya :
rgya rgya rgya :
de yang dang po skal ldan slob ma nges 'byung skye ba'i phyir du :
drang nges kyi chos go bde bar bshad :
khyad par du gsang sngags rdo rje theg pa'i che ba brjod la :
slob bus gsol ba gdab pa ni :
bla ma sangs rgyas kun gyi gtso :
rtsa rlung mkha' 'gro gsang mdzod kyi :
byin rlabs dbang bskur zhu lags pas :
brtse ba chen pos gnang du gsol :
zhes zhu :
lan du :
skal ba ldan pa'i slob ma khyod :
khyab gdal bde ba'i dkyil 'khor du :
dbang chen nod pa ngo mtshar che :
spro dga' skyed la gral du sdod :
ces gsungs :
de nas mdun du stegs bu gtsang ma'i steng du dar dkar pos bkab :
phyogs mtshams dbus dang dgu ru 'bru yi tshom bu bkod :
dbus su many+dzi'i khar thod pa mtshan ldan chang dang byang sems dkar dmar gyis bkang ba bkod la :
DA ma ru dang dril bu'i sgra gtang zhing :
hU~M:
snang srid rgyal ba'i zhing khams la :
ma rtogs bgegs su lta ba'i rigs :
thams cad gdod ma'i klong yangs su :
smra bsam brjod dang bral bar dengs :
a ti kra ma u tsa ta ya phaT:
ces brjod la bgegs bskrad :
khrus nas phyung ste :
kun rdzob dri ma dag byed cing :
don dam bden pa rtogs pa'i chu :
ye shes bdud rtsis khrus gsol bas :
nyon shes sgrib pa dag gyur cig :
ces brjod :
de nas dpon slob gnyis kas gnas lugs gsal btab la skyabs su 'gro ba ni :
skye med stong pa chos kyi sku :
'gag med gsal ba rdzogs pa'i sku :
gnyis med gcig pa sprul pa'i sku :
'dzin med klong der skyabs su mchi :
sems bskyed pa ni :
mtha' yas 'gro ba ma lus pa :
rdzogs pa'i sangs rgyas thob phyir du :
bdag gis byang chub sems mchog ni :
srog la bab kyang bskyed par bya :
sdom pa gzung ba ni :
yang dag don gyi dkyil 'khor du :
zhugs nas gsang sems sdom pa gang :
byang chub bar du nyams med par :
tshul bzhin gzung bar dam bca' 'o :
maN+Dal 'bul ba ni :
phyi snod rtsa yi maN+Dal la :
nang bcud rlung sems tshom bur bkod :
bde stong thig le'i rgyan dang bcas :
rang rig don gyi lha la 'bul :
de nas bla mas rdo rje dung chos thogs :
dam tshig gi bdud rtsi lce la bzhag :
phyag mtshan rdo rje slob bu'i snying gar gtad la :
bdag ni khyod kyi rigs bdag che :
khyad par bla med dbang bskur gyis :
dam tshig rdo rje'i chu 'di thungs :
dam tshig ma lus srog bzhin srungs :

sa ma ya i dan+te na ra kan :
zhes brjod la gsang sngags bla med kyi dam tshig rnams bshad :
khyad par du rtsa rlung mkha' 'gro gsang mdzod kyi dbang 'di thob phyir :
rlung sems zung du 'jug pa'i nyams len gyi sgo nas lo bcu gnyis kyi bcad rgya byed pa'i dam bca' 'bul lo :
de nas dpon slob kun gyis dgongs pa gsal gdab cing rlung ro dbyung zhing bum chen gyi rlung bzung la mngon rtogs ltar bsgom pa ni :
ka dag spros dang bral ba'i klong :
rang byung gdod ma'i mgon po sogs :
rig rtsal 'gag pa med pa'i lha :
smra bsam brjod dang bral bar bsgom :
zhes gsal gdab :
de nas ye shes byin chen dbab pa ni :
spos bsreg rol mo dkrol la :
rang nyid rta phag yab yum du gsal ba'i ngang nas :
hrIHma ha ri ni sa ra tsa hri ya tsit+ta hrIng hrIng phem phem :
zhes brjod pas lha dang sngags las 'od zer dpag tu med pa 'phros nas :
mkha' spyod rig 'dzin gyi gnas nas dpa' bo mkha' 'gro srung ma thams cad :
nam mkha'i char bzhin byon nas bdag dang gnyis su med par bsam la :
hU~M:
ma bcos gnyug ma khyab gdal chen po'i dbyings :
ye nyid stong pa kun tu bzang po sogs :
dgongs brgyud bla ma gnas 'dir dbang la gshegs :
'ja' lus 'od skur 'grub par byin gyis rlobs :
ye shes rang gsal 'od zer 'khyil ba'i klong :
rig stong spros bral dbang chen yab yum sogs :
yi dam lha tshogs gnas 'dir dbang la gshegs :
lhun grub bde ba chen por byin gyis rlobs :
rang snang rnam dag mkha' spyod gzhal yas nas :
dbyings kyi yum chen rdo rje phag mo sogs :
ma sring mkha' 'gro gnas 'dir dbang la gshegs :
dwangs ma ye shes rgyas par byin gyis rlobs :
gter gnas 'ja' 'od me dpung 'khrigs pa'i dbus :
ma rgyud gtso mo rdo rje rnal 'byor sogs :
bka' gter srung ma gnas 'dir dbang la gshegs :
thar lam bar chad zhi bar byin gyis rlobs :
oM AHhU~M hrI:
badzra gu ru dA+e ba DA ki nI:
sarba sid+d+hi pha la hU~M dza :
zhes drag dang ldan par 'bad do :
de nas dngos gzhi dbang bskur ba la gsol ba gdab pa ni :
sngon gyi grub chen pho mo la :
bzhi rdzogs dbang bskur ji bzhin du :
bdag cag skal ldan slob ma la :
dbang bskur byin gyis brlab tu gsol :
zhes zhu :
dang po phyi bum pa'i dbang bskur ba la :
mtshan ldan bkra shis thod mchog bum pa 'di :
lha dang gzhal yas ngo mtshar dpag tu med :
skal ldan slob ma khyod la dbang bskur bas :
bskyed rim lha yi gsal cha thon par shog :
oM rat+na gA Da a b+hi Shiny+tsa hU~M:
zhes bskur ro :
des ni phyi rdul tshon gyi dkyil 'khor la brten nas bum pa'i dbang thob :
lus lhar bsgom pa la dbang bar byas :
'bras bu sprul pa'i sku thob pa'i rten 'brel bsgrigs pa yin no :
de nas nang rdzas dbang bskur ba la :
dbang chen yab yum bde stong sbyor ba la :
byang chub sems kyi thig le dkar dmar 'bab :
skal ldan slob ma rnams la dbang bskur bas :
bzlas brjod sngags kyi nus pa thob par shog :
oM ma hA su khaHsid+d+hi a b+hi Shiny+tsa hU~M:
zhes bdud rtsi blud do :
des ni nang ting nge 'dzin gyi dkyil 'khor la brten nas rdzas kyi dbang thob :
ngag sngags kyi bzlas pa la dbang bar byas :
'bras bu longs spyod rdzogs pa'i sku thob pa'i rten 'brel bsgrigs pa yin no :
de nas gsang ba sher dbang bskur ba la :
ye shes mkha' 'gro bde ba'i rang gzugs can :
rnam pa kun tu bde ba'i skad 'byin ma :
dpa' bo khyod kyi bde ba'i yum du gtad :
dbab 'dzin 'dren 'grem rang dbang thob par shog :
oM sarba ma hA ra haM a b+hi Shiny+tsa hU~M:
zhes rig ma gtad do :
des ni gsang ba b+ha ga'i dkyil 'khor la brten nas shes rab ye shes kyi dbang thob :
yid ting nge 'dzin la dbang bar byas :
'bras bu chos kyi sku thob pa'i rten 'brel bsgrigs pa yin no :
de nas yang gsang tshig dbang bskur ba la :
bum dbang la sogs tshig gis brjod bya ste :
rig pa snang ba rjes su mi 'brang zhing :
snang ba rig pa'i dbang du tshur 'dus na :
don gyi dbang mchog yin gyis nyams su longs :
zhes me long bstan no :
des ni yang gsang gnas lugs kyi dkyil 'khor la brten nas tshig dbang rin po che thob :
'khor 'das kyi chos la dbang bar byas :
'bras bu ngo bo nyid kyi sku thob pa'i rten 'brel bsgrigs pa yin no :
de nas rtsa rlung gi chas dbang bskur ba ni :
rtsa rlung thig le gsang ba'i chas :
rnal 'byor rol pa'i dga' ston du :
'chang nas bsrung med dam tshig la :
khyod ni rtag tu gnas par gyis :
zhes gtad do :
de nas gtang rag gi maN+Dal 'bul la :
bla ma rdo rje 'dzin pa yis :
rtsa rlung rdo rje gsang mdzod kyi :
dbang rdzogs bskur ba bka' drin che :
'byor tshad 'bul lo bzhes su gsol :
zhes 'bul :
de nas glu bro bya :
bkra shis brjod pa ni :
ka dag gdod ma'i gshis lugs la :
'dzin med rang grol bde ba che :
dbyings rig ye shes 'od du gsal :
dang po'i sangs rgyas bkra shis shog :
lhun grub lnga ldan yongs su rdzogs :
snang stong mtshan dpe'i rdzu 'phrul gar :
gsal la 'dzin med ye shes lha :
'ja' lus dwangs ma'i bkra shis shog :
gang 'dul sprul pa'i zhing mchog bdag :
sems can mgon gyur rgyal ba'i sras :
mkhyen brtse nus pa'i gter 'chang ba :
don mdzad mchog gi bkra shis shog :
ces brjod :
bsdu tshig ni :
dang po dbyings nyid bde ba che :
bar du lhun grub rang bzhin gsal :
mtha' ma 'gro don mtha' ru phyin :
slar yang gzod ma'i mgon por nges :
a :
zhes bsdu la mi dmigs pa'i rgyas gdab bo :
rtsa rlung mkha' 'gro'i gsang ba'i mdzod :
de yi dbang mchog bskur ba'i thabs :
ma hA gu ru'i bka' bzhin du :
kho mos yi ger bris 'di dge :
sa ma ya :
rgya rgya rgya :
bdag 'dra o rgyan las 'phro gling pa 'ja' tshon snying po can gyis mdo khams shar phyogs nyag shod a 'dzi lung gi byang phyogs /
gzi shod g.yu mo lung gi ru lag
/snyi stod gnas chen rdo rje yongs rdzong mkha' 'gro'i gsang phug nang gi rdo rje phag mo'i b+ha ga nas spyan drangs pa bkra shis so //
mang+ga laM///
/[ \u0f88 ]rtsa rlung mkha' 'gro'i gsang mdzod las :
phyi bskyed rim lha yi rnal 'byor bzhugs :[ \u0f88\u0f88\u0f88\u0f88\u0f88\u0f88 ]ma bcos spros bral bde chen 'dus ma byas :
thugs rjes 'gro la brtse ba'i rnam rol gyis :
rgyal ba'i lam bzang bde blag rtogs mdzad pa :
mkha' 'gro 'bum gtso rdo rje phag mor 'dud :
rig 'dzin mkha' 'gro'i thugs bcud mthar thug pa :
gnad kyi gdams pa mkha' 'gro gsang mdzod las :
bskyed rim lha yi sku ru 'grub pa'i thabs :
snod med dag la spir gyi kha bzhin bsdam :
sa ma ya :
rgya rgya rgya :
de yang gsang ba yang gsang rtsa rlung gnad kyi gdams pa mkha' 'gro'i gsang mdzod las :
phyi bskyed rim lha yi rnam gzhag la brten nas rang lus lha skur sgrub pa ni :
stong pa'i ngang las paM las pad+ma dang raM las nyi ma'i dkyil 'khor :
de yi steng du srog bral ro yi gdan la :
rig pa'i ngo bo hrIHdwangs ma las 'od zer 'phros :
'phags pa thams cad mchod :
sems can thams cad dpa' bo mkha' 'gro'i go 'phang la bkod :
slar 'dus hrIHdwangs ma la thim pas :
ye shes me rab tu 'bar ba'i dbus su :
bdag nyid dpal rta mgrin dmar po zhal gcig phyag gnyis :
zhabs gnyis g.yas bskum g.yon brkyang gis bzhengs shing :
ral gri thod khrag bsnams pa :
spyan bgrad zhal gdangs mche ba gtsigs pa :
dbu skra dang smin ma sma ra rnams dmar ser gyen du 'khyil ba :
mi mgo skam po lnga yi dbu rgyan :
rlon pa khrag 'dzag pa lnga bcu'i do shal byas pa :
sku la rus pa'i rgyan drug dang :
stag gi sham thabs :
sbrul gyi ska rags :
glang chen ko rlon :
mi lpags kyi g.yang gzhis brgyan pa :
spyi gtsug rta mgo ljang zhur 'tsher ba :
de'i yum rdo rje phag mo sku mdog dmar mo :
g.yas gri gug dang g.yon thod zhal :
rgyan dang cha lugs yab dang mthun zhing :
spyi bor phag zhal nag po ngur ba :
gnyis med bde ba chen por 'khril ba :
snang la rang bzhin med pa :
gsal la dngos po med pa :

dar dmar po'i gur phub pa lta bur dmar wang nge ba :
yab yum de ltar gsal ba'i lus kyi nang du :
rtsa dbu ma phra sbom sba smyug tsam spyi gtsug nas gsang ba'i bar du zang thal du zug pa :
mtshan nyid bzhi dang ldan pa :
spyi bo bde chen gyi 'khor lo la rtsa 'dab sum cu rtsa gnyis :
mgrin pa longs spyod kyi 'khor lor bcu drug :
snying kha chos nyid kyi 'khor lo la brgyad :
lte ba sprul pa'i 'khor lo la drug cu rtsa bzhi :
gsang ba bde skyong gi 'khor lo la nyer brgyad rnams :
gdugs kyi yu ba la rtsibs shing zug pa'i tshul du drang shad de ba :
rtsa sbub thams cad 'od kyi rang bzhin du gsal :
de'i g.yas su ro ma dmar po :
g.yon du rkyang ma dkar po gnyis :
yar sne spyi bo nas thur du gug ste sna bug g.yas g.yon du zug pa :
mar sne gsang gnas su dbu ma la zug cing yi ge cha yi dbyibs lta bur bsam :
de'i spyi bor 'byung ba chu'i dwangs ma'i rtsa 'khor la :
ra dang ha las rdo rje rigs kyi dpa' bo mkha' 'gro :
mgrin par 'byung ba sa yi dwangs ma'i rtsa 'khor la :
tsa dang ri las rin chen rigs kyi dpa' bo mkha' 'gro :
snying gar 'byung ba nam mkha'i dwangs ma'i rtsa 'khor la :
hrIHdang ma las sangs rgyas rigs kyi dpa' bo mkha' 'gro :
lte bar 'byung ba me yi 'khor lo la :
hri dang ni las pad+ma rigs kyi dpa' bo mkha' 'gro :
gsang gnas su 'byung ba rlung gi dwangs ma'i rtsa 'khor la :
ya dang sa las las kyi rigs kyi dpa' bo mkha' 'gro :
gzhan yang rdo rje lus kyi rtsa khams rnams su :
dpa' bo mkha' 'gro'i tshogs til gyi sgang bu kha phyes pa ltar khrig gis gang ba :
yab yum spyi bor tshe dpag med yab yum 'khril sbyor du bzhugs par bsam :
de yang dang po yab rkyang yum rkyang du bskyed :
de nas yab yum zung 'jug tu bsgom pa dang che chung gi spro bsdu goms par byas la :
dpa' bo mkha' 'gro'i srog snying bgrang ba ni :
hrIHma ha ri ni sa ra tsa hri ya tsit+ta hU~M hriM hriM:
zhes bgrangs nas :
dpa' bo mkha' 'gro'i tshogs rnams rang dbang med par 'grub ste :
lung bstan chos bshad ting 'dzin sbar ba sogs kyi rtags 'byung :
phrin las bzhi sogs gang brtsams thams cad lhun gyis grub bo :
skabs su dpa' bo mkha' 'gro bde ba la bskul bar bya ste :
hU~M:
spyi bo bde chen 'khor lo yi :
chu yi rtsa 'dab so gnyis la :
rdo rje rigs kyi yab yum rnams :
bde chen las la da sbyor 'tshal :
mgrin pa longs spyod 'khor lo yi :
sa yi rtsa 'dab bcu drug la :
rin chen rigs kyi yab yum rnams :
bde chen las la da sbyor 'tshal :
snying ga chos kyi 'khor lo yi :
nam mkha'i rtsa 'dab brgyad rnams la :
sangs rgyas rigs kyi yab yum rnams :
bde chen las la da sbyor 'tshal :
lte ba sprul pa'i 'khor lo yi :
me yi rtsa 'dab re bzhi la :
pad+ma rigs kyi yab yum rnams :
bde chen las la da sbyor 'tshal :
gsang gnas bde skyong 'khor lo yi :
rlung gi rtsa 'dab nyer brgyad la :
las kyi rigs kyi yab yum rnams :
bde chen las la da sbyor 'tshal :
zhes bskul ba tsam gyis :
spyi bor rdo rje rigs kyi dpa' bo mkha' 'gro rnams sbyor ba mdzad :
sbyor mtshams nas byang sems dkar dmar rgyun bab :
spyi bo'i rtsa 'khor thams cad gang nas dbu ma'i lam la zhugs :
mgrin par rin chen rigs kyi dpa' bo mkha' 'gro rnams sbyor ba mdzad :
sbyor mtshams nas byang sems dkar dmar gyi rgyun bab :
mgrin pa'i rtsa 'dab thams cad gang :
snying gar sangs rgyas rigs kyi dpa' bo mkha' 'gro rnams sbyor ba mdzad :
sbyor mtshams nas byang sems dkar dmar gyi rgyun bab :
snying ga'i rtsa 'dab thams cad gang nas dbu ma'i lam nas zhugs :
lte bar pad+ma rigs kyi dpa' bo mkha' 'gro rnams sbyor ba mdzad :
sbyor mtshams nas byang sems dkar dmar gyi rgyun bab :
lte ba'i rtsa 'khor thams cad gang nas dbu ma'i lam nas zhugs :
gsang gnas las kyi rigs kyi dpa' bo mkha' 'gro rnams sbyor ba mdzad :
sbyor mtshams nas byang sems dkar dmar gyi rgyun bab :
lus kyi rtsa khams thams cad gang :
slar yang gsang gnas kyi bde bas lte ba'i dpa' bo mkha' 'gro'i tshogs thams cad mchod :
de bzhin du lte bas snying ga :
snying gas mgrin pa :
mgrin pas spyi bo'i lha tshogs rnams mchod :
bde ba'i rgyun tshangs bug tu byon :
spyi bo'i tshe dpag med yab yum mchod :
bde bas dgyes te sbyor ba mdzad :
sbyor mtshams nas byang sems dkar dmar gyi rgyun bab :
sems can thams cad la phog pas tshe dpag tu med pa'i go 'phang la bkod :
slar 'od du zhu nas tshe dpag med yab yum kyang 'od zer du lhags nas rang la thim ste :
gzhom gzhig med pa rdo rje lta bu'i sku ru gyur :
de yang 'od zer gyi rnam par zhu nas lhun grub 'od gsal chen po'i klong du thim par dmigs te mnyam par bzhag go :
rjes bsngo ba smon lam gdab :
skabs su lus kyi dri ma bkru zhing bku mnye bya :
'dis ni rtsa khams kyi stobs rgyas :
bde ba mi bzod par 'phel :
ting 'dzin shugs kyis skye :
mngon shes dang rdzu 'phrul 'byung :
tshe ring zhing rgas rgud med :
mthar 'ja' lus su 'gro'o :
mkha' 'gro'i thugs kyi gsang mdzod zab mo las :
rang lus lha skur bskyed pa'i rim pa 'di :
rig 'dzin mkha' 'gro rgya mtsho'i thugs bcud de :
mtsho rgyal bdag gis brtse bas yi ger bkod :
sa ma ya :
rgya rgya rgya :
bdag 'dra 'ja' tshon snying pos gnas chen rdo rje yongs rdzong nas rnyed pa dge'o ///
/[ \u0f88 ]rtsa rlung mkha' 'gro'i gsang mdzod las :
nang 'byin 'jug rlung gi nyams len bzhugs :[ \u0f88\u0f88\u0f88\u0f88\u0f88 ]bde chen ye shes me dpung gis :
nyon mongs bud shing mngon bsregs te :
gsal stong 'dzin med mchog skyel ba :
rdo rje phag mor phyag 'tshal nas :
'byin 'jug rlung gi nus pa yis :
rang khams dwangs mar sgrub pa'i thabs :
rjes 'jug 'gro ba smin phyir du :
yi ger spel 'di gzhan la gsang :
sa ma ya :
rgya rgya rgya :
'dir gsang sngags rdo rje theg pa'i yang snying rtsa rlung mkha' 'gro'i gsang mdzod las :
nang 'byin 'jug rlung gi nyams len la brten nas rang khams dwangs mar sgrub pa la bzhi :
phyi gnas kyi mtshan nyid :
nang zas kyi mtshan nyid :
gsang ba grogs kyi mtshan nyid :
kho na nyid kyi nyams len no :
dang po phyi gnas kyi mtshan nyid ni :
dben la nyams dga' ba :
mthun rkyen 'dzom zhing :
lha 'dre'i rgyu srang med pa :
gong mas byin brlabs gnas ri lta bu'o :
gnyis pa nang zas kyi mtshan nyid ni :
gdams pa 'di dka' thub sdug sran gyi chos min la :
che ba rgyal po lta bu'i chos yin pa'i phyir :
kha zas bcud can phun sum tshogs par bsags :
gsum pa gsang ba grogs kyi mtshan nyid ni :
las dang po'i dus su chos mthun gyi grogs bsten :
khyad par rtsa rlung thig gsum la mos pa gal che :
bzhi pa kho na nyid kyi nyams len la gnyis :
stong ra bsgom pa dang :
rlung gi rnal 'byor ro :
dang po phyi lus kyi stong ra ni :
lus gnad rnam snang chos bdun gyi ngang nas :
srung ba'i 'khor lo dang ye shes kyi me rab tu 'bar ba'i dbus su :
rang nyid rdo rje phag mo dar dmar po'i gur phub pa lta bu :
so sen ba spu'i sbub tshun chad stong sang nge ba bskyed :
nang rtsa yi stong ra ni :
rtsa gsum 'khor lo lnga dang bcas pa bsgoms la :
gsang ba gtum mo'i me tshang bca' ba ni :
dbu ma'i yar sner :
khams byang chub sems kyi dkyil 'khor mtshan nyid bzhi ldan mar sne rtsa gsum 'dus mdor :
a shad gtum mo'i me mtshan nyid bzhi ldan du bsgom :
dmigs pa ma gsal bar du rlung mi gzung ste :
bskyed cha thon par bya :
gnyis pa rlung gi rnal 'byor la :
'jam rlung :
bar rlung :
bum pa can :
drag rlung la bslab pa bzhi :
dang po 'jam rlung la bslab pa ni :
phyi rdo rje mchu sbyor gyi bzlas pa sgra dang bcas te sgrib sbyong yi ge brgya pa bzla :
de nas nang rdo rje shub bu'i bzlas pa phyi yi ma thos par nus skyed A li kA li bzla :
de nas gsang ba skye med rdo rje'i bzlas pa ni :
lus gnad skyil krung khu tshur brla steng bsgrengs la :
rlung dug dgu'am gsum du phyung nas :
rlung 'jug pa oM gyi rang bzhin can du bzung ba :
ro rkyang gnyis nas rgyu ma phus btab pa ltar song :
rtsa gsum gyi 'dus mdor a shad kyi me la phog :
hU~M:
rlung gnas pa AHyi rang bzhin du mnan pas :
me sbar bas bcu 'gyur gyis tsha ru song :
de'i tsha ngad kyis spyi bo'i byang sems zhu la khad du song nas bde ba lhan lhan skyes par bsam :
rlung 'byin pa hU~M gi rang bzhin du 'phang pa'i tshe yang :
dmigs pa a shad kyi me kho na nyid la gzir ba gnad yin :
de ltar 'jam rlung gi ngang nas rlung khug pa bdun dang bcu gsum nyer lnga sogs :
rim gyis bslabs te brgya yi bar spel shes par bya :
'di yi yon tan ni :
rlung sems rtsa gsum 'dus mdor gtad pas rlung sems dbu mar tshud :
sum mdo de ni yum chen mo shes rab kyi pha rol tu phyin pa'i gnas yin te :
de ru rlung zin na gzung 'dzin gyi rtog pa thams cad zag med bde ba chen por shar ro :
de yang rlung sna g.yas nas rgyu dus nyi ma'i dug rlung yin pas gzung du mi rung :
g.yon nas rgyu dus zla ba'i rtsi rlung yin pas gzung :
mnyam du rgyu dus ye shes kyi bde rlung yin pas mchog tu gyur par shes so :
gnyis pa de la cung zad goms nas bar rlung la bslab pa ni :
lus gnad me thabs drug chings bya :
stong ra rnam gsum gyi dmigs pa dang bcas te :
a shad kyi me brgya 'gyur gyis tsha bar bsgom :
'og rlung cung zad bsdam :
bar rlung lte ba'i thad kar brgyangs la rked pa nyag nyag bya :
steng rlung cung zad mnan :
thun bzhi dang spyod lam thams cad bar rlung 'bral med bya :
'di yi yon tan ni :
ye shes rang shar gnas pa'i rlung sbyor yin te :
bskyed rdzogs thams cad kyi grogs su 'gyur :
thig le 'dzin 'dren 'gram pa la dbang thob :
rig pa bying rgod kyi skyon dang bral :
nad rnying pa sel zhing gsar pa mi 'byung :
bde gsal mi rtog pa'i ting 'dzin skye :
tshe sgrub kun gyi mchog yin pas :
tshe ni nyi zla ltar ring ngo :
gsum pa de la goms nas bum pa can la bslab pa ni :
lus gnad 'khor lo bzhi sbyor gyi ngos nas stong ra rnam gsum bsgom :
me lce lte ba'i bar du 'bar zhing stong 'gyur gyis tsha bas :
spyi bo'i byang sems rang dbang med par zhu :
me yi steng du sar sgra dang bcas te lhung :
de lhung ba tsam gyis me lce che ru song :
me lce che ba tsam gyis byang sems mang du zag :
de zag pa tsam gyis lus sems bzod du med pa'i bde phril phril skye bar bsgom :
thun 'jog khar lus sbyang bya :
thun rer rlung khug brgya las mi nyung bar dus bzhir 'bad :
de yang rlung sbyor bzhi ldan du dgos te :
ci ltar na :
dang po rngub pa'i sbyor ba ni :
ro stod gseng zhing mgrin pa cung zad bkug la :
rlung sgra med par nar gyis rngub :
rlung stobs rdzogs pa dang mchil ma thig gcig dang sbrag ste 'og tu hril gyis mnan :
de ltar ma byas pa'i skyon ni :
dper na :
sbud mchu me dang ma 'phrad na 'bar du mi gtub pa ltar :
lus kyi rkyal pa rlung gis gang yang :
a shad la ma gtad na bar drod mi skye :
yon tan ni :
rlung rig lte 'og tu gtad pa'i bde drod myur du 'bar ro :
dgang ba'i sbyor ba ni :
rlung stobs rdzogs par drangs nas sbud pa mnan pa lta bur :
lte 'og tu nan gyis mnan te 'og rlung bskum :
de yang stod smad kyi rlung tsha grang dang mi mthun pa'i phyir :
cung zad ma goms bar du rlung 'then na gegs dang rlung ldang bas :
steng rlung mnan la 'og rlung rang sar bzhag :
drod chu ras thub tsam skye na rlung kha sbyor du 'ching :
de yi yon tan ni :
rtsa dang yan lag gi rlung thams cad gnad du tshud nas :
bde stong zag pa med pa'i drod 'bar bar 'gyur ro :
gzhil ba'i sbyor ba ni :
rlung mi thub pa dang rngub chung brtsegs la :
g.yas g.yon dbus gsum du nem nem pa re re bcag :
de ltar ma byas na sman rigs dug tu 'gyur ba lta bu :
lus la skyon dbyung ba'i phyir :
gzhil ma ran par mi gzhil la :
ran nas gzhil ba gnad che :
yon tan ni rtsa kha bye zhing rtsa mdud grol nas :
spang rtogs kyi yon tan thams cad rgyud la skye bar 'gyur ro :
'phen pa'i sbyor ba ni :
rlung lhag ma ma lus pa phyi ru ci thub tu 'phangs la :
rig pa lte 'og tu gtad :
phyi ru mnan mi bzod cing mgo 'dar phri li li 'gyur na :
nang du dal si ri ri rngub :
de ltar ma yin na rlung rig phyi ru har gyis thon nas skyon du 'gyur :
de'i yon tan ni :
ye shes kyi dwangs rlung g.yo med du bzhag pas rnal 'byor gyi tshe 'phel zhing brtan par byed do :
mdor na rlung 'jug pa'i tshe :
gyad chen gyis gzhu bkug pa ltar dal bus rngub :
gnas pa'i tshe rdzing mkhan gyi rdzing bskyil ba ltar lte 'og tu mer gyis bskyil :
'byin pa'i tshe dpag chen gyi mda' 'phangs pa ltar rgyangs kyis 'phang bar bya'o :
rlung bum pa can gyi yon tan ni :
rtsa dbu ma'i mdud pa dang po zhig ste rlung 'jug sa dang po'i yon tan skye :
der rlung sems gnas sa gnyis pa'i yon tan skye :
gnas pa de la rlung sems thim pas sa gsum pa'i yon tan skye :
gzung 'dzin gyi rtog tshogs mkha' ltar dag nas sa bzhi pa'i yon tan skye :
mkhyen pa'i yon tan mtha' dag rgyas shing sa lnga pa'i yon tan skye'o :
de ltar rtse gcig tu nyams su blangs pas sa bcu pa'i bar gyi yon tan thams cad zla ba yar ngo bzhin du 'phel bar 'gyur ro :
bum chen 'di la bzhed lugs mang yang skyil krung bcas te rlung bzung nas lag pas pus mo gnyis dang dpral ba la reg nas se gol brdab pa gcig tu brtsi ba'i :
yun brgya rtsa brgyad thub pa bum chen :
bdun cu don gnyis bum 'bring :
sum cu so drug bum chung ngo :
bzhi pa goms stobs che ru song nas drag rlung la bslab pa ni :
lus gnad tsog pur rkang pa gnyis bsnol ba'i mthe bong la :
lag gnyis bsnol bas drag tu bzung zhing lus sbyor drug dang ldan par bya :
phyi nang gi stong ra me dmigs dang bcas te :
gsang ba rtsa gsum 'dus mdor a shad kyi me sor bzhi tsam de :
sor mo phyed phyed du sbar la rlung khug brgyad :
de nas rlung khug bcus bde skyong 'khor lo :
bcus sprul pa'i 'khor lo :
bcus chos kyi 'khor lo :
bcus longs spyod 'khor lo :
bcus bde chen 'khor lo :
me yis gang ste :
spyi bo'i haM las rlung khug bcus thig le mang du zhu spyi bo'i rtsa 'khor gang :
de nas thig le bcu drug spyi bo nas mgrin par bab pas na :
yas bab kyi dga' ba la sems gzung ba rlung khug bcu :
mgrin pa nas thig le brgyad snying gar bab pas na :
dga' ba'i mchog dga' la sems gzung ba rlung khug bcu :
snying ga nas thig le bzhi lte bar bab pas na :
dga' ba'i khyad par gyi dga' ba la sems gzung ba rlung khug bcu :
lte ba nas thig le gnyis gsang gnas su bab pas na :
dga' ba'i lhan skyes kyi dga' ba la sems gzung ba rlung khug bcu ste thun gcig la rlung khug brgya rtsa brgyad do :
de'i tshe lus thams cad du bal la snum thim pa'am :
grod rkyal mar khus khengs pa bzhin du byang sems bdud rtsi'i rgyun gyis gang ste :
bde drod mer mer chil chil skyes par bsam :
de yang drod rtags phyi ma ma skyes kyi bar du me lce lte ba yan chad mi spar :
bskyed rim snga ma ma gsal gyi bar du phyi ma mi spo :
me lce sbar ba'i tshe yang sor mo bzhi bzhi las ring du btang na :
gegs 'byung zhing yon tan bul :
de ltar thun mong thun bzhir sbyong zhing lus drag tu gdab :
sprug bya'o :
'di'i yon tan ni :
lus bde zhing rlung ltar mgyogs :
nad dkon la tshe ring ste :
dper na :
nangs par snga mo la drag rlung bum pa can gcig bzung na :
sang nyin de tshod ma phyin bar du dus ma yin pa'i 'chi bas mi tshugs la :
rlung khug stong phrag res dus min 'chi ba 'joms :
'bum phrag gcig gis tshe zad pa yang lo lnga ru bshol ba the tshom med :
rgyun du ma chag na tshe'i bar chad thams cad sel te 'chi med rdo rje'i lus su grub :
bde gsal mi rtog pa'i nyams bsam du med par skye :
gang skyes thams cad chags zhen med pa gnas lugs kyi ngang nas skyong bas :
bcos min sems kyi ngo bo rjen par mthong :
'byung lnga'i rlung la rang dbang thob pas gzhan snang zil gyis gnon :
sems la rang dbang bsgyur bas mngon shes rdzu 'phrul 'byung :
nang du dwangs ma brtan pas zas skom sred pa chung :
rnam rtog rang dbang du 'du bas lha 'dre bran du khol :
bkrag mdangs yang rtsal rgyas pas mthong tshad dang ba spro :
gdos bcas rang sar dag pas 'ja' lus 'od skur grol :
drod la bogs chung na dmigs pa dang rdzas sbyor la brten :
gtum mo'i 'phrul 'khor rnams thun bzhir 'bad pas :
bde drod dpag tu med pa skyes :
bar du brtan :
mthar rang dbang thob par 'gyur ro :
'di 'dra'i gdams pa khyad par rmad du byung :
gu ru'i gsung bzhin mtsho rgyal bdag gis bkod :
lo tsA khyod kyis zab mo'i gter du zhog :
rdo rje rnal 'byor bya ra lhang lhang mdzod :
sa ma ya :
rgya rgya rgya :[ \u0f88\u0f88\u0f88\u0f88 ]bdag 'dra 'ja' tshon snying pos rdo rje yongs rdzong rdo rje phag mo'i b+ha ga nas dngos grub tu rnyed pa'o ///
/[ \u0f88 ]rtsa rlung mkha' 'gro'i gsang mdzod las :
thun mong gtum mo'i 'phrul 'khor bzhugs so :[ \u0f88\u0f88\u0f88\u0f88 ]bde chen rdo rje phag mo la :
rlung gi sbyor bas phyag 'tshal lo :
gtum mo'i rlung la goms shing brtan :
dbang la 'byor phyir 'phrul 'khor bya :
dang po rtsa nang rlung ro sbyang :
bde rlung pho ba gang ba skyil :
de nas mgo sogs lus rnams kun :
shed kyis 'phur sub gsum gsum bya :
gnyis pa skyil krung sa gnon phyag :
rlung gzung lus kun gsum gsum sprug :
gsum pa lag gnyis res mos kyis :
khu tshur bcangs la brkyang bskum bya :
bzhi pa g.yas g.yon mda' 'phen tshul :
dal bus lan gsum res mor bya :
lnga pa seng ge rnam rol phyag :
ngo bkab pho ba lan gsum bskor :
drug pa skyil krung pus g.yas 'khyud :
pho skor lan gsum g.yon de bzhin :
bdun pa mnyam gzhag sa gnon dang :
pho ba g.yas g.yon gsum gsum bskor :
brgyad pa lag bsnol gru mo 'khyud :
je drag je drag pho khar brdeg :
dgu pa lag gnyis pus mo bkab :
ro stod shed phyung g.yas g.yon gcu :
bcu pa lag gnyis sor mo bsnol :
mdun phyogs gang sleb rnams su 'phur :
bcu gcig lag gnyis khu tshur bcang :
rgyab gzhung gar sleb brdung zhing byug :
bcu gnyis rdo rje khu tshur bcang :
gru mo gnyis kyis rtsib logs brdung :
bcu gsum lag gnyis thal mo sbyar :
'dzub mos sna la 'phur zhing bsub :
bcu bzhi mig dang spyi bo'i gtsug :
drod dang ldan par mnye sub bya :
bco lnga tsog 'dug long bu gshib :
sgyid khug ldem ldem 'phang rdeg bya :
bcu drug pa yang de yi ngang :
khu tshur g.yas g.yon bzhi mdor brdeg :
bcu bdun rdo rje skyil krung la :
lag gnyis dpyi chad sar btsugs rdeb :
bco brgyad rkang gnyis brkyang ste gshib :
lag gnyis res mos shad kyis 'phur :
bcu dgu gsang ba mnye zhing 'phur :
de dus srin zhal drag tu bsdam :
nyi shu rkang pa mda' 'geng tshul :
lag gnyis sor bsnol ltag par 'khyud :
nyer gcig langs te lag pa gnyis :
khu tshur drag bcangs gyen du bsgreng :
nyer gnyis snga ma de yi ngang :
drag tu langs shing drag tu 'dug :
nyer gsum gyad kyi bgrad stangs la :
lag pa sar btsugs lus po bkyag :
nyer bzhi 'bol steng sems skyil 'dug :
bar 'beb gsum gsum rgyab par bya :
nyer lnga langs te lag gnyis kyi :
mkhar phyar 'phar te thog 'beb gsum :
de ltar 'phrul 'khor nyer lnga po :
tshar gcig ma rdzogs bar dag tu :
'dzin rlung gsar rnying brje bya zhing :
ngal mi bso bar myur drag tu :
tshar gcig rdzogs nas rlung ro phyung :
dmigs med ka dag ngang du klod :
de lta'i tshul gyis sbyong nus na :
drod 'bar bde stong nyams myong 'char :
sa ma ya :
rgya rgya rgya :
rigs sngags 'chang ba 'ja' tshon snying pos rdo rje yongs rdzong nas dngos grub tu rnyed pa dge
/bkra shis so ///
/[ \u0f88 ]rtsa rlung mkha' 'gro'i gsang mdzod las :
rmi lam 'od gsal 'khor yug yod :[ \u0f88\u0f88\u0f88\u0f88 ]rdo rje phag mo 'khrul pa rang dag la phyag 'tshal lo :
rmi lam gyi gdams pa la gsum :
ngos gzung ba :
rtsal sbyong ba :
cher spel ba'o :
dang po rmi lam btsan thabs su gzung ba ni :
'gro 'chag nyal 'dug spyod lam thams cad du :
nga gnyid du song 'dug :
rmi lam yin snyam pa'i 'dun pa drags po btang nas :
ngag tu yang 'di rmi lam yin :
sgyu ma yin :
zhes bzla la :
nyal dus rang gi mgrin pa'i rtsa 'khor gyi dbus su :
snang mtha' rig pa'i ye shes yab yum :
sku mdog dmar po tshon gang ba'i thugs kar a yig dmar po bye ru lta bu gcig bsgoms la :
bdag gis rmi lam la rmi lam du shes par byin gyis rlobs :
rmi lam gyi rang rtsal 'byong bar byin gyis rlobs :
rmi lam du sprul bsgyur nus par byin gyis rlobs :
rmi lam rang dbang thob par byin gyis rlobs :
zhes bla ma yi dam mkha' 'gro la gsol ba snying nas btab pas :
rig pa'i ye shes snang mtha' yab yum las 'od zer dmar po bsam du med pa phar 'phros :
phyi snod kyi 'jig rten lha yi gzhal yas khang :
nang bcud kyi sems can lha dang lha mor bsgyur :
'od zer tshur 'dus rang rgyud kyi bag chags sbyangs :
slar 'dus snang mtha'i thugs kar thim :
a bkrag mdangs dang ldan pa la :
rtse gcig tu gtad cing :
rlung 'byin 'jug gnas gsum la 'bad pas zin par 'gyur ro :
gal te des kyang ma zin na :
bdag mos gus zhan cing sgrib pa mthug :
dad 'dun brtson 'grus chung bas lan :
da cis kyang zin par bya snyam du :
gsol ba snying nas btab na zin :
des kyang ma zin na :
snang mtha' spyi mgrin snying lte gsang gnas rnams su dmigs pa spo :
zin la khad la sad na :
mig mi phye bar dmigs pa gtad pas sad 'byams la grol lo :
gnyis pa de ltar zin nas rmi lam rang rtsal sbyong ba ni :
rmi lam zin pa'i dus su :
rmi lam gyi snang ba 'di gar bsgyur du yin bsams nas :
me chu g.yang sa'i 'jigs pa rnams la :
rmi lam gyi mes mi tshig :
chus mi khyer :
g.yang la mi lhung bsams nas then thog med par bsre :
de bzhin du gcan gzan 'dre srin 'jigs pa sogs la'ang rtsal sbyang bar bya'o :
gsum pa rtsal 'byongs nas rgya cher spel ba ni :
rmi lam gyi snang ba 'di ci bsgyur yin snyams nas :
me la chu :
chu la me :
bdud la lha :
gcig la bcu :
bcu la brgya :
brgya la stong du bsgyur :
bya gcan la zhon nas dag pa'i zhing nyul ba :
nyi zla zhon nas gling bzhi bskor ba :
sangs rgyas sems dpa'i zhal blta ba :
rgol ba gang gi gnyen por sprul pa sogs bya :
rmi lam zin kyang sprul bsgyur gyi nus stobs zhan na :
rlung rtsol la 'bad pa gal che :
rmi lam ma chod na bar do mi chod pa'i phyir :
shi rung gson rung dge sbyor la brtson par bya'o :
sa ma ya :
rgya rgya rgya :
'ja' tshon snying pos rdo rje yongs rdzong nas dngos grub tu rnyed pa bkra shis ///
/[ \u0f88 ]rtsa rlung mkha' 'gro'i gsang mdzod las :
'od gsal 'khrul pa rang dag go :
rdo rje phag mo 'od gsal sgyu mar grol la phyag 'tshal lo :
'od gsal gyi gdams pa la gsum :
gnyid kyi 'od gsal chos sku dang bsre ba :
rmi lam 'od gsal longs sku dang bsre ba :
sad pa 'od gsal sprul sku dang bsre ba'o :
dang po chos sku dang bsre ba ni :
nyin gyi snang ba thams cad rmi lam du khyer la :
gnyid du 'gro khar 'phen pa gtang ba ni :
snying ga'i rtsa 'khor gyi dbus su :
gu ru rdor sems gsal ba rang byung yab yum snying kha tshon gang ba'i thugs kar :
hU~M yig mthing ga gsal gdab :
'od gsal zin pa'i byin rlabs zhu :
rmi lam skabs ltar 'od zer sngon po'i spro bsdu bya la :
phyag chen gyi ngang nas hU~M la shes pa gtad de nyal bas :
gnyid srab mthug gang la'ang dge sbyor gyi rtsis zin par 'byung :
dge sbyor gyi ngang du gnyid pa de dag ci tsam gnas kyi bar du 'jog pa ni :
gnyid kyi 'od gsal chos sku dang bsre ba'o :
gnyis pa rmi lam 'od gsal longs sku dang bsre ba ni :
gong du bshad pa'i gnyid kyi 'od gsal de'i ngang nas :
rmi lam gyi snang ba 'char ba'i dus su longs sku 'ja' tshon lta bu'i skur gsal te :
ji tsam gnas kyi bar du sgyu ma lta bu'i ting nge 'dzin la mnyam par 'jog pa na :
rmi lam 'od gsal longs sku dang bsre ba'o :
gsum pa sad nas 'od gsal sprul sku dang bsre ba ni :
thugs kar rdor sems ye shes sems dpa'i tshul du bsgoms nas ldang ba ni :
sad pa 'od gsal sprul sku dang bsre ba'o :
mdor na mtshan mo'i rmi lam gyi snang ba de nyin mo'i dge sbyor dang bsre :
nyin mo'i dge sbyor gyi snang ba de dang mtshan mo'i rmi lam gnyis bsre :
nyin mtshan ci 'dres zhig byed dgos te :
nyin gyi dge sbyor mtshan gyi rmi lam du mi sleb na :
bar do ru dge sbyor gyi rtsis zin pa'i re ba zad do :
de ltar nyams su blangs pas gnyid kyi 'od gsal chos sku :
'chi ba 'od gsal chos sku gnyis dbyer mi phyed pa chu la chu bzhag pa ltar sangs rgyas so :
gal te bar do'i snang ba shar kyang :
bar do longs sku dang skye ba sprul sku thob ste don gnyis lhun gyis grub par 'gyur ro :
sa ma ya :
rgya rgya rgya :
'ja' tshon snying pos rdo rje yongs rdzong nas rnyed pa bkra shis ///
/[ \u0f88 ]rtsa rlung mkha' 'gro'i gsang mdzod las :
sgyu lus bden med rang grol bzhugs :[ \u0f88\u0f88\u0f88 ]rdo rje phag mo sgyu lus bden med ston la phyag 'tshal lo :
sgyu lus kyi gdams pa la gsum :
dang po sbyang ba :
bar du tshad pa :
tha mar bogs 'don pa'o :
dang po sbyang ba ni :
dben pa'i gnas su sems bskyed :
sgyu lus 'byong ba'i gsol ba gdab :
de nas mdun du me long nang du rang gzugs 'char du bcug :
de la che bstod ngan smad ci byas pas dga' sdug med :
de bzhin du tshe 'di'i snang ba thams cad 'khrul pa'i rang gzugs su nges te :
rmi lam gyi snang ba'am :
sgyu ma'i sngags rdzas sam :
me long gzugs brnyan ltar :
snang tsam nyid las bden par grub pa ni med de :
'dus byas thams cad bden med sgyu ma'i rang bzhin yin no bsams la :
de rmi lam dang bsre :
rmi lam de bar do dang bsre bar bya'o :
gnyis pa bar du tshad pa ni :
sgyu ma'i snang ba rmi lam dang i 'dres brtag pa'i phyir :
phyogs ris med pa'i rgyal khams su 'grim :
ngo shes med pa'i mi yul du 'khyams nas :
tsha grang skyid sdug gi snang ba ci shar rnams la :
gzung 'dzin grub ma grub blta :
snang la 'dzin med du phyal phyal 'gro na rtsal sbyang ste :
gzugs nas rnam mkhyen bar du spang blang med pa sgyu ma lta bur shar na 'byongs pa yin no :
gsum pa de la bogs 'don pa ni :
chags sdang gi ngor 'chor na dben pa'i gnas su rtse gcig tu gnad du bsnun :
dge sbyor gyi grogs su 'gro na spyod lam sna tshogs sbyang :
grogs su khyer mi nus na stan drod ma yal bar nyams su len :
srog rtsol gyi rlung la nan tan du bya'o :
'di ni snang ba'i rdzun phug rdib cing 'khrul pa'i phu thag chod pa'i gdams ngag go :
sa ma ya :
rgya rgya rgya :
gsang bdag rig pa 'dzin pa 'ja' tshon snying pos rdo rje yongs rdzong mkha' 'gro gsang phug nas gter du drangs pa'o ///
/[ \u0f88 ]rtsa rlung mkha' 'gro'i gsang mdzod las :
bar do snang ba rang grol bzhugs so :
rdo rje phag mo bden med rtogs la phyag 'tshal lo :
bar do'i gdams pa la gsum :
'byung tshul :
rtsal sbyang :
thob lugs so :
dang po 'byung tshul ni :
'chi ba'i dus su tshe 'di'i snang ba 'gags :
bar do'i snang ba ma shar gyi bar rig pa gzhi la thim pa'i dus su :
tshe 'dir las rgya la bsten zhing rlung sems la zung du 'jug pa'i rnal 'byor la :
spyi bo nas khams dkar po thur du 'bab tshe :
rang snang zla 'od lta bur 'char :
de la snang ba zer :
zhe sdang las gyur pa'i rtog pa thams cad 'gag :
de nas lte ba'i byang sems dmar po gyen du rgyug pa'i tshe :
rang snang nyi 'od lta bur 'char :
de la mched pa zer :
'dod chags las gyur pa'i rtog pa thams cad 'gag :
khams dkar dmar snying nang du 'dres pa'i tshe :
rang snang mun pa lta bur 'char :
de la nyer thob zer :
gti mug las gyur pa'i rtog pa thams cad 'gag :
'chi ba 'od gsal gyi sku mngon du 'char nas sangs rgyas so :
las kyi phyag rgya dang srog rtsol gyi rlung la ma brten na :
tshe 'dir 'chi dus kyi 'od gsal dang mtshungs pa mi 'byung zhing :
'chi ba'i tshe yang snang mched thob gsum shar bas dug gsum gyi rtog pa bslang zhing brgyal te :
chos nyid bar do dang srid pa bar do sogs kyi 'jigs skrag rnams rim gyis 'char ro :
gnyis pa rtsal sbyong ba ni :
nyin gyi snang ba thams cad bar do'i snang ba ru bsam zhing ngag tu yang brjod :
bla ma yi dam mkha' 'gro gsum la gsol ba drag tu gdab :
bdag gis 'chi ba 'od gsal chos sku dang bsre nus par byin gyis brlab tu gsol :
bar do longs sku dang bsre nus par byin gyis brlab tu gsol :
skye ba sprul sku dang bsre nus par byin gyis brlab tu gsol :
snyam pa'i ngang nas :
'chi kha bar do'i sdug bsngal :
sa chu me rlung mkha' rnams kyi nus pa gcig la gcig thim pa'i rtags su :
du ba :
smig sgyu :
me khyer :
mar me :
mkha' snang :
snang mched thob gsum 'od gsal :
chos nyid bar do dang srid pa bar do sogs sems can tha mal ji bzhin 'char bar bsams la :
ga re :
nga 'chi ba yin par 'dug :
'chi nas bar do shar bar 'dug pas :
bar do la bar dor shes par bya :
shes nas sangs rgyas par bya snyam la :
nyin snang gi dge sbyor dang :
mtshan snang gi rmi lam thams cad bar do'i nyams len du rtsal sbyang :
rmi lam dang bar do 'dres na sang bar do la grol nges :
da lta goms 'dris ma byas pa'i gang zag ni :
bar do las grol bar mi srid pa'i phyir :
nyin mtshan 'dres pa'i dge sbyor la 'bung dang :
bar do la ma 'dres kyang rang 'dres su 'gyur ba la gdon mi za'o :
gsum pa bar do sbyang ba'i thob lugs ni :
gang zag dang po des 'chi ba 'od gsal gyi ngo bo shin tu phra ba'i rlung sems de las kun tu bzang po chos kyi sku ru grub ste sangs rgyas pa yin no :
gang zag gnyis pa des 'chi ba 'od gsal bde stong gi ting nge 'dzin gyis longs spyod rdzogs pa'i sku ru sangs rgyas so :
gang zag gsum pa des 'chi ba 'od gsal bskyed rim lha yi rnal 'byor gyis cir yang sprul pa'i sku ru grub nas 'gro don mthar phyin par 'gyur ro :
sa ma ya :
rgya rgya rgya :
bdag 'dra 'ja' tshon snying pos rdo rje yongs rdzong nas spyan drangs pa dge legs 'phel bar shog
/shu b+haM///
/[ \u0f88 ]rtsa rlung mkha' 'gro'i gsang mdzod las :
'pho ba zab lam rnal 'byor bzhugs :[ \u0f88\u0f88\u0f88\u0f88 ]rdo rje phag mo mkha' spyod 'pho bar byed la phyag 'tshal lo :
'pho ba'i gdams pa la gsum :
sbyong ba :
'pho ba :
phan yon no :
dang po sbyong ba byed pa ni :
lus gnad cha lugs lnga ldan du bya :
rang lus rdo rje phag mor gsal ba'i spyi bor kun tu bzang po mthing sngon :
rang byung gi sku la rgyan med pa :
skyil krung mnyam gzhag can du bsgom :
lus kyi stong ra'i dbus su d+hU ti 'od kyi sbu gu :
spyi bo nas snying ga'i bar du zang thal du zug par bsam :
de'i nang du snying ga'i thad tsam la :
rig pa'i ngo bo dkar gsal sran 'bru sbos pa tsam du gyur :
rlung 'byin pa'i tshe :
rig pa'i ngo bo de mda' 'phang ba ltar rgyangs kyis song :
spyi bor kun bzang gi sku la thim :
'jug pa'i tshe :
snying gar lhan gyis bab :
gnas pa'i tshe :
'od dang ldan pa la sems gzung :
steng rlung drag tu 'bud :
'og rlung ci thub 'then :
mig gyen du gtad :
rgyu zhabs rgal pa la sbyar :
de ltar nyams su blangs pas :
spyi bo skrangs pa dang :
chu ser 'dzag pa :
za phrug 'byung ba sogs rtags byung nas :
zhag rer ma brjed tsam gyis chog :
gnyis pa 'pho ba ni :
nye ba'i 'chi ltas :
mig gi sbub btsir bas 'od med pa dang :
rna ba btsir bas 'ur sgra med pa dang :
lce rtse mig gis mi mthong na :
nges par 'chi ba'i rtags yin pas 'pho zhing :
glo bur du gsod pa dang :
g.yang la lhung ba sogs byung yang dran pa tsam gyis 'pho nus so :
'chi ba'i tshe :
nus na rab skyil krung :
'bring tsog pur :
tha ma sangs rgyas gzims tshul bya :
dmigs pa gzhan sngar dang 'dra la :
'jug pa'i tshe thur du mi dbab par :
snying gar sems kyi ngo bo gsar pa zhig bsgoms la yang yang spar :
mthar kun bzang sems dang dbyer med du gyur nas :
je mtho je mtho nam mkha' dang 'dres par bsam :
des kyang mgyogs par 'pho ma nus na :
yang yang bskyar bas the tshom med par 'pho'o :
sems can gzhan la 'pho ba byed na :
rlung 'byin 'jug rang gis byed :
dmigs pa de 'pho rgyu de la gtad pas nges par thebs so :
'pho ba de'i phan yon ni :
rab chos nyid kyi dbyings su sangs rgyas :
'bring dag pa'i zhing du skye :
tha ma yang ngan song gi skye sgo khegs nas mi lus 'thob bo :
sa ma ya :
rgya rgya rgya :
'ja' tshon snying pos rdo rje yongs rdzong nas thon pa shu b+haM///
/[ \u0f88 ]rtsa rlung mkha' 'gro'i gsang mdzod las :
gsang ba'i thur ma'i gdams pa bzhugs so :
bde chen phag mor phyag 'tshal nas :
gsang thur la rgyab thur mdun thur gnyis yod pas :
'dir ni rgyab thur bstan par bya ste :
thur ma'i rgyu dang :
tshad dang :
rab gnas :
sbyong thabs :
bcud len dang lnga :
rgyu ni bya rgod kyi rkang ngam :
smyug ma las byas pa :
tshad ni sbom phra mdzub mo tsam :
sbyong thur la sor bzhi :
lam thur la mtho gang :
rab gnas ni rten 'brel snying pos bya :
sbyong thabs la lnga :
rlung bshal :
chu bshal :
grang bshal :
tsha bshal :
dug bshal lo :
dang po rlung bshal ni :
sbyang thur la mar gyis byugs nas srin zhal du gzhug :
lus gnad gling bzhi mtha' sdud bya :
dmigs pa rang nyid phag mor gsal ba'i nang du :
d+hU ti 'od kyi sbu gu sba lcag tsam :
spyi bo nas gsang gnas kyi bar du shad de zug pa :
yar mar gyi sne bu ga drang shad de ha re yod par dmigs :
de nas snod bcud thams cad 'od lngar ltem gyis zhu nas gsang ba'i sbubs su zhugs :
spyi gtsug nas phyur phyur thon par bsams la :
steng rlung drag tu phu :
'og rlung thub tshad 'then :
rgyu zhabs rgal pa la sbyar :
nywa bzhi bsgrim :
mig gyen du bgrad :
lce ya rkan la sbyar :
mi thub pa nang du rngub :
snod bcud thams cad 'od lngar zhu ste spyi bo nas zhugs :
gsang gnas kyi bu ga nas phyu ru ru thon par bsams la :
mig thur du bgrad :
lus shed thams cad thur du phyung :
'di dus 'og rlung sgra bcas su song yang skyon med :
de ltar thun bzhir nan tan du sbyangs nas :
'og rlung 'then dus sna sgor thur sel gyi dri bro zhing :
steng rlung mnan dus sna nas spos dri rngub pa 'og sgor bro nus na :
steng 'og gi rlung 'dres pa yin no :
phan yon ni :
thur sel rlung ni rta rnga tsam :
lan gcig 'drongs par gyur pa yis :
ngan 'gro thams cad rab bcom nas :
bar do'i grong khyer des mi mthong :
zhes so :
gnyis pa chu bshal ni :
rdul med pa'i chu gtsang ma sha drod tsam bsro la :
snum thur mgo gsum tsam kab li bkang :
lam thur mar gyis byug pa sor bzhi srin lam du bcug :
mtshams su dar gyis bcing :
lus thur du rgur nas pus mo dang gru mo sa la btsugs :
lam thur mar sne kab li'i nang du 'phrod par bya :
de nas chu de ye shes kyi bdud rtsi bsil ba'i rang bzhin du bsams la btang :
gong ltar 'og rlung drag tu 'then la rngub :
pho skor pho rlabs bya la phyir 'don pa yang yang bya :
gsum pa grang bshal ni :
chang skyur rnying pa ma yal ba la :
a bar skyur gsum :
rgya tshwa :
g.yer ma :
lcim tsha :
rgya lcam 'bras bu :
dur byid :
thar nu :
chu rtsa :
byang khra rnams zhib par btul la :
gong ltar pho skor pho rlabs bya la phyir bton :
bzhi pa tsha bshal ni :
gar chang rnying par :
mar rnying gi khu ba :
rgya tshwa :
rgyam tshwa :
kha ru tshwa :
shing tshwa :
lga skya :
pi pi ling :
pho ba ril :
se 'bru :
sug sme :
shing kun rnams sbyar ba'i sman thun gsum tsam btang la :
dmigs pa ni ye shes kyi bdud rtsi tsha zhing rtsub pa'i rang bzhin can du bsams la btang :
pho skor sogs gong dang 'dra :
lnga pa dug bshal ni :
btsan dug :
thar nu :
dur byid :
shing kun rnams zhib par btul la :
dang po sman thun tsam chu la sbyar la btang :
pho skor dang pho rlabs bya zhing lhag ma lus pa phyir 'pho :
de la goms nas thun gnyis dang gsum sogs dgu'i bar du spel shes par bya :
lnga pa bcud len ni :
dug rigs spang ba'i sha dang rus pa rkang tshil bzang po gang rnyed bsdus pa'i khu bar :
dwangs ma lnga sbyor btab pa bre do tsam mam :
rlung nus kyis gang drangs tsam btang la phyir mi 'pho ba rang sar bzhag pas :
'og sgo rub cing lus zungs rgyas te lo zla tsam la 'tsho ba mi dgos par 'byung ste :
ri khrod 'grim pa'i gdams pa khyad par can no :
sa ma ya :
rgya rgya rgya :
gsang bdag 'ja' tshon snying pos gnas chen rdo rje yongs rdzong nas rnyed pa dge'o ///
/[ \u0f88 ]rtsa rlung mkha' 'gro'i gsang mdzod las :
rdo rje chu 'thung gi sbyor ba'o :[ \u0f88\u0f88\u0f88\u0f88 ]mkha' 'gro rdo rje phag mo la phyag 'tshal skyabs su mchi'o :
rdo rje chu 'thung gi gdams pa la bzhi :
dang po sbyong ba :
bar du tshad pa :
tha ma las la sbyar ba :
ma grub na spogs pa'o :
dang po sbyong ba ni :
rgyab thur gyi lag len la dbang 'byor ba byed pa'o :
bar du tshad pa ni :
lus gnad rlung sbyor dmigs pa rnams ni rgyab thur sbyang lugs dang 'dra la :
dang po rdo rje la mar dkar gyis byug nas nyi ma la bsro zhing mnye ste :
las su rung ba dang 'og tu mi gzhil steng du rgya mtsho'i 'gram la sbyar te bzhag :
yang gzims pa dang sngar ltar mnye ba mang tsam bya :
de nas lcam pa'i myu gu mtho gang tsam shun pa rtsub mo de bshus :
de rdo rje'i sbubs su sor bzhi tsam bcug ste :
rlung 'then pa'i tshe nang du nub pa dang :
mnan pa'i tshe phyir rgyang gis thon na 'byongs pa yin :
na tsha cung zad byung yang skyon med pas bsran :
skabs su mnye ba gong ltar bya :
chu 'gag na rgya tshwa btang zhing yos tshan gyis bsro :
de nas mdun thur :
rab zangs lcags :
'bring smyug ma :
tha ma shing sbu gu can :
ring thung rang mtho gang :
sbom phra gro sog tsam :
shin tu 'jam la drang bar byas te :
rdo rje la mi gnod pa'i thabs kyis rtsa ba'i bar du rim gyis phul nas steng rlung mnan pas :
gsang sgor spu 'gul nus na 'byongs pa yin no :
tha ma las la sbyar ba ni :
ngang pa'i sgo nga'am :
sgang phug lta bu'i nang du :
chu dang 'o ma bsres pa sha drod tsam du ka ra cung zad btab pa drang :
de nas 'o ma gcig pu la bzang drug dang pad rag btab nas drangs pas :
'o ma sna bug tu dkar rgyang nger drangs pa dang :
mnan pa'i dus gang drangs pa de phyir 'byin nus na :
steng 'og gi rlung la rang dbang thob pa'i rtags yin :
chu dang 'o ma gang drangs pa de nang du mi bzhag par phyir bton :
'di'i dus mtshan ldan gyi dmar cha len par nus te :
brtson 'grus dang ldan na yun ring por mi thogs par :
rtags mngon sum du 'char ba'i gdams pa'o :
ma grub na spogs pa ni zhal gdams su shes par bya'o :
sa ma ya :
rgya rgya rgya :
'ja' tshon snying pos rdo rje yongs rdzong nas rnyed pa shin tu zab bo //
bkra shis so ///
/[ \u0f88 ]rtsa rlung mkha' 'gro'i gsang mdzod las :
pho khrid nyi ma'i bcud sdud bzhugs :[ \u0f88\u0f88\u0f88\u0f88\u0f88 ]bde chen mchog la skyel ba'i ma :
bde chen rdo rje phag mo la :
bde chen dga' bzhi rgyas pa'i phyir :
bde chen ngang du phyag 'tshal lo :
gsang sngags rdo rje theg pa yi :
nyams len rdo rje gsang mdzod 'dis :
rdo rje rgyas pa'i rten 'brel phyir :
rdo rje'i sku ru 'grub par byed :
sa ma ya :
rgya rgya rgya :
'dir gsang ba las kyang ches gsang ba'i gdams pa zab mo rtsa rlung mkha' 'gro'i gsang mdzod las :
gsang ba las kyi phyag rgya la bsten nas dwangs ma ye shes su sgrub pa :
pho khrid nyi ma'i bcud sdud bstan pa la gsum :
phyag rgya'i brtag thabs :
ci ltar bsten tshul :
bsten pa la phan yon 'byung lugs so :
dang po brtag thabs la :
mtshan ldan gyi gzungs ma de yang lo bcu gnyis nas nyer lnga man chad :
phyi nang gsang ba'i mtshan rtags tshang ba ste :
phyi lus kyi rtags ni :
mdzes shing yid du 'ong bas bde ba khyad can skye ba'i dgos pa yod :
dri zhim pas bde bas mi sun pa'i dgos pa yod :
skad snyan pas bde ba la yid 'jug pa'i dgos pa yod :
rked pa phra bas bde ba rgyun mi 'chad pa'i dgos pa yod :
smad zheng rgyas shing b+ha ga rub pas bde ba btsal sla ba'i dgos pa yod :
chags pa che bas bde ba dbang med du skye ba'i dgos pa yod do :
nang rtags ni :
gsang thub pas gsang spyod gzhan la mi smra ba'i dgos pa yod :
bde ba'i skad 'byin pas bde ba kha gso ba'i dgos pa yod :
b+ha ga'i nang na rtsa ring bas bde bas mi bzod cing dwangs ma 'drongs sla ba'i dgos pa yod do :
gsang ba'i rtags ni :
dad pa che zhing chos la mos pas 'jig rten dbang du mi 'gro ba'i dgos pa yod :
shes rab che bas rnal 'byor gyi brda dang gsung sgros go zhing gal tshig yid la zin pa'i dgos pa yod do :
dam tshig thub pas dngos grub myur ba'i dgos pa yod do :
blo khog yangs pas gsang sngags la mos pa'i dgos pa yod do :
de lta bu'i rig ma mtshan rtags sum cha tsam tshang na :
phyi ltar 'bangs mo'i tshul du bsten :
mtshan rtags phyed cha tsam tshang na :
nang ltar chung ma'i tshul du bsten :
mtshan rtags thams cad tshang na :
gsang ba ltar rje mo'i tshul du bsten dgos te :
mtshan rtags ma rdzogs pa'i phyag rgya ma ni :
dper na :
g.yu dang bye ru mchong rnams la bskur sti byi dor ci byas kyang :
so so'i tshod dang sbyar ba'i rgyan gyi rnam pa tsam las :
dgos 'dod thams cad 'byung bar mi nus pa dang 'dra la :
mtshan rtags thams cad rdzogs pa'i rig ma de ni :
dper na :
bsam 'phel gyi nor bu dang 'dra ste :
bkur sti phu dud ji ltar byas pa bzhin 'dod don thams cad lhun grub tu 'byung bas :
de la bkur sti ma byas na bsam pa thams cad mi 'grub pa'i steng du bar chad kyi rgyu ru 'gro ba'i phyir :
yid bzhin gyi nor bu las kyang gces par gzung ngo :
gong du bshad pa'i mtshan rtags de rnams las bzlog pa'i bud med ni :
dngos grub thob pa ci smos :
gyod 'khrug gi gzhi ma :
rnal 'byor gyi srog gcod :
ngan song gi gting phul yin pas nye ba tsam du mi bya'o :
gnyis pa ji ltar bsten pa'i tshul ni :
rdo rje chu 'thung dang lag pa'i 'du byed sngon du song ba'i rnal 'byor gyis :
mkha' mnyam sems can thams cad sangs rgyas pa'i ched du yin snyam pa'i ngang nas :
thabs shes kyi phung khams rta phag yab yum :
spyi bor tshe dpag med yab yum dkar dmar snyoms 'jug mdzad par bsgoms la :
yum gyi dbus rtsa rnyed pa'i rten 'brel bya ste :
rus sbas kyi nur 'gros ltar dal bus skyod :
bde ba che na skyod 'phro bshol te ngo thog tu 'jog :
bde ba cung zad yal ba dang srub la :
dga' bzhi'i ye shes ngos gzung :
goms shas chung ba rnams kyi dga' ba gsum pa tsam las mi dbab par 'dren 'grem gyi 'phrul 'khor bya :
de yang dbab ma thag tu 'dzin :
gzung ma thag tu 'dren :
drangs ma thag tu dgram mo :
cung zad goms nas bde ba rtsal rdzogs pa'i tshe :
'dzin 'dren 'grem pa rnams bya :
goms stobs cher song nas thig le pad+mar dbab :
yum gyi dwangs ma dang mnyam du 'dren nus te :
rang gi dkar cha ni bde ba rgyas pa'i tshe :
ngo thog tu lhod nas bzhag pas 'dzin 'dren dgram par 'grub bo :
dmar cha 'dren na :
zla mtshan zla dus su 'bab tshe :
dri mi zhim pa mnam pa dang :
kha dog ser nag dkar ba ni 'dren du mi rung :
tshos khu'am mtshal khu lta bur 'bab dus su drang :
'dren dus rtsa kha 'byed sdom gyi rdzas brten nas rdo rje chu 'thung gi skabs ltar hU~M gi sgra dang bcas pas drang :
'drongs rtags rdo rje mgo 'khyog pa dang :
lus tsha chil gyis 'byung ba :
yum gyis mi bzod pa'i rnam 'gyur ston na 'drongs pa yin pas :
'grem pa'i 'phrul 'khor la 'bad :
'dren dka' na gsang ba'i sbu gu gcug la drang :
des kyang ma drangs na zhal gyi gdams pa las shes dgos so :
gsum pa de ltar bsten pa la yon tan 'byung lugs ni :
yum gyi dwangs ma gyen du bzlog pa'i sbyor ba byas pas :
lte bar sleb pa na rgyu mthun gyi tshul gyi dga' ba :
snying gar sleb pa na rnam smin gyi tshul gyi mchog dga':
mgrin par sleb pa na skyes bu byed pa'i tshul gyi khyad dga':
spyi bor sleb pa na dri ma dang bral ba'i tshul gyi lhan skyes kyi dga' ba skyes pa'i tshe gnas lugs kyi rtogs pa shar :
ye shes kyi mkhyen pa rgyas :
gnas skabs su lus bkrag mdangs che :
nor dang longs spyod 'du :
gdul bya phrin las 'grub :
sa 'og gi gter la spyod :
skra dkar dang gnyer ma mi 'byung :
tshe'i dngos grub thob pa yin no :
mthar thug gi 'bras bu ni :
lus kyi rtsa mdud grol zhing 'ja' lus 'od skur grub nas sprul skus 'gro ba 'dren :
ngag gi nus pa 'bar zhing gdos bcas snang ba dag nas longs spyod rdzogs skur grol :
sems kyi gzung 'dzin zhig nas lhan skyes ye shes 'char te gdod ma'i mgon po thob :
de gsum dbyer mi phyed pa lhun grub bde ba chen po ngo bo nyid kyi sku ru 'tshang rgya ste :
mkha' spyod kyi gnas su tshe 'di nyid la 'gro bar gdon mi za'o :
mdor na mas brtan gyi dga' ba bzhi ni :
'jig rten las 'das pa'i lam yin te brtson 'grus dang ldan par bya'o :
gnyen po dang brtson 'grus med pa'i rnal 'byor gyis :
gsang sngags rdo rje theg pa'i mig ltos la 'gran te :
bud med byol nyog tu spyod pas so thar sdom pa nyams :
'dod chags rang rgyud par spyad pas byang sems kyi sdom pa nyams :
lha thams cad kyi srog snying dwangs ma nyams pas gsang sngags kyi sdom pa nyams :
de'i phyir dwangs ma nyams na yi dam lha sgrub kyang nus pa mi thon :
mkha' 'gro rnams kyi srog rtsa bcad pas phrin las mi 'grub :
bka' yi srung ma rnams grib kyis phog ste las mi byed do :
de'i phyir gsang sngags rdo rje theg pa'i lam la zhugs pa rnams kyis :
kun da byang chub kyi sems 'di mig gi 'bras bu ltar gces par mdzod cig :
yas bab mas brtan dga' bzhi ye shes lam :
b+ha ga'i dbyings nas mngon sangs rgyas byed 'di :
gu ru'i gsung bzhin kho mos yi ger btab :
lo tsA khyod kyis zab mo'i gter du zhog :
rdo rje rnal 'byor bya ra ma g.yel bar :
skal med bdud rigs lag tu shor ra re :
skal ldan las 'phro can la 'phrod pa'i rgya :
des kyang bstan pa'i rgyal mtshan tshugs par shog :
sa ma ya :
rgya rgya rgya :
bdag 'dra 'ja' tshon snying pos rdo rje yongs rdzong rdo rje phag mo'i b+ha ga nas rnyed pa dge legs su gyur cig //
/[ \u0f88 ]rtsa rlung mkha' 'gro'i gsang mdzod las :
pad+ma rlung 'byin gyi gdams pa bzhugs so :[ \u0f88\u0f88\u0f88 ]rdo rje phag mo la phyag 'tshal lo :
pad+ma rlung 'byin gyi gdams pa la bzhi :
pad+ma rlung 'bod :
pad+ma kha sdom :
pad+ma ther 'bud :
pad+ma skad 'don no :
dang po pad+ma rlung 'bod la gnyis :
'bod chung dang 'bod chen :
rgyab thur gyi rim pa tshar nas :
lus tsog pu pus 'khyud kyis mgo bo sgur la :
steng rlung drag tu phu zhing 'og rlung ci nus 'then la bgrad 'beb bya :
'bod chen ni :
rkang mthil sprad la b+ha ga'i mdun du bzhag :
lag gnyis bsnol te rkang mgo gnyis la bsdam :
'og rlung ci thub 'then la pho skor yang yang bya :
steng rlung ci thub 'then la drag 'beb ci nus rgyab :
de rjes lus sprugs la mnyam par gzhag :
gnyis pa pad+ma kha sdom ni :
rgyun du gsang ba'i skyil krung bya la khu tshur brla steng bsgreng :
steng rlung mnan zhing 'og rlung 'then te :
rdzas sbyor la brten :
gsum pa pad+ma ther 'bud ni :
'og sgo klod la steng 'og gi rlung thur du phul nas :
ba ru sha'i gnod pa byung yang glag mi rnyed de :
nang du chud kyang phyir 'bud nus so :
bzhi pa pad+ma skad 'don ni :
mdun thur bya rgod rkang ngam :
mi yi rkang dung mtho gang sor bzhi yod pa la mar gyis byug nas pad+mar gzhug :
pad skyil klod nas rkang mgo mtho gang tsam gyi sar bzhag ste lag gnyis kyis gzung :
rlung 'then mnan drag tu bya la rgya mtsho bskor :
'di dus gru mo gnyis kyi mkhal rtsa bsdam pa gal che :
de ltar sbyong bas 'og rlung 'then tshe 'o ma sna bug tu drangs la :
steng rlung mnan dus gang 'thung phyir 'byin nus na :
rkang dung 'bud pa sogs 'grub pa ste the tshom dang bral ba'i gdams pa'o :
nus pa 'di tsam thob phyin 'og sgo bde ba chen po'i nyams len la 'jug par bya'o :
sa ma ya :
rgya rgya rgya :
bdag 'dra 'ja' tshon snying pos rdo rje yongs rdzong nas dngos grub tu rnyed pa lags so //
dge'o ///
/[ \u0f88 ]rtsa rlung mkha' 'gro'i gsang mdzod las :
mo khrid zla ba'i mdangs len bzhugs :[ \u0f88\u0f88\u0f88\u0f88 ]yum chen rdo rje phag mo la :
yum gyi dbyings nyid rtogs pa'i phyir :
ye nas rang bzhin gcig mod kyang :
ye shes mtsho rgyal bdag phyag 'tshal :
mkha' 'gro mtsho rgyal thugs kyi bcud :
bla ma'i zhal gyi gdams pa 'di :
sngon med brtse bas yi ger bkod :
blo gros ldan rnams spyi bos longs :
sa ma ya :
rgya rgya rgya :
gsang sngags rdo rje theg pa rtsa rlung mkha' 'gro'i gsang mdzod las :
gsang ba thabs shes snyoms 'jug la brten nas dwangs ma ye shes su sgrub pa :
mo khrid zla ba'i mdangs len bstan pa la gsum :
dpa' bo'i mtshan nyid :
ji ltar sbyor ba :
de'i phan yon no :
dang po mtshan nyid ni :
rigs ldan gyi dpa' bo de yang lo bco brgyad nas lnga bcu man chad mdzes shing yid du 'ong ba :
ser sna chung zhing gtong phod che ba :
chos phyogs kyi bya ba la brtson pa :
shes rab che zhing blo khog yangs pa :
gsang tshig thub cing ci zer bka' bzhin bsgrub pa :
sbyor ba la mkhas shing rdo rje mkhregs pa :
mthong ba dang reg pa tsam gyis bde ba rang babs su skye ba ni :
nang du bcud yod cing dwangs ma brtan pa'i rtags yin :
lus ngag gi spyod lam thams cad bzang zhing dri zhim pa :
dran pas ma zin dus kyang yid la lhang lhang 'char ba :
mnyam du 'grogs pa tsam gyis lus la bde ba 'phel ba ni :
dang po rab kyi mtshan nyid yin pas bla ma'i tshul du dad pa dang bcas te bsten :
yon tan phyed cha tsam tshang ba ni :
mdza' bo'i tshul du brtse gdung dang bcas te bsten :
yon tan sum cha dang ldan pa ni :
bran gyi tshul du byang sems dang bcas te bsten par bya'o :
de ltar ma yin pa'i skyes pa nya pa dang shan pa'i rigs dang :
log lta can gyi skye bo bsten na :
mchog thun mong gi dngos grub thob pa ci smos :
sdig pa'i phung po :
thar pa'i lam gegs :
dmyal bar khrid pa'i ded dpon yin pa'i phyir :
lus gcig pu ma zad :
ngag 'dres pa tsam yang mi bya'o :
gnyis pa ci ltar sbyor ba ni :
pad+ma rlung 'byin dang phying ril gyi gdams pa sngon du song ba'i rnal 'byor mas :
sems can gyi don du sems bskyed pa'i ngang nas :
rang phag mo dang dpa' bo rta mgrin du bskyed :
mkha' gsang byin gyis brlab par bya :
bde ba skyed pa'i spyod pa la bslab :
chags pa g.yo ba'i rtags shar ba dang snyoms par 'jug :
bde shig shig byung ba dang skyod 'phro bshol la ngo thog tu 'jog :
dga' ba'i ye shes la ngos gzung :
de bzhin du mchog dga':
khyad dga':
lhan skyes kyi dga' ba la sems gzung :
yab bde ba rgyas pa'i dus su ngal mi gso bar drag tu skyod bcug :
thig le chil gyis byung ba dang :
'dren 'grem dgram pa la 'bad :
de rjes dwangs snyigs 'byed pa ni :
rkang mthil gnyis sprad de b+ha ga'i mdun du bzhag :
lag pa gnyis bsnol te rkang mgo gnyis la gzung :
'og rlung klod la steng rlung drag tu mnan nas :
drag 'beb bya la thig le'i snyigs ma skya nyo ler byung ba dang g.yang mo'i sprugs stangs bya :
des ni dwangs ma lus la khrem zhing snyigs ma phyir 'pho bar byed do :
'di la goms shas che bar ma byung gi bar du khyad dga' tsam las mi dbab par yab dang bral te 'dzin 'dren dgram pa la 'bad :
goms stobs cher song nas skye bo chags sred kyis gdung ba rnams la blo chen stobs ldan ma'i sgo nas lus sbyin par gtang ngo :
gsum pa sbyor ba de'i phan yon ni :
thun mong gi dngos grub tu :
rgas pa mi 'byung zhing mdog bzang :
skra dkar dang gnyer ma mi 'byung :
shes pa gsal zhing bde nyams dpag med du skyed :
nad kyis mi tshugs shing tshe la dbang ba'i rig 'dzin 'gyur :
mchog gi dngos grub tu lus kyi rtsa mdud zhig pas sa lam yon tan skye :
nang du dwangs ma brtan pas gzung 'dzin gyi rtog tshogs 'gags :
ye shes kyi snang ba cher rgyas :
sku dang thig le sogs mthong snang dpag med 'char :
sangs rgyas kyi zhing khams skad cig re re la mjal ba sogs yon tan bsam gyis mi khyab bo :
gal te nyon mongs pa'i dbang du shor na :
bla ma yi dam gyis dbyings nas khrel :
dpa' bo mkha' 'gro bsgrubs kyang mi 'grub :
drag sngags kyi nus pa mi thon :
skra dkar dang gnyer ma 'byung zhing mdog ngan :
tshe 'di dang phyi ma kun la sdug bsngal bar 'gyur ro :
gnyen po'i rtsi yis zin pa yis :
nyon mongs bud shing ma lus pa :
ye shes me yi grogs gyur 'di :
las 'phro can dang 'phrad par shog :
sa ma ya :
rgya rgya rgya :
'ja' tshon snying pos rdo rje yongs rdzong gi mkha' 'gro gsang phug rdo rje phag mo'i b+ha ga nas rnyed pa'o //
bkra shis so ///
/[ \u0f88 ]rtsa rlung mkha' 'gro'i gsang mdzod las :
thun mong min pa'i 'phrul 'khor lags :[ \u0f88\u0f88\u0f88\u0f88 ]bde chen bde ba bskyed pa'i dpal :
rdo rje phag mo rdo rje rgyal :
myur lam rtsa rlung thig le zab :
nyams su len pa'i rnal 'byor gyis :
'phrul 'khor gnad kyis ma gcun na :
dper na me dang rlung med tshe :
'bar ba'i shugs dang mi ldan ltar :
rlung gi yon tan 'byung bar dka':
de phyir 'phrul 'khor bca' ba la :
sngon 'gro dngos gzhi rjes dang gsum :
sngon 'gro lus gnad skyil krung bca':
rlung ro dpag chen mda' ltar 'phang :
ye shes bskyed pa'i bde rlung ni :
gzhu ltar bkug nas rdzing ltar bskyil :
mgo lus yongs la 'phur bsub bya :
seng chen 'gying ba'i 'phrul 'khor gyis :
stod rlung stod du gseng la bor :
glang chen nyal ba'i 'phrul 'khor gyis :
bar rlung bar du gcun par bya :
drang srong tsog pu'i 'phrul 'khor gyis :
smad rlung smad du gtan la dbab :
dngos gzhi 'phrul 'khor bca' tshul ni :
dang po chu bo gyen bzlog pas :
sbrul nag 'khyil ba'i 'phrul 'khor ni :
dper na gdug pa sbrul gyi lce :
sman lces gso zhing dug lces gsod :
de bzhin bsam pa dkar nag gis :
rnam smin bde sdug bskyed pa bzhin :
chu bo 'khor 'das rnam pa gnyis :
'khrul pa'i chu bo thur du 'bab :
sdug bsngal 'khor ba'i yo langs bskyed :
de dag gyen du ma bzlog na :
myang 'das byang chub chu rgyun dang :
'dres pa'i dus med sdug bsngal rgyud :
de phyir las kyi chu bo de :
zlog thabs sbrul nag 'phrul 'khor bstan :
sgal bsrang mgrin bkug rkang pa g.yas :
pus mo g.yon gyi steng du bkab :
g.yon gyi khu tshur g.yas mchan bcug :
g.yas kyi rkang g.yon long rtsar bsdam :
g.yas su 'gying zhing 'jam rlung gzung :
dmigs pa khams gsum rigs drug gi :
sdug bsngal ma lus bdag la bsdu :
gzhan rnams bde ba ldan par bskyed :
'phrul 'khor 'di la brtson byas na :
sbrul nag smyugs dong bcug pa ltar :
phyir ldog med par gyen du 'gro :
gnyis pa rgya mtsho yur 'dren gyi :
ngang mo bzhi 'gros 'phrul 'khor ni :
dper na rgya mtsho chen po la :
chu bran mang 'dus rlung 'khrig ste :
zil dang char gyis rlan bskyed nas :
rtsi shing lo 'bras bskyed pa ltar :
pho ba rgya mtsho chen po'i nang :
bza' btung 'dus pa'i bcud rlangs kyis :
lus la khyab pa'i dwangs ma rnams :
rtsa yi lam la yur drangs nas :
lus stobs gzi mdangs bskyed pa yi :
ngang mo 'gros kyi 'phrul 'khor bya :
rkang pa mnyam gshib langs byas te :
lag sor gnyis bsnol gung mo bsgreng :
lus bkug gung mo rkang mtheb nas :
gyen du 'then tshul spyi gtsug bskyal :
'byin 'jug gnas gsum 'jam ring bya :
dmigs pa pho ba rgya mtsho'i nang :
bza' btung rdzas rnams ma lus pa :
me rlung sbyor bas bzhus pa'i bcud :
dwangs ma dri rlangs rtsa lam drang :
lus kun mer gyis khengs par bsam :
snyigs ma rnams ni thur du song :
lhag med 'og sgor thon par dmigs :
'byin tshe dwangs ma gyen du drang :
gnas tshe snyigs ma thur du btsags :
de ltar spel tshul shes par bya :
des ni lus stobs gzi byin bskyed :
yon tan brjod na dpag tu med :
gsum pa gza' skar khyim 'dzud pas :
me thabs drug chings 'phrul 'khor ni :
phyi nang rten 'brel gcig pa'i phyir :
sbyor ba drug gis ma bcings na :
chu lud ma bran lo tog ltar :
dge legs yon tan skyed 'phel chung :
de phyir nyin mtshan dus drug tu :
yas bab mas brtan dga' ba bzhi :
nyams su blangs pas nyon mongs 'chings :
khyad par mchog gi dngos grub 'byung :
bzhi pa bdud rtsi snod du sbed :
thod pa kha sbyor 'phrul 'khor ni :
bcud kyi dwangs ma ma sbas na :
nyams pa'i skyon rnams 'byung ba'i phyir :
'dzag med thod pa kha sbyor gyi :
'phrul 'khor 'di la brtson par bya :
'og sgor gru gu khu tshur tsam :
bzhag nas skyil krung rlung kha sbyor :
lag gnyis khu tshur snying khar bsnol :
lus ni cung zad bsgrim pa'i nang :
snying gar dbu ma'i nang dag tu :
thabs shes nyi zla thod sbyar nang :
thig le'i dwangs mas gang bar bskyed :
phyi rol rtsa rnams gru gu ltar :
sna tshogs mdangs kyis bcings par bsam :
'phang brdab dwangs ma snying gar bsdu :
des ni bdud rtsi'i thig le rnams :
nyams par mi 'gyur lus stobs rgyas :
'di yi sbyor ba nyin gcig gis :
lo gcig bar du dwangs ma brtan :
de phyir bdud rtsi snod sbed pa'i :
thod pa kha sbyor 'phrul 'khor gces :
lnga pa me tog bcud sdud pa'i :
bung ba lcags mchu'i 'phrul 'khor ni :
bdag nyid lha ru gsal ba dngos :
dper na bung ba'i me tog la :
bag phebs rtsi la 'jib pa ltar :
yid kyi dmigs pas rig ma dang :
dga' bzhi bde ba mnyam rgyas kyi :
'dun pa dang bcas rdor skyil bya :
lag gnyis mig thad shad kyis brkyang :
nyi ma zla ba mkha' la gtad :
dar po che ni gyen du bskyod :
sbrul tshang brag la ci nus bcar :
steng rlung drag phu 'og rlung 'then :
srin zhal bsdam zhing rkang sor bskum :
dmigs pa d+hU ti'i sbu gu yis :
smyug ma'i sbu gus chu drangs ltar :
phyag rgya'i dwangs ma skag khu bzhin :
de dag rngub nas haM la bskyal :
'khor lo re la rim bzhin sbar :
dmar cha drangs pa'i yon tan ni :
rdo rje'i ljags kyang brjod mi nus :
drug pa dwangs ma gting 'dren pas :
nyi zla mkhar ldog 'phrul 'khor ni :
dkar dmar dwangs ma 'dzin nus kyang :
nyi ma zla ba'i rgyu ba de :
sgra gcan lam du ma bzlog na :
nor bu rin chen lag son pa :
rgyal mtshan rtse mor ma mchod ltar :
'dod pa'i yon tan 'byung ba dka':
de phyir nyi zla mkhar ldog gis :
'phrul 'khor 'di ni shin tu gces :
rkang gnyis gshib brkyang lag gnyis kyis :
drag 'then tshang ra rgyab tu phul :
mgo bkug lus kun thang sha bcad :
gza' chen mkhar gtad dar gyen bskyod :
'og sgo steng gi sgo la 'then :
rgya mtsho ri rab ngos la bcar :
dmigs pa nyi zla'i dwangs ma kun :
smin mtshams thig le drug la bstim :
phyi 'dzin drag po bdun byas pas :
bcud kyi dwangs ma nges par 'drongs :
phan yon nor bu rin chen la :
smon lam thebs ltar dgos dgu 'grub :
nyi zla mkhar ldog 'phrul 'khor lags :
bdun pa nyi zla'i 'od mdangs bsre :
rgya mtsho rba rlabs 'phrul 'khor ni :
pha rol nyi zla'i bcud lon nas :
rang gi bcud dang ma bsres nas :
ma khrem pa der nad zug 'gyur :
de phyir seng ge rnam rol gyi :
'phrul 'khor 'di la brtson par bya :
skyil krung lag gnyis bug bdun bkag :
dpung sog bstod cing cung zad sgur :
rlung gzung rgya mtsho rlabs bskyod bzhin :
pho ba gyen 'then thur du 'phang :
lan grangs dgu yi bar du bskyar :
pho ba g.yas g.yon bdun bdun bskor :
des ni nyi zla'i mdangs 'od 'dres :
yon tan brjod na bsam mi khyab :
rgya mtsho'i rba rlabs 'phrul 'khor ro :
rjes kyi 'phrul 'khor sems skyil bca':
rlung gzung pho bskor ro stod gcu :
mgo bsgril gyen 'gug gsum gsum bya :
lag pa brkyang bskum drag po gsum :
de bzhin rkang pa brkyang bskum rjes :
drag 'beb gsum rgyab mnyam par gzhag :
sa ma ya :
rgya rgya rgya :
bdag 'dra 'ja' tshon snying pos rdo rje yongs rdzong nas rnyed pa dge legs su gyur cig
/bkra shis so ///
/[ \u0f88 ]rtsa rlung mkha' 'gro'i gsang mdzod las :
mtshan ldan 'gugs pa'i lcags kyu yod :[ \u0f88\u0f88\u0f88 ]thams cad dbang bsgyur rdo rje phag mo la phyag 'tshal lo :
mtshan ldan 'gugs pa'i lcags kyu 'di la gsum :
rdzas dang :
sgrub pa dang :
bkrol ba'o :
dang po ni :
gsang ba'i rdzas bdun legs par brtul nas :
zangs kyi snod du dar dmar pos yibs la bzhag :
gnyis pa sgrub pa ni :
rang nyid rta mgrin dmar po g.yas lcags kyu dang g.yon zhags pa bsnams par bskyed :
thugs ka'i hU~M las 'od zer dmar po dpag tu med par 'phros :
dmigs bya'i gsang ba'i sbubs nas zhugs :
sems kyi 'dod chags rab tu slong te myos :
'od zer slar 'dus pas sha rul la sbrang bu 'du ba ltar :
bdag gi dbang du 'du bar bsams la :
hrIHma ha ri ni sa ra tsa hri ya hU~M:
oM dzab dzab dzub dzub khug :[ \u0f88\u0f88]chags pa slong slong :
ram ram ded ded khug sdus :
Ni dza bram shig khug khug :
ces zhag bdun bgrangs nas ril bu la ha gdab :
grub rtags rdzas la rlangs pa 'phyur ba yong :
de ma byung na bskyar la bsgrub :
rdzas kyi ril bu de gang dmigs kyi khong du lto la sbyar te btang na :
mtshan ldan pho mo la sogs 'gro ba thams cad dbang du 'du bar 'gyur ro :
gsum pa bkrol ba ni :
bsten bya nor ba'am :
gnas skabs bogs 'don tsam gyis chog na :
bkrol sngags ni :
ha ri ni sa khrol khrol :
dzab dzub \u0f88khrol khrol :
ram ded bram shig khrol khrol :
b+hi dra slong Ni dza khrol khrol swA hA:
ces brgya rtsa brgyad bzlas la gdong du mchil ma gtor :
rkang pa chu ru bcug pas grol lo :
dmigs bya dngos su med kyang ri khrod 'grim pa'i rnal 'byor gyis bsnyen na :
lto phyir grong du rgyug mi dgos pa'i gnad dam pa'o :
sa ma ya :
rgya rgya rgya :
rig sngags 'chang ba 'ja' tshon snying pos rdo rje yongs rdzong nas spyan drangs pa shu b+haM/
bkra shis so ///
/[ \u0f88 ]rtsa rlung mkha' 'gro'i gsang mdzod las :
grong 'jug 'gro don rgyun skyong bzhugs :[ \u0f88\u0f88\u0f88 ]rdo rje phag mo grong 'jug 'chi ba med pa la phyag 'tshal lo :
grong 'jug gi gdams pa la gsum :
dang po sbyong ba :
bar du tshad pa :
tha ma las la sbyar ba'o :
dang po sbyong ba ni :
steng 'og gi rlung la rang dbang thob nas :
mdun du stegs bu gtsang ma'i steng du :
thod pa mtshan ldan gyi nang du mthing ngam snag tsha byug :
de'i dkyil du dngul lam dung gis hU~M yig dkar po tshon gang ba :
shin tu gsal ba zhig bri :
rang phag mor gsal ba'i snying gar hU~M gcig gsal yang yang gdab :
rlung phyir phu ba'i tshe :
rlung dang rnam shes kyi ngo bo hU~M de :
sna nas rgyangs kyis thod pa'i hU~M la thim nas :
hU~M de bkrag mdangs dang ldan pa la sems gzung :
rlung nang du rngub ma thag tu phyir 'byin :
rig pa thod pa'i hU~M la rtse gcig tu gtad pas :
thod pa la drod skye ba dang :
tshag pa dang :
'phar ba sogs 'byung :
de ltar byung nas rig pa thugs ka'i hU~M la bsdu'o :
bar du tshad pa ni :
phyag mtshan khab la sogs dngos po gang rung zhig la rlung rig drag tu gtad nas :
rlung phyir ci chags su mnan pas 'phar ba sogs 'byung :
de nas bya ra lug sogs kyi ro ma rul zhing rmed med pa khrus gsol nas :
dkyil 'khor dbus su bzhag la sngar ltar sbyangs nas :
lus kyi rtsa g.yo zhing 'gul nus pa tsam byung nas bzhag la rlung rig tshur bsdu bar bya'o :
tha ma las la sbyar ba ni :
rang gi lus de rgas sam nad ngan pas thebs nas brje dgos tshe :
rigs rgyud dang ldan pa'i ro gtsang ma :
mtshon dang gcong nad yams rims mdze yis shi ba ma yin pa :
glo bur dang glang 'thab kyis shi ba'i ro :
rab drod ma yal ba :
'bring zhag ma 'das pa :
tha ma yang rul sum med pa btsal te :
khrus byas :
rgyan btags nas :
dkyil 'khor dbus su bzhag la :
byang sems dkar dmar gyi rdzas blugs :
sna bug tshad ldan gyi ro dang sprad :
de nas rang gi sna bug g.yas nas :
hU~M dkar po sngar ltar song :
ro yi snying ga'i hU~M la thim :
hU~M gnyis dbyer med du gyur te 'od 'phro ba la sems gtad :
phyi 'dzin yang yang bskyal bas ro la rnam shes 'pho :
ro rnying pa la drin lan bsab phyir :
bdun tshigs bsreg sbyong sku gdung bzhengs pa sogs bya :
'di la grogs thabs ldan sogs zhal gyi gdams pa zab mo mang du yod pa rnams shes dgos so :
lag len gyi gnad mi shes par gdams pa 'di la 'jug 'dod pa ni :
dmigs bu med pa'i long ba g.yang la lhung ba dang 'dra bas gzab par gal che'o :
sa ma ya :
rgya rgya rgya :
bdag 'dra 'ja' tshon snying pos gnas chen rdo rje yongs rdzong mkha' 'gro gsang phug rdo rje phag mo'i b+ha ga'i nang nas gter nas spyan drangs pa shu b+haM///
/[ \u0f88 ]rtsa rlung mkha' 'gro'i gsang mdzod las :
gegs sel thar pa'i srog gzung yod :[ \u0f88\u0f88\u0f88\u0f88\u0f88\u0f88\u0f88 ]bde chen rdo rje phag mo la phyag 'tshal zhing skyabs su mchi'o :
rtsa rlung mkha' 'gro'i gsang mdzod la nye bar mkho ba'i gdams pa :
gegs sel thar pa'i srog gzung zhes bya bstan pa la gsum :
lus rtsa yi gegs sel :
ngag rlung gi gegs sel :
sems thig le'i gegs sel lo :
dang po lus rtsa yi gegs sel bstan par bya ba la :
spyir lus ngag yid gsum la gegs 'byung ba'i rgyu ni :
gsang sngags bla med kyi nyams len la brtson 'grus phur tshugs che ba las byung :
de yang nyams su len pa la gegs 'byung ba ni sa lam gyi yon tan skye ba yin pas skyon du mi blta zhing :
gegs kyi dbang du ma song ba gegs sel gyi gdams pa la 'bad :
gegs 'byung yang dgos pa byung na sel thabs yang dgos te :
gegs med pa la yon tan skye ba mi srid la :
gegs sna re sel na yon tan gyi rim pa gong 'phel du 'gro ba'o :
nyams len med pa'i gang zag gi rgyud la mi bde ba du mar 'byung ste :
de ni sngon gyi las dang 'phral gyi rkyen las gyur pa'i nad gdon yin la gegs dang slong zhes mi zer ro :
spyir rtsa skam na lus skam :
rtsa zha na lus zha ba sogs :
rtsa la skyon ji ltar byung bzhin lus la skyon 'byung ba'i phyir :
rtsa yi skyon gegs ma bsal na rlung sems gnad la mi pheb :
de ma phebs na bde stong zag pa med pa'i ye shes rgyud la mi smin pas rtsa'i skyon gegs sel ba gal che'o :
rtsa la skyon 'byung ba'i rgyu ni :
spyod lam drag shul gyi las dang :
g.yang la lhung ba'am :
rdeb kyis gnon pa sogs dang :
rlung ma gzung bar 'phrul 'khor byas pa :
bza' btung spyod nyes byas pa las byung ngo :
skyon zhugs pa'i rtags ni :
lus sbrid pa dang :
khol ba dang :
za ba dang :
tsha ba dang :
gzer ba dang :
lus spyi khyab tu na ba dang :
nyams rmi lam la mi min gyi bar chad byed pa dang :
sha lhag dang shu ba mdzer pa zha rengs sogs :
mi 'dod pa du ma 'byung ngo :
de sel ba'i thabs la :
'phrul 'khor dang sman no :
dang po rtsa chad na :
lus kyi stod smad nas gang yin de ru rlung skyil ba stong ra'i dmigs pa dang rnam snang chos bdun bya :
gar ma bde sar 'phur sub byed :
rang gi mi sleb pa yin na grogs la 'phur du gzhug :
rjes su mi bskyod pa ngar ma yal ba byugs pas sel lo :
rtsa skam na lus la g.ya' za zhing yan lag skam pa 'byung ste :
lus sems skyil krung mnyam gzhag gi ngang nas rlung bzung la :
dang po lag mthil gnyis drod dang ldan par 'phur :
de nas spyi gtsug nas rkang mthil gyi bar du drod phebs par 'phur :
yang rkang mthil nas spyi bo'i bar du 'phur la :
spyi bor sleb pa dang rlung ro phyung zhing lus kun si li li sprug :
des rtsa skam pa'i gegs sel zhing lus stobs rgyas :
rtsa 'chus na :
dang po nyal nas rlung ro 'don pa kha yar bya :
de nas 'jam rlung bzung la lus kun g.yas gcu g.yon gcu mang du bya zhing :
mthar lus sems g.yo med du mnyam par gzhag :
skabs su mang du 'chus par 'phur ba lan 'ga' byas pas sel lo :
rtsa 'khrugs na lus sam lag pa 'dar ba 'byung ste :
dang po lus ci bder bzhag la lus thams cad 'phur sub yam tsam bya :
de nas gan rkyal du nyal nas lag pa gnyis kyis gzhu sra tshan can 'geng tshul res mos gsum gsum bya :
rkang pa yang de bzhin shes :
de nas rkang lag gnam du rkyong zhing snying khar bskum pa :
dang po dal zhing je drag je drag nyer gsum bya la zo klod :
ha ring gis rlung ro phyungs na sel lo :
rtsa 'dar ba ni phal cher nyal stabs ma bde bas rtsa yi nang du khrag dang chu ser gyi rgyu 'grul chad pa las 'byung :
de sel ba ni spyod lam thams cad klod la 'jam rlung gzung :
sdod pa'i dus su gdan 'bol bar rnam snang chos bdun bya :
nyal dus sangs rgyas gzim tshul gyis rlung rig smin mtshams su thig le dkar po la gtad :
gos drod can gon la sad pa'i dus kyang dran pas zin par byas la tshul min gyi nyal stabs spang ba zhag bdun gyis sor chud do :
rtsa rengs pa dang zha 'khums rnams la rlung bum pa can gzung :
phying pa snum tshos can me la sros pa gang na sar blan pa yang yang bskyar na phan no :
rtsa gegs de thams cad la zab yig ltar bku byug byed pa dang :
thun mong dang thun mong ma yin pa'i 'phrul 'khor rnams ni spyi 'gro yin :
sman bcos ni :
gong gi rtsa gegs de rnams thams cad la :
a ru gser mdog :
rgya tshwa :
spos dkar :
li ga dur :
rgya mtsho gser byed :
a 'bras :
'jam 'bras :
sra 'bras :
dbang lag :
spu shel :
gze ma :
shu gu tsher ma can gyi 'bru gu :
ba lu dkar po :
seng ldeng dmar po rnams zhib par btul la tho rengs la bsten :
spyod lam thams cad shin tu dal bar bya :
sngo rigs sha rul chang skyur spod sna rnams spangs pas :
rtsa yi gegs snga ma sel zhing phyis mi 'jug pa'i gdams pa'o :
!
gnyis pa ngag rlung gi gegs sel la :
dang po srog 'dzin gyi rlung ni rtsa dbu ma'i nang du kun gzhi'i rnam par shes pa dang mnyam du g.yo ba med par gnas :
rlung de gzhan du log na 'chi bar byed la :
min yang smyo brgyal la sogs ma rungs mang po byed par 'byung :
rlung gi nang nas srog 'dzin gyi rlung 'di'i stobs che ba yin te :
'di la skyon ma zhugs na :
rlung gzhan gyi gegs rang bzhin gyis sel lo :
spyir srog rlung 'di'i gegs sel ba la hU~M phaT 'dre brdung gi spyod pa tsab tsub mi bya bar :
sgo gsum gyi spyod lam thams cad ci bder spyod pa'am spyod du bcug cing sna mi bskyil :
des dran pa cung zad mi zin mi srid pas :
zin ma thag tu spros bral gyi ngang du bzhag :
skabs su snying dkyil du bla ma bsgom zhing rang dang dbyer med bsre :
rlung mi 'dzin par mnyam pa'i ngang du yun ring klod pas srog 'dzin gyi rlung log pa sel lo :
dang po srog 'dzin gyi rlung rengs na :
lus shing gis bkar ba ltar ya yo dang dgye dgu mi shes par 'byung :
bcos thabs nang tshang can gyi gdan la bum can gyi rlung dang thog 'beb bya :
rang gis ma nus na gos stan gyi khar grogs thabs ldan bzhis bkyags phab byed bcug :
bshang lam dang rdo rje'i bar du phying pa snum tshos can tsha mos bsro :
de dus zhwa gos dron po gyon la lus gnad 'khor lo bzhi sbyor ram gling bzhi mtha' sdud bya'o :
sman bcos pa ni :
chang bzang bar bu ram dang dzA ti btab pa bskol nas btang :
sha chen bdug :
sa dma' zhing nag sar sdod :
ku cho dang thug chom rol mo sogs mi bya :
des srog rlung nges par sel lo :
srog 'dzin gyi rlung 'khrugs na :
srog rtsa dang brang sngon rgyab na zhing sems mi bde :
snying 'phar :
hu shu 'byin :
phyi mi'i rdog sgra sogs kyang sems la gnod pa 'byung :
de sel ba la 'bol gyi steng du rdo rje skyil krung bca':
khu tshur gnyis dpyi'i thad kar sa la btsug :
'jam rlung bzung zhing sdab chung yang yang bya :
rang gis ma nus na grogs kyis snam phyar du bzhag nas ran tsam rdeb bcug :
sman ni a bar skyur gsum :
dzA ti :
a ka ru :
phyugs chen gyi sre long rnams khram khrum brdung :
de ras dkar dri med du gtums la :
chang gar sla ran pa phul gsum gyi nang phul gang ma red bar du gdu :
ngar cung zad yal ba dang btang zhing gos dro bar gon la rngul thon par byas pas sel lo :
srog 'dzin gyi rlung 'khyams pa la :
rlung dang rnam shes nang du sdud mi shes par phyi ru had de 'phyo ba dang :
dran med du brgyal ba sogs 'byung ste :
bcos thabs ni :
rnam snang chos bdun dang ldan pa'i ngang nas sgo gsum klod la mnyam gzhag bskyang :
skabs su drag rlung min pa 'jam rlung la brten :
sman ni a ru ra nag po :
snying zho sha :
dzA ti :
pho ril :
pi pi ling :
go snyod :
sha chen :
shing kun rnams bur chang du sbyar nas btang :
rngul thon pa'i gos kyis yibs na sel lo :
spyir srog rlung gi skyon 'di rnams la gso rig pa rnams kyis rgyal po'i gnod par ngos bzung ste :
rgyal nad ma yin la nyams len rtags yin pas sman pa spang dgos :
gnyis pa thur sel gyi rlung ni :
lte ba rtsa gsum 'dus mdo man chad la gnas :
byed las ni dri chen dri chu khams dkar dmar gyi 'byin sdud byed :
khyad par du spyi gtsug nas gsang ba'i bar gyi bde ba g.yo bar byed do :
gegs zhugs pa'i rtags su :
dang po thur sel gyi rlung 'tshangs ba la :
gyen rgyu dang bsdongs nas smad du 'tshangs nas 'og rlung mi thon zhing sbos pa dang :
rtsa chu 'gags pa 'byung ste :
de myur du ma bcos na srog la nyen pa'i phyir :
gdan dro 'jam gyi khar lus gnad gling bzhi mtha' sdud bya la steng rlung chil gyis mnan :
hU~M gi sgra dang bcas pas 'og rlung nar gyis drangs :
rgyu zhabs sgal pa la sbyar :
de ltar steng 'og gi rlung mnan 'then res mos su bya :
skabs su zo klod la ngal gso bar bya'o :
sman bcos ni tsha ba gsum dang cong zhi lnga 'gyur chang du bkol ba skam po'i phye ma :
a ru ra dang sga skya'i thang gis phul la gos dron mor byas pas sel lo :
thur sel gyi rlung 'khrugs na :
lus bde mi bde res mos dang :
dri chen dri chu bshal sdom byed :
pho ba tsha rlabs dang skabs su 'khyag snang shar :
de sel ba'i thabs ni :
lte 'og tu phying snam me la sros pa'i pha rdo rang gi mgo tsam bcug pa'i steng du kha sbub tu nyal zhing :
rkang pa rkyang bskum re mos kyi rting pa 'phongs la ran par brdung :
lag pa gnyis kyis og ma 'degs :
des kyang ma phan na grogs shed ldan gcig gis rkang pa gnyis phrag par bkal nas khur te :
rgyab gnyis sprad la drag tu 'phag bcug :
slar yang gong ltar kha sbub tu nyal nas a 'dangs brgyad pa man chad khu tshur gyis ran par brdung bcug :
skabs su lus thams cad 'phur sub bya zhing rlung ro sel lo :
sman ni :
pi pi ling :
ka ko la :
rgyam tshwa :
lga skya :
'u su :
se 'bru :
shing tsha rnams btul bas bdun 'gyur gyi cong zhi nas tsam :
a ru ra gser mdog sha rus dang bcas pa brdungs nas :
chu phul phyed du gdus nas skam nas zhib par byas te chu skol gyis phul :
rig ma drod ldan gyi pho ba dang sbyar bas sel lo :
thur sel gyi rlung stong na :
'og rlung mi thub :
khog smad lji :
smad kyi rtsa rgyus rnams dang :
pho ba g.yas g.yon mdun sogs na zhing gzer ba 'ong :
bcos thabs tsog pur pus 'khyud kyi 'jam rlung gzung :
srin lam dbye btsum mang po byas pas phan :
sman la lga skya :
pho ba ril :
pi pi ling :
rgya tsha :
shing tsha :
dzA ti rnams btul la rus thang zhag med kyis phul :
bcu drug mdo la rwa tshug dang pho bar bsros byas pas sel lo :
gsum pa gyen rgyu'i rlung ni :
mdun phyogs kyi rtsa nas mgrin par rgyu zhing :
byed las ni smra brjod glu dbyangs ca co rnams byed do :
gal te rlung de log na nad phal cher bskyed pa'i rgyu byed pa'o :
dang po thur sel gyi rlung dang bsdongs nas stod du 'tshangs na :
rtags ni ro stod gzer zhing skad mi thon :
dbugs kha rgod :
'og sgo dbye btsum mi shes pa 'ong :
de ma bcos na myur du 'chi bar nus so :
bcos thabs ni :
steng rlung mi gzung bar 'og sgo drag tu bsdam :
skabs su 'og sgo klod la 'beb bya :
rang gis ma nus na grogs gnyis kyis snam phyar steng du bzhag nas ran pa brdab :
sman ni sha chen gyi gdus thang sman tsha ba gsum btab la btang :
de rjes chang gar ma bkol ba cung zad btang :
gos dro bar gyon la rngul thon pas sel lo :
gyen rgyu'i rlung 'khrugs na :
ro stod lcags phur btab pa ltar gzer :
gong ma dang nor ba 'dra zhig 'byung ste :
mi nor ba'i rtags su 'og sgo dbye btsum shes :
gzer zug gong ma bas chung bas so :
sel thabs gang du na ba'i gzer mig de ru :
gru gu khu tshur tsam zhig bcings te :
grogs shed ldan zhig gis pang gis btab la drag tu sprug cing sa la dal bus bzhag :
skabs su ro stod na sar khu tshur gyis ran par brdung :
bku mnye byas la 'phur :
rlung bum pa can gzung :
sman bcos ni :
mi nor gyi rus khur :
dzA ti :
a ga ru :
sgog skya :
kha ru tsha rnams btab la btang :
des sel bar 'gyur ro :
gyen rgyu'i rlung stong pa la :
mgo 'thom pa dang stod mi bde :
rlung nus chung :
byang khog stong had de ba 'byung :
bcos thabs gdan dro 'jam gyi steng du tsog bu bsgom 'khyud kyis rlung bum pa can gzung :
rlung 'byin 'jug gi tshe shin tu dal la ring bar bslab :
sman ni dzA ti :
ar nag :
sug sme :
ru rta :
shin kun :
de rnams zhib par btul la :
sing po tsha mos phul :
gos dron mo gon :
zas bcud can bsten na sel bar 'gyur ro :
bzhi pa me mnyam kyi rlung ni :
pho ba la gnas 'cha' zhing bza' btung dwangs snyigs 'byed par byed :
de log na 'khru skyug dang ma zhu pho nad thams cad skyed par byed do :
de yang me mnyam gyi rlung gang ba'i rtags ni :
stong sbos byed cing ka 'gag :
bkres pa'i dus su na bar byed :
sman pas bad kan myag byed pho bar 'khyil bar ngos bzung ste :
'di ni me mnyam gyi rlung pho bar 'khyil ba yin :
de bcos pa'i thabs ni :
bde ba'i gdan la skyil krung lag gnyis pus mo'i steng du bkab la :
'dzin rlung gsar rnying brje :
pho skor mang du bya :
rjes su rlung bzung la lag gnyis kyis pho ba drag tu 'phur :
sgregs pa 'don par bya'o :
sman ni :
se 'bru :
sug sme :
tsi tra kaH
pi ling :
lga skya :
tshwa la rnams btul chu bskol gyis phul :
des ni stong sgregs mang po'am skyug par 'byung ste des sel bar 'gyur ro :
me mnyam gyi rlung lhung na :
tsha lhung gi rtags ni :
sgra med du 'khru :
'khru mdog yang ser po'am dud khu lta bu'am :
khrag tu 'khru ba'am :
chu ru 'khru zhing cung zad gzer :
grang rlung ni pho ba sgrog cing sgra dang bcas te 'khru :
'khru mdog kyang zas gang zos kyi mdog tu 'byung :
skabs su be snabs lta bur 'byung bar 'gyur ro :
gegs de sel thabs la rnam snang chos bdun bca' la rlung bum pa can gzung :
pho ba g.yas g.yon du skor ba mang du bya :
de nas lag pa gru mor bzung zhing bsnol te :
smin mtshams su btegs la pho khar brdeg :
de yang dang po dal bu'i bya :
de nas je drag je drag tu rdeg par shes :
de tshe rlung dgang ba gnad yin :
de nas pho ba drag tu 'phur la 'og sgo 'then phul byed :
sman ni tsha lhung la a ru :
sur nag :
btsod :
snya lo :
kha ru tsha :
brag zhun rgyam tsha rnams chu bskol dro 'jam gyis phul :
grang lhung la :
sman tsha ba gsum :
kha ru tsha :
lca ba'i 'bras bu :
a rag gam chang gis phul lo :
'di la sman pa rnams kyis pho ba'i mkhris par ngos 'dzin par 'byung ste :
'di ni me mnyam gyi rlung stobs nyams pa yin no :
nad zug sel yang 'khru ba ma chod na :
'bras tshod du ram phye btab pa'am :
mon cha ra dang dan drig gi thang :
tsha lhung la dro 'jam :
grang lhung la tsha ngar ma yal bas phul na sel lo :
lnga pa khyab byed kyi rlung ni :
g.yas phyogs ro ma dang 'brel nas lus kyi tshigs pa thams cad la gnas :
byed las ni lus kyi stobs bskyed cing 'gro 'dug la sogs pa'i las byed :
gal te rlung de log na :
zha 'khum rengs pa sogs kyi gegs skyed par byed :
dang po khyab byed kyi rlung rengs pa'i rtags ni :
yan lag glo bur du rengs pa dang :
'khum pa dang :
sbrid pa dang :
klad yu 'khor ba sogs 'byung :
de sel ba'i thabs la 'bol gyi steng du rkang pa shad kyis brkyangs la 'dug ste :
ha ring ni rlung ro phyung la gsar pa dal gyis rngub cing lus thams cad 'phur sub bya :
rjes bku mnye bya zhing rlung mi gzung bar ngal gso :
sman ni lga dmar :
drod sman ril 'jong gnyis :
lce tsha rnams chang gis phul :
bza' btung drod bcud can brten pas sel lo :
khyab byed kyi rlung stong na :
lus 'dar ba :
kha so sbrid pa :
lus spyi'i shed chung :
dbang po mi gsal bar za zi byed :
de sel thabs la :
bde rlung pho bar bskyil la lus kyi spyi bo nas rkang mthil bar du 'phur sub bya :
sa gyen thur cung zad yod sar rlung sbyor ngang nas rgyug mchong mang du bya :
skabs su rtsal shugs dang rtsed mo'i rnam 'gyur gyis khams gseng ngo :
sman ni ra mo shag :
ka ni ka sha ka d+ha :
mtshe :
shug 'bru :
sgog pa :
dbang lag rnams kyi zhun chu bcad pa :
bu ram mar dkar sbyar ba brten :
bad kan che na bu ram tshab tu sbrang rtsi dang sbyar :
drod bcud dang ldan pa'i zas gos brten par byas na sel lo :
khyab byed kyi rlung 'khrugs na :
lpags pa rnams brtse zhing brang brum byed :
lus 'dar zhing ba spu zing ba :
yan lag gi rtsa rgyus rnams na zhing rkang lag brkyang bskum byed snying 'dod :
lus thams cad khab kyis gtsags pa ltar tsha tsag tsag byed pa 'byung :
sel ba'i thabs :
stan bde la che bar bsdad nas :
lag gnyis kyi dang po pus mo 'phur :
de nas brla gnyis :
rtsib logs gnyis :
brang :
lag pa g.yas g.yon mjing pa :
mgo rnams 'phur ba'i rjes la seng+ge rnam rol bya :
rlung ro 'byin dang mnyam du lag pa sor mo dang bcas pa sprug :
mthar langs te lag gnyis 'phrad shing la bzung nas :
rkang pa res mos kyis sprug pa byas rjes :
rkang mgo min par bsod snam :
mthar ras kyi dam lhod ran par dkris shing :
rang gis rlung drag tu bzung nas :
grogs shig gis phying pa lhing pa ltar dal bus sgril te :
lus thams cad rngul zhum gyis 'byung zhing dbang po dran med brgyal ba dang bzhag la :
dkris pa klod cing rngul chu rnams phye zhib kyis byug 'phyi :
de nas rlung mi gzung bar sgo gsum zo klod par bya'o :
sman gyis 'chos pa la :
phyugs chen gyi sre long skol ba dro 'jam nad tshabs dang bstun la btang :
de nas a bar skyur gsum :
ba sha ka :
a krong :
'bras bu gsum :
hang len rnams tsha shas che na sbrang :
grang shas che na bu ram dang sbyar la btang :
bza' btung bsil drod snyoms par brten :
lus mi bskyod pas bkru zhing bku mnye bya :
de ltar rtsa ba'i rlung lnga'i gegs sel rnams la snga gong nas goms par byas la bcos nyes su ma song ba gal che :
skabs su gtum mo'i 'phrul 'khor rnams byas pas kyang sel bar 'gyur ro :
!
gsum pa sems thig le'i gegs sel la :
dang po thig le nad kyis skam pa ni :
nyams len gyi 'phro la nad kyis yun ring du sbyang ba'am :
glo bur gyi nad drag po thebs pa'i rkyen gyis thig le skam ste :
lus kyi mdangs nyams :
sha skam :
shed chung :
skom dad che bar 'byung :
gegs de sel thabs ni :
bum pa'i rlung gi sbyor ba'i bskyed rim lha yi rnal 'byor gyis thig le spel :
'o ma skol bar gangs sbal sha btab nas btang :
yid du 'ong ba'i gzungs ma dang chags pa g.yo ba'i gtam bya :
khams mi dbab pas dbang po sbyor bas sel lo :
thig le gdon gyis skam na :
rnal 'byor pa la mi gtsang ba'i grib kyis phog pas mkha' 'gro g.yel :
bsen mo'i rigs thig le la zhugs nas lus snga ma bas kyang je ngan du song :
dbang po 'thib :
shes pa g.yengs :
khams nyog :
lus lci bar 'byung ste :
yi dam gyi nga rgyal bskyed nas drag sngags bzlas na sel lo :
thig le bza' btung gis skam pa ni :
lan tshwa tshod med du brten pa :
zwa tshod dang sngo ngad la sogs yun ring zos pa :
mar khu 'o ma dang snum tshig gi rigs :
rjen zas yun ring du spyad pas byed de :
de'i rtags su dbang po 'thib :
lus kyi bkrag yal :
shes pa 'phyo :
rkang lag gi mthil skam :
dang ga 'gag :
chags pa mi skye :
gsang rdor las su mi rung :
de sel ba la gnod rkyen de rnams spangs shing zas bcud can rnams khams dang 'phrod par brten pas sel lo :
thig le spyod lam gyis skam pa ni :
nyin mtshan du gnyid log pa :
rta rgyug dang drag shul gyi las byas pa :
me chen pos tshig par bsreg pa sogs kyis 'byung :
sel ba'i thabs la gong du bshad pa'i spyod lam rnams spangs :
gzhung lugs dang mthun pa'i spyod lam rnal mar bya :
skam pa'i rigs de dag thams cad la phan pa'i sman ni :
ba lu dkar po'i lo ma :
shug gu tsher ma can :
mtshe :
'om bu :
mkhan dkar :
sro lo :
spang spos :
bur sbrang chu bcad pa rnams 'de gur sbyar nas tho rengs bya sgong tsam re bza':
rig ma'i bku mnye dang :
thig le 'phel ba'i spyod lam dmigs pa rnams bya :
gong du bshad pa'i gdon rkyen rnams spangs la :
lus ma 'khyag par bya :
brlan gsher la 'dzem na thig le skam pa sor chud nas lus stobs rgyas par 'gyur ro :
thig le rul ba ni :
'phrul 'khor dang dge sbyor gyi 'bad rtsol chung zhing :
zas bcud can dang chang bag med btung nas :
nyin par gnyid log pa sogs kyis byed :
de ma bcos na mdze dang dmu chur 'gyur :
de'i rtags su dang po chags pa skye :
sbyor ba tsam pa dang rdo rje las su mi rung :
lus la sha rul mnam :
khams kyi mdog rnag lta bur rang bzhin gyis 'dzag :
nyin mtshan med par gnyid bro :
gegs de sel ba la :
phyag bskor la sogs shed mi bskyed pa'i las mang po bya :
sman dpyad nas 'byung ba ltar bad kan rtsa bshal btang :
phyi dro'i kha zas lo zla tsam rig pas dpyad la btang :
de'i tshe lus bde zhing snang ba de dus su :
phyag rgya la khams yang yang dbab :
de nas ga pur :
gur gum :
tsan+dan dkar dmar :
cu gang :
a ru rnams legs par btul :
de dang cha mnyam pa'i cong zhi 'o mar btsos pa'i phye ma dang bsre la tho rengs su btang :
me dang nyi ma la yun ring mi bsro :
des sel bar 'gyur ro :
thig le chu ser du song ba'i gegs ni :
thig le skyil ba tsam la brten nas lus la ma khrem pa las byung :
de'i rtags su mdog ser :
chags sred rgyas :
thig le 'dzin 'dren mi nus :
lus shin tu lji zhing za ba dang sbrid par byed :
rlung ser mi thub :
skra dang smin ma byi :
sngar ltar mdze'am dmu chur 'gyur :
de sel ba'i thabs la thig le 'bar 'dzag gi dmigs pa dang 'dzin 'dren gyi rlung sbyor la 'bad :
seng+ge rnam rol gyis yang yang dgram :
skabs su rig ma la khams dbab pas sel lo :
sman ni seng ldeng :
sro ma rA tsa :
mgron bu :
sha ru :
dur khrod rnams bsregs pa'i thal ba :
tsi tra ka :
spos dkar :
sbur len rnams btul zhing :
gu gul chu la sbyang ba blugs nas 'dam 'thag bya :
de sran ma tsam du sgril la grib skam bya :
ril bu lnga lnga mtshe dang seng ldeng thang gis phul la lto stong la brten pas sel lo :
gal te des kyang ma sel na :
rgya tshwa :
rgyam tshwa :
kha ru tshwa :
sdig srin :
mtshal dkar :
dan rog :
seng ldeng :
nyi dga':
pi pi ling rnams chang gis phul :
tsha shas che na kha ru tshwa chu bskol gyis phul la zhag nyer gcig tsam brten :
de nas rgya mtsho gser bye :
yung ba ser po :
skyer pa'i bar shun :
rgya skyegs :
zhu mkhan :
gla rtsi :
gu gul :
shing kun :
a ru ra :
byang ba dug gshog phud pa dgu rnams rtsi bzhin btags la :
ba chu'i khan d+has ril bu dan rog gi ldog po tsam sbyar ba :
lcam pa :
g.yer ma :
sdig srin :
gze ma :
bzhi'i thang gis ril bu dgu re phul la nangs ma gsum tsam btang :
skabs su lus dri chus bkru zhing mar dkar gyis byug :
tsha ba la gze ma'i tshab tu rgya khur btang :
lus ma 'khyag par gos kyis yib :
skyug bro na sna la sbang zan byug :
dang gar rdo grang glan la tsog pur sdod :
rgyu zhabs na na tsha ba la sbang skam :
grang ba la yos dugs bya'o :
des ni chu ser thams cad bshal te 'byung :
bshal thebs gsum gsum la chu bskol sun re btang :
ha cang zug che zhing chu 'grim dka' bar byung na :
rgya tsha dang a ru rtse snyung gi thang gtang ngo :
sman ril dgu bas nyung i dgos lus nyams dang sman lto che chung gi shes :
nad tshabs che na lan gsum gsum bskyar :
'bring na gnyis :
chung na gcig gis chog :
tsha ba la bsil drod snyoms pa'i bza' btung dang :
grang ba la drod bcud can gyi zas brten pa sman gzhung spyi dang mthun par byas pas sel bar 'gyur ro :
thig le nyams pa'i gegs ni :
bza' btung zhag gcig dka' thub che ba dang :
sred pa'i dbang gis phyag rgya ma la khams yang yang phab pa'i skyon gyis :
mdog shor :
skra dang ba spu gzing :
lus la dri ngan dku :
sems mi bde :
de bcos thabs ni :
bla ma khyad par can la gsang sngags kyi dbang bzhi zhu :
tshogs dang skong bshags bya :
thig le spel ba dang dgram pa'i dmigs pa dang 'phrul 'khor la 'bad :
sman ni :
'o ma bskol ba'i nang du gangs sbal gyi sha btab pa btang :
bza' btung drod bcud dang ldan pa brten pas gegs sel lo :
thig le zag pa'i gegs la :
dang po bag chags kyis 'dzag pa ni :
rmi lam du sngar 'dris kyi yid du 'ong ba'i bud med dang 'phrad nas nyal po byas pa rmi bas 'dzag :
de ma bcos na gnas skabs su lus stobs zhan :
mthar thug tshe la gzan par 'gyur ro :
de sel thabs chags pa skye ba'i yul de yang phyi lpags dang sen mo ba spu thams cad kyang shin tu sdug pa'i rnam pa :
nang khrag rnag chu ser la sogs mi gtsang ba'i rdzas du mas bkang ba :
bar rtsa dang chu rgyus kyi drwa bas 'brel zhing myur du 'jig pa'i rang bzhin blta la :
bdag 'dod chags rang rgyud par song ba 'di re ma legs :
'dod chags kyi rtog pa 'di dang ma bral na :
thar pa thob pa'i dus ma mchis :
byang chub kyi lam du mi 'gro :
bde legs kyi 'bras bu mi smin :
sa lam gyi yon tan mi skye ba'i phyir :
'dod chags kyi las ngan pa de skad cig tsam yang dran pa mi bya bsams pas :
rlung ro rnying pa sangs kyis 'bud :
gsar pa dal gyis bzung la :
spyi bor bla ma bsgom zhing gsol ba phur tshugs su gdab :
yang mtshan ldan gyi phyag rgya yin na yid du mi 'ong ba bsgom du mi rung ba'i phyir :
gzungs ma de 'od zer du lhags nas rdo rje'i sbubs su zhugs te snying khar thim :
chags pa de rang sems bde ba las phyi na med pa'i bde chen sgyu ma lta bur yang yang bsgoms pas sel lo :
thig le gdon gyis 'dzag pa la :
shi skra la mdud pa gsum byas nas sngags ni :
A+oM badzra kro ta rak+sha dam sri srog la hur thums rbad :
ces btab nas rdo rje dkri la :
rdo rje lcags sreg gi phur pa me lce lhab lhab 'bar ba zhig tu gyur par bsgom :
skabs su gtum mo'i me dmigs kyi ngang nas spyi bo ma gtogs dbang po'i sgo dang ba spu'i bu ga thams cad nas me 'ur 'ur 'bar bas :
gnod par byed pa'i gdon bgegs thams cad thul thul bsregs par bsgom :
rlung ro dbyung ba'i tshe :
gdon bgegs gang yin pa de mtha'i lcags ri'i rgyab tu gtor bar dmigs pas kyang sel lo :
yang gsang rdor bkrus pa'i dri chus zan sbrus shing dbang po'i rdo rje gsum bcos te khyi dkar nag khra gsum la byin pas lo gsum bsrung nus so :
thig le nad kyis 'dzag pa ni :
rdo rje las su mi rung zhing rang bzhin nu ru ru 'byung ba dang :
dri chu dang bsdongs nas 'bab pa la sogs bcos thabs ni :
'dzin 'dren dgram pa'i 'phrul 'khor la nan tan bskyed :
sman la rgya tshwa :
a 'bras :
'jam 'bras :
sra 'bras :
gser gyi bye ma :
sdig srin :
se 'bru :
sug sme :
gI waM:
sngo bre ga :
pi pi ling :
dom mkhris rnams bu ram sbyar la lan mang du btang :
zas gos drod bcud brten :
rlan la 'dzem :
skabs su bku mnye byas na phan :
des kyang ma thub na :
rang gi gru mos sleb pa'i mkhal khung gnyis dang :
a 'dangs bcu dgu pa'i g.yas g.yon tshon re gzhal ba'i sar :
me btsa' bzhag pas sel bar 'gyur ro :
thig le khams 'khrugs pas 'dzag pa ni :
ljid can pang khur byas pa'am :
brdab pa'am :
drag las sam :
bud med la spyod drags pa'i dbang gis :
gsang sbubs gzer zhing tsha ba :
dri chu'i khams kyi nang du khrag dang 'dres mar 'byung :
dmigs pa dang 'phrul 'khor gyis nad sel ba dka' bas :
sman ni :
a bar skyur gsum :
tsod :
'bri mog :
snya lo :
zhu mkhan :
lcam pa :
gze ma :
li ga dur rnams kyi thang nad tshabs dang bstun la gsum lnga bdun gyi gtang lugs bya :
de rjes phyugs che chung gi sre long dang rta'i nya gzhug gi thang btang :
de nas a ru ra gser mdog :
g.yag rgod mkhris pa :
snya lo me tog :
sngo bre ga :
brag zhun :
dzA ti rnams bur sbrang dang sbyar ba'i sman mar btang :
sha rul dang chang skyur la sogs khams la gnod pa'i zas spong :
lus ngag yid gsum zo klod la mnyam par bzhag pas sel lo :
thig le'i rtsa sgo klod pas 'dzag pa ni :
chags pa g.yo ba'i rkyen cung zad tsam la brten nas :
gsang rdor las su mi rung dus kyang bde ba dang bcas te 'bab :
des lus la nad rkyen mang :
skra dkar dang gnyer ma la sogs 'byung ste :
'di yang 'phrul 'khor dang dmigs pas sel bar dka' la :
sman gyis bcos thabs ni :
pho mo rang mthun gyi cong zhi bsre pa ba 'or btul ba dang :
dbang lag 'o mar btsos pa'i cha mnyam gyi 'de gur :
dom :
phyi ba :
bya rgod :
spre'u :
'brong :
nya rnams kyi mkhris pa :
a ru gser mdog :
gi waM rnams legs par btul la ril bu sran ma tsam du bsgril nas grib skam bya :
nangs nub ril bu gsum gsum zla rer brten nas lo re thub :
lo gcig brten na de'i gegs sel bar 'gyur ro :
g.yer ma lcam pa zwa la sogs pa'i rtsa sgo 'byed par 'gyur ba'i rigs rnams spangs shing :
tshangs par spyod pa'i spyod pa la gnas par gal che'o :
gegs sel 'di ni :
nyams len la mkhas shing gom pas chu bo dal la 'bab pa lta bu'i skyes bu yang rab 'ga' la mi dgos :
de ma yin gyi blo rab 'bring tha ma'i rigs gang la'ang nye bar mkho ba'i gdams pa zab mo 'di ni :
yid bzhin gyi nor bu las kyang gces par zungs la rtog dpyod mdzod cig :
sa ma ya :
rgya rgya rgya :
bdag 'dra 'ja' tshon snying pos gnas chen rdo rje yongs rdzong nas dngos grub rnyed pa i thi /
bkra shis ///
/[ \u0f88 ]rtsa rlung mkha' 'gro'i gsang mdzod las :
las tshogs gter gyi phreng ba bzhugs so :[ \u0f88\u0f88\u0f88 ]bde stong zag med dbyings nyid ye shes chen po'i klong :
khyab bdal zung 'jug 'khor 'das yongs kyi spyi mes dpal :
smin grol rab 'byams nges gsang don gyi bdag nyid mchog :
che ba'i yon tan kun rdzogs de la bdag 'dud do :
gsang sems bla med snying po'i bcud bzang nges phyung ba'i :
zab lam DA ki'i gsang mdzod bsdus pa'i mdo 'gag las :
gang 'dod phun tshogs 'byung ba rlung gi las tshogs 'di :
ma 'ongs rlung sems nyams len rnal 'byor snying nor yin :
sa ma ya :
rgya rgya rgya :
'dir zab lam mkha' 'gro'i gsang mdzod nyams su len pa'i rnal 'byor gyis :
gang dgos 'grub byed las tshogs gter gyi phreng ba bstan pa la :
gtum mo zas su bza' bar 'dod na :
kha yi nang du dbugs ha sib kyi sgras drangs te rlung de ye shes kyi bdud rtsir gyur nas :
lus thams cad mer gyis khengs par bsams la rlung ci thub bar bskyil :
bskyil ba'i tshe mi rtog pa'i ngang la bzhag :
de ltar yang yang sbyangs pas zas kyi sred pa chung du 'gro zhing mthar rlung gi ting nge 'dzin gyis 'tsho bar 'gyur ro :[ \u0f80]atsha :
gtum mo skom du 'thung bar 'dod na :
rlung bum pa can 'dzin zhing chu las grub pa'i dpa' bo mkha' 'gro rnams kyi thugs bcud ye shes chu bo dpag tu med par byung nas :
rang lus rtsa khams thams cad mer gyis khengs par bsams pas skom pa'i gdung ba sel lo :
gtum mo zas su za ba dang skom du 'thung ba 'di gnyis kyi gnad ni :
mnyam gzhag gi ngos nas gzhan gyi 'phrul 'khor g.yo 'gul rnams spangs te rlung dang dmigs pa la nan tan bskyed :
de ltar 'bad pas rab zhag gsum 'bring drug tha ma dgu nas :
bde stong ye shes zag pa med pa'i zas skom gyis lus khengs par 'gyur ro :
phyis su bkres skom nam byung ba'i tshe na dran pa tsam gyis chog :[ \u0f80]atsha :
rkang mgyog thob par 'dod na :
steng 'og gi rlung kha sbyor ran tsam du bzung la :
rkang zhabs gnyis su yaM las rlung gi dkyil 'khor 'degs shing 'gro bar bsam :
srin lag gi 'phar rtsa mthe bong gnyis kyis mnan nas gom zo yang bar 'gro :
ngal gso dus ma gtogs rlung ro gting 'don mi bya :
des ni gzhan las dgu 'gyur gyis mgyogs te bya rgod kyi nyin lam re chod pa yod do :[ \u0f80]atsha :
chus mi byings par 'dod na :
rkang lag gi mthil dang 'og sgo rnams su nya sram dang ngang pa'i tshil byug :
bdag nyid ngang pa'i rgyal por dmigs nas rlung bum pa can gzung :
lag gnyis lding gshog gi tshul dang ldan pas the tshom med par phyin na chu la brgal nus so :[ \u0f80]atsha :
mkha' la 'phur 'dod na :
lus la bya rgod kyi rkang tshil byugs nas :
bdag nyid rlung las grub pa'i bya rgod rlung gi gshog pa can du dmigs la :
lag gnyis 'phur stabs dang bcas pa'i 'jam rlung bzung na 'phur nus so :[ \u0f80]atsha :
lus mi snang bar 'dod na skyes pa dar ma'i rdo thal dang thal chen smin mtshams su byug :
lus gnad chos bdun gyi ngang nas :
snod bcud rang lus dang bcas pa dmigs med stong pa chen po'i ngang mnyam par bzhag cing :
rlung rig sgra gcan gyi nang du gtad na lus gzhan gyis snang bar mi 'gyur ro :[ \u0f80]atsha :
gzugs med kyi lha 'dre dang bar do'i sems can la blta bar 'dod na :
rang gi dpral bar snang srid thams cad mthong ba'i ye shes kyi spyan gcig khra lam gyis shar bar bsgoms la rlung rig mdung tshugs su gtad :
lag gnyis bsnol ba'i dpung rtsa gnyis bcings te rlung bzung bas :
rlung khug nyer gcig gi mthong bar nus so :[ \u0f80]atsha :
shes rab 'phel bar 'dod na :
rang lus me tog ut+pal dkar po bzhad pa'i dbus su rlung sems kyi ngo bo 'jam pa'i dbyangs su bskyed :
lus gnad phyed skyil du bca' la rlung bzung bas shes rab dpag tu med pa 'phel lo :[ \u0f80]atsha :
snyan grags thob par 'dod na :
bdag nyid lha yi gaN+Di rlung sems kyi sgra dbyangs grags pa zhig bsgom ste :
drang srong tsog pu'i 'dug stangs kyis rlung bzung na snyan grags 'thob bo :[ \u0f80]atsha :
gdos bcas la thogs med du 'gro bar 'dod na :
rang lus gdos bcas su mi snang bar nam mkha' lta bur bskyed cing snang ba'i dngos po thams cad sgyu ma'am smig rgyu'i rang bzhin mos la :
rlung sems mdung tshugs su gtad cing the tshom med par phyin pas dngos po gang la'ang thogs med du 'gro nus so :[ \u0f80]atsha :
nyi zla rtod la mnan par 'dod na :
lus gnad phyed skyil bcas te lag g.yon g.yas kyi mchan khung du bcug :
g.yas kyi sdigs mdzub nyi ma la gtad de :
rlung sems ro ma'i nang du gzir bas nang gi nyi ma btson du zin tshe phyi rol gyi nyi ma yang rtod la non par 'gyur :
zla ba la yang gong gi dmigs pa dang 'phrul 'khor go bzlog par shes so :[ \u0f80]atsha :
chu bo gyen du bzlog par 'dod na :
'jam rlung drag tu bzung nas rlung sems dbu ma'i nang du gtad cing chu de la sdigs mdzub byas pas :
nang gi chu thams cad dbu mar 'khyil nas rgyu ba chad pa'i tshe :
phyi rol gyi chu bo yang gyen la zlog nus so :[ \u0f80]atsha :
'byung ba zil gyis gnon par 'dod na :
me gnon na me'i steng du rang nyid chu :
de bzhin du chu gnon na sa :
shing gnon na lcags :
lcags gnon na me :
rlung gnon na rang nyid gser gyi ri rab 'og tu rlung dang rlung lha thams cad gnon par dmigs la :
rlung pho bar tshur chil gyis mnan :
lus g.yo 'gul med par sdod pas non no :[ \u0f80]atsha :
rlung sor mor drang bar 'dod na :
lus kyi rtsa 'khor thams cad sbu gu rog ger yod par bsams la :
lag pa drag tu brkyang zhir sor mo rnams bgrad nas :
rlung rig mgrin pa'i rtsa 'khor nas phyag sor du gtad pas rlung sor mo ru drangs par nus so :[ \u0f80]atsha :
char dbab par 'dod na :
cha lugs lnga ldan gyi ngang nas chu rlung bum pa can bzung la :
klu thams cad bdag gi lto ba rgya mtsho chen por gyur pa'i nang du bkug nas :
dmigs bya'i zhing du char 'beb pa la dmigs pa drag tu gtad pas 'beb par 'gyur ro :[ \u0f80]atsha :
kha char gcod par 'dod na :
rang nyid me'i bya khyung du dmigs la rlung gzung ba tsam gyis kha char thams cad khyung gi lto bar tshud cing :
snang srid thams cad me'i rang bzhin du gyur par bsams la kha char 'byung phyogs su dmigs pa gzir :
sbal sbrul gyi sha dang dug shing me la bsregs na kha char chad do :[ \u0f80]atsha :
thog ser bzlog par 'dod na :
rang lus gser gyi thog chen rtse dgu pa gcig tu gyur nas :
thog ser dang thog ser gyi bdag po thams cad thal ba rdul du brlag par bsams la rlung rig phur tshugs su gtad cing sdigs mdzub gdengs :
rtsangs phag sha'i dud pa btang na thog ser bzlog go :[ \u0f80]atsha :
gzhan snang zil gyis gnon par 'dod na :
rang nyid 'khor los bsgyur ba'i rgyal por dmigs nas :
snang srid thams cad bdag gis zil gyis gnon par bsam zhing :
rig pa ngar phyung :
dbang po la gzengs bstod :
pha rol de la mig phur tshugs su gtad nas bzung bas zil gyis gnon par 'gyur ro :[ \u0f80]atsha :
'gro ba dbang du bsdu bar 'dod na :
bdag nyid 'gug byed mkha' 'gro ma dmar mo lcags kyu bsnams pa zhig tu gyur nas :
rlung rngub pa'i tshe dmigs bya gang yin pa de'i rnam shes nr-i'i rnam pa can du rang dbang med par bkug nas :
dbu ma'i nang du tshud de bdag gis ci 'dod dbang du gyur par mos na dbang du 'gyur ro :[ \u0f80]atsha :
tshe 'das rnam shes bkug par 'dod na :
lus gnad bdun dang ldan pa'i ngang nas :
rang nyid rdzogs pa'i sangs rgyas bsgoms la snying rje chen po bskyed cing :
rlung 'byin pa'i tshe 'od zer lcags kyu lta bur 'phros :
'jug pa'i tshe tshe 'das kyi rnam shes rang dbang med par bkug :
gnas pa'i tshe dmigs rten gang yin pa la bstim zhing :
rlung sems drag tu gtad pas khug par 'gyur ro :[ \u0f80]atsha :
mi rgod dang jag pa 'ching bar 'dod na :
mthe bong gis srin lag mnan la mi rgod dang jag pa thams cad srin lag lcags kyi khang par tshud par dmigs shing :
khu tshur mchan 'og tu btsir zhing rlung bzung bas jag rkun 'ching nus so :[ \u0f80]atsha :
byad dang rig sngags bzlog par 'dod na :
rang nyid khro bo chen po srid pa'i rtse mor sleb pa zhig bsgoms la :
rlung nang du 'jug pa'i tshe byad ma lha srung dang bcas pa bkug nas rang gi lto bar tshud :
gnas pa'i tshe pho ba spu gri'i 'khor lo ru gyur pas dum bur gtub :
'byin pa'i tshe lhag ma ma lus pa mtha'i lcags ri'i rgyab tu gtor bar dmigs na :
byad dang rbod gtong gi rigs thams cad bzlog ste gnod byed gzhan yang de ltar byas pas thul lo :[ \u0f80]atsha :
dug gis mi tshugs par 'dod na :
nangs par zas ma zos gong du rang gi dri chu thig gcig lce thog tu bzhag nas rlung khug gcig gzung ste :
lus rma bya'i 'drangs sprug lan gsum byas nas bza' btung la longs spyod pas dug gis mi tshugs so :[ \u0f80]atsha :
'gos nad bsrung bar 'dod na :
a ru :
gla rtsi :
ga pur :
tsan+dan rnams kyi chus byug ste :
the tshom dang 'khu 'phrig med par rlung sna bug g.yas nas 'jug tshe nad dang nad kyi bdag po thams cad 'ub kyis bsdus nas rang sems la bstim zhing gnas pa'i tshe sems kyi ngo bo la blta :
sna bug g.yon nas 'byin pa'i tshe nad gdon gyi ngo bo thams cad 'ja' tshon gyi rnam par sangs kyis bus la :
lus lan gsum sprugs na nad rigs kyis mi tshugs par 'gyur ro :[ \u0f80]atsha :
gdon gyis mi thub par 'dod na :
rang lus gser gyi rdo rje rtse lnga pa me'i 'od zer 'phro ba zhig bsgoms nas ngo thog tu 'jog la drag rlung bzung na :
gdon bgegs kyi rigs ji ltar stobs che yang rang la glag mi rnyed do :[ \u0f80]atsha :
gcan gzan dang mtshon gyis mi tshugs par 'dod na :
rang lus rdo rje pha lam du gyur par dmigs la gnod phyogs su sdigs mdzub gtad nas :
rlung drag tu gcun pas gcan gzan dang mtshon gyis mi phigs so :[ \u0f80]atsha :
tshe bsring bar 'dod na :
lus gnad skyil krung mnyam gzhag gi ngang nas rang lus gser gyi rdo rje srid pa'i rtse nas dmyal ba'i gdar thug pa zhig bsgom :
de'i lte bar rlung sems kyi ngo bo yi ge hrIHdmar po 'od zer 'phro ba gcig bskyed la :
rlung 'byin pa'i tshe hrIHlas 'od zer dpag tu med par 'phros :
'jug pa'i tshe ye shes dang 'jig rten pa'i tshe bkrag bcud mdangs thams cad bkug nas hrIHla thim :
gnas pa'i tshe hrIH'od zer du 'bar bar bsam zhing bum pa can bzung na tshe ring bar 'gyur ro :[ \u0f80]atsha :
dgra bo gsod par 'dod na :
lus gnad 'dor stabs su bgrad pa'i ngos nas bdag nyid las kyi gshin rjer bsgom :
rlung lcags kyu can gyi 'byin 'jug byas te :
dmigs bya'i rnam shes kyi ngo bo yi ge nri'i rnam pa can du bkug nas zhal du bstim ste lto ru tshud par dmigs na :
pha rol gyi tshe phrogs nas rang nyid tshe 'phel bar nges so :[ \u0f80]atsha :
mthun gnyis dbye bar 'dod na :
rang nyid phra men gyi rgyal por bsgoms pa'i mdun du dmigs bya gnyis rgyab sprod du gnas pa :
de gnyis gcig gi snying khar pho rog gcig gi snying gar 'ug pa bskyed la :
dmigs pa zin nas rlung 'jug pa dang mnyam du dmigs bya gnyis 'ub kyi bsdus nas dbu mar zhugs :
gnas pa'i tshe snying gar rgyab sprod du yod par bsam :
'byin pa'i tshe so sor thar gyis gtor nas bskal pa'i bar du mi 'phrad par dmigs la :
rkang lag bzhi 'phra bya ba lan nyer gcig gis dbye bar nus so :[ \u0f80]atsha :
nyes byed yul nas dbyung bar 'dod na :
bdag gi rlung gi dkyil 'khor bskyed pa'i mdun du :
dmigs bya rlung gi rnga mo sngon po la zhon nas rlung gis yeng yeng bkyags pa la sems gtad cing rlung gzung :
'byin pa'i tshe rlung gis rang dbang med par bskyod de mtha'i mun par dmigs :
de 'dra gcig gis yul gzhan du skrod par byed do :[ \u0f80]atsha :
dmigs bya'i mkhar khang bsgyel bar 'dod na :
lus gnad mnyam par bzhag cing rang lus ri yi rgyal po ri rab tsam dmigs nas :
rlung 'jug pa'i tshe lto ba thams cad rlung gis mer gyis khengs :
'byin pa'i tshe dus mtha'i rlung ltar song nas rdul phran tsam yang ma lus par gtor bar bsams la :
rlung rig drag tu gtad pas mkhar khang bsgyel bar 'gyur ro :[ \u0f80]atsha :
log 'dren 'byung po btul bar 'dod na :
rang lus lhun po tsam du gyur par bsams la :
rlung rngub pa'i tshe lto ba thams cad ye shes kyi me yis gang :
dgang zhing gzhil ba'i tshe me sngar las 'bum 'gyur gyi tsha ru song :
'phangs pa'i tshe bskal pa'i me dpung lta bur song nas :
gnod byed gang yin pa de bya sgro bzhin du rag rag bsreg par dmigs shing :
gnod phyogs su sdigs mdzub gtad pas log 'dren gang yang 'dul nges so :[ \u0f80]atsha :
dgra bo'i lo tog skam par 'dod na :
gtum mo me dmigs kyi ngang nas rlung 'byin pa'i tshe snang srid thams cad me'i rang bzhin du gyur :
khyad par dmigs bya'i lo tog thams cad me'i rang bzhin du gyur :
dmigs bya'i lo tog thams cad bsregs nas thal ba bung bung du song bar bsams la :
rlung rig drag tu gtad pas dmigs bya'i lo tog bskam par 'gyur ro :[ \u0f80]atsha :
dgra la cho 'phrul 'gyed par 'dod na :
rang nyid than gyi rkyal pa chen po gyur pa'i ngang nas rlung khong du skyil ba'i tshe :
gang gtong bar 'dod pa'i than de rlung las grub pas pho ba khengs shing :
rlung phyir 'byung ba'i tshe dmigs bya'i khang khyim du ltas ngan sna tshogs kyis gang bar bsams la :
rlung sems drag tu gzir bas nyer gcig gis dgra la ltas ngan 'byung ngo :[ \u0f80]atsha :
gnod byed cham la phab par 'dod na :
dmigs bya de la snying rje drag po dung nge ba zhig bskyed :
de nas rlung sems kho'i srog rtsar gtad de lus ngag yid gsum rdul phran bzhin du song bar dmigs shing :
zhag gsum du rlung rtsol la 'bad pas gnod byed cham la dbab par nus so :[ \u0f80]atsha :
man ngag zab mo 'di rnams ni rlung sems la rang dbang thob pa'i rnal 'byor pa zhig gis 'grub par 'gyur la gzhan gyis ni ma yin no :
a ho man ngag zab mo las tshogs gter gyi phreng :
gang gis nyams su len pas bde blag 'bras bu ni :
lkog 'gyur min par mngon sum nyid du 'grub byed 'di :
ma 'ongs las dang skal bar ldan pa'i snying nor bzhag :
sa ma ya :
gter rgya :
sbas rgya :
gsang rgya :
zab rgya :
gtad rgya :
rgya rgya rgya :
bdag 'dra 'ja' tshon snying pos gzi shod ru lag rdo rje yongs rdzong nas dngos grub tu rnyed pa dge'o //
bkra shis ///
/[ \u0f88 ]rtsa rlung mkha' 'gro'i gsang mdzod las :
bdud rtsi chu mig sgrub thabs bzhugs so :[ \u0f88\u0f88\u0f88\u0f88\u0f88 ]sku gsum ngo bo thugs rjes 'gro kun sgrol :
phrin las gang yang thogs med 'grub pa'i dpal :
mchog dang thun mong dngos grub ma lus pa :
myur bar ster byed rdo rje phag mor 'dud :
rlung sems zung du 'jug pa'i gdams pa la :
rtse gcig nyams len byed pa'i rnal 'byor gyis :
thun mong dngos grub phrin las zab pa'i don :
gzhan la ma spel tsit+ta'i mdzod du chongs :
sa ma ya :
rgya rgya rgya :
'dir 'byung ba chu la dbang du sdud cing grub rtags ston par byed pa la gsum :
sngon 'gro rdzas gsag pa :
dngos gzhi sngags sgrub pa :
rjes las la sbyar ba'o :
dang po sngon 'gro rdzas gsag pa ni :
rgya mtsho rdzing zab klu gnas nges pa dang :
chu bo chen po klu gnas nges pa dang :
chu mig gnyan po klu gnas nges pa gsum gyi steng nas :
me dang nyi ma nam mkha' ma mthong bar :
chu skyogs zhags pa can gyi sbyor bas zla ba nya la bab pa'i tshe :
rang gi lag rjen min par dar ras sngon po'am dkar po dri ma med pas lcibs nas :
rdel 'bru gla ril tsam bdun bdun blangs pas nyer gcig dang :
'byung ba chu yi 'khor lo mu khyud rim pa lnga ru bskor ba'i lte bar khaM las :
'byung ba chu thams cad dbang du sdus la 'byung ba chu'i dngos grub myur du stsol cig :
ces bri :
de rgyab mu khyud la :
oM badzra b+ha ra hi badzra DA ki nI:
ha ri ni sa :
pa ni pa ti :
sarba sid+d+hi hU~M swA hA:
zhes bri :
de rgyab rtsibs bzhi la khaM re bri :
de rgyab mu khyud la chu ris bri :
de rgyab mu khyud la ye d+harmA'i sham du :
A+o~M pa ni pa ti :
de wi lo ka ta ra :
sarba sid+d+hi pha la :
pA shaM ku ru hU~M swA hA:
zhes bri :
de rnams sbal shun gyis dril te :
nya phyis kyi khog pa'am rus sbal gyi khog par bcug :
de rnams la sha rjen me nyi ma la sogs drod kyis ma gos par bya :
de nas gza' skar chu la bab pa'i tshe :
stegs bu gtsang ma'i steng du many+dzi'i khar bshams la dar sngo ljang gi zhal khebs bkab :
mtha' skor du dkar mngar gyi mchod pa bsham :
sgrub gnas su klu gnas par shis so :
gnyis pa dngos gzhi sngags kyi sgrub pa ni :
rlung sems la dbang 'byor pa'i rnal 'byor gyis :
rlung 'byin 'jug gnas gsum dmigs pa gzir ba tsam gyis las 'di 'grub par 'gyur la rnal 'byor 'bring man gyis klu'i mchod gzhung gang rung zhig gis khog dbub :
der mthun gyi dkyil 'khor steng du gong gi rdzas de bzhag :
rang dang sgrub rdzas kyi bar du gzungs thag sngon pos sbrel la :
oM swa b+hA ba shud+d+ha sogs :
rang gzhan thams cad stong pa nyid du gyur :
stong pa'i ngang las rang nyid rdo rje phag mo sku mdog sngon mo :
'khor mkha' 'gro sde lnga dang bcas pa sngon mor gsal ba'i thugs las :
'od zer sngon po zhig phar 'phros :
mdun gyi rdzas kho la phog ste yongs su gyur pa las :
bai DUr+Ya sngon po las grub pa'i gzhal yas khang :
rgya che la dpangs mtho ba :
nyams dga' la yid du 'ong ba'i dbus su :
rdzas dang 'khor lo yang chu'i lha mo sku mdog sngon po :
zhal gcig phyag gnyis :
g.yas ut+pal sngon po dang :
g.yon bdud rtsi'i bum pa 'dzin paH
dar dang rin po che'i rgyan gyis spras pa :
zhi zhing 'dzum pa'i rnam pa can :
zhabs gnyis zla ba'i gdan la skyil krung du bzhugs pa :
'khor klu chen brgyad dang :
chu'i lha dang lha mo rnams kyis bskor zhing :
'byung ba chu'i dngos grub ster bar bskyed :
A+o~M pa ni pa ti :
de wi lo ka ta ra :
sa pa ri wA ra :
sa ma ya dza dza :
zhes pas :
rang bzhin gyi gnas nas chu'i lha dang lha mo thams cad spyan drangs :
mdun du bskyed pa'i dam tshig pa la thim ste gnyis su med par bsams la :
nub mor :
oM badzra b+ha ra hi :
badzra DA ki nI:
ha ri ni sa :
pa ni pa ti :
sarba sid+d+hi hU~M swA hA:
zhes bzlas pas :
sngags kyi 'od zer dbyar gyi smug zim 'thib pa ltar 'phros shing :
gzungs thag gi rgyud las phar song bas :
'khor lo rdzas bcas chu'i lha mor gsal ba'i thugs kar thim par dmigs :
nyin mor :
A+o~M pa ni pa ti :
de wi lo ka ta ra :
sarba sid+d+hi pha la :
pA shaM ku ru hU~M swA hA:
zhes bzlas pas :
chu'i lha mo chu dang chu bdag thams cad dbang du bsdus shing :
'byung ba chu la dbang 'byor pa'i dngos grub byin par bsam :
khyad par du sa phyogs gzhan gang 'os kyi klu phyug po zhig dmigs pas bkug la gang 'dod pa'i chags pa bskyed :
de zhag nyer gcig gam :
rtags ma byung bar du bsgrub :
rtags ni :
rab dngos :
'bring nyams :
tha ma rmi lam du :
chu 'khyil ba :
kha char 'bab pa :
bud med bzang pos chang la sogs btung ba 'dren pa :
klu'i rtags mang po 'byung :
de nas chu yi lha mo thams cad rdzas dang 'khor lo la bstim :
rdzas snod dar gtsang mas dril zhing :
mi lag mi 'grims :
lus drod mi bcar bar rang gar sdod du 'grogs :
'dod pa'i phrin las thams cad 'grub par byed do :
gsum pa rjes kyi bya ba las la sbyar ba ni :
sa phyogs gang 'dod de ru rlan gyi rnam pa cung zad yod na rab :
med na gting du chu yod med brtags thabs su :
rgyal gyi zla bar sa dong gru gang brkos pa'i steng du rdo leb kyis bkab :
de'i steng du mkhar gzhong chus bkang pa'i nang du chu shel bcug la :
bco lnga'i nub mor zla bar mthong bar byas nas bzhag :
sang zhog rdo 'og tu zil pa chags na chu yod pa'i rtags yin pas :
sa der klu gnas nges pa'i mtsho dang chu mig rgyun 'bab kyi chu :
khye'u dang bu mo grong pa'i chos kyis ma gos pas :
sha chang sgog gsum spangs te blangs la rdzing bu bskyil :
tha ma shing snas bskor :
steng du klu'i pho brang bzhengs shing dkyil 'khor dang rdzas snod bsham :
klu mchod bya zhing chu'i lha mo 'khor bcas spyan drangs shing gnas der brtan par bzhugs su gsol :
gtor mchod rgyas par 'bul la :
sa phyogs che ge mo 'dir chu phob :
chu yi dngos grub stsol :
chu yod par mdzod cig :
chu 'beb pa'i rten 'brel gang bzang gis bsgrig :
des chu pheb par 'gyur te dme mdze yugs sa la sogs :
tshul mi shes pa'i mi la dang po slong du mi gzhug :
de ni chu 'byung ba chu dbang du 'dus shing grub rtags thon par 'gyur ro :
sa ma ya :
rgya rgya rgya :
e ma zab lam mkha' 'gro gsang mdzod las :
ri khrod chu yi dben la 'dod 'byung nor :
nyer mkho'i gnad 'di mkha' 'gro'i yi ger bkod :
ma gsang spel na gdams pa'i byin rlabs yal :
gsang zhing spyod na dngos grub lhag par myur :
de phyir ma 'chal snying gi gur du chongs :
snod ldan thugs kyi sras mchog de la byin :
skal med log lta can la ma shor cig :
kha thaM:
gu h+ya rgya :
gter ston 'ja' tshon snying pos rdo rje yongs rdzong nas dngos grub tu rnyed pa'o ///
/[ \u0f88 ]rtsa rlung mkha' 'gro'i gsang mdzod las :
zab yig snying gi rgya can bzhugs :[ \u0f88\u0f88\u0f88\u0f88 ]gdams pa'i mdzod 'chang rdo rje phag mo la phyag 'tshal zhing skyabs su mchi'o :
khrid tshar gyi slob ma shes che dang ldan gsang thub gcig gnyis tsam las :
skye bo log lta dang theg dman blo chung gi rigs la rlung phyogs tsam yang thos su mi rung ba'i gdams pa :
shin tu gces pa'i zab yig snying gi rgya can ma 'di ni :
rtsa rlung mkha' 'gro'i gsang mdzod kyi khrid gzhung dbu mtha' kun la nye bar mkho ba'i rgyab skyor du bya'o :
de yang dang po phyi bskyed rim lha'i rnam gzhag gi skabs su :
dbu ma mtshan nyid bzhi ldan gsung pa ni :
til gyi mar me ltar gsal ba :
rgya skyegs kyi khu ba ltar dmar ba :
pad+ma'i 'dab ma ltar srab pa :
chu shing sdong po ltar drang ba dang bzhi'o :
ming ni dbu ma mchog gi rtsa de la :
a ba d+hU ti :
kun 'dar ma :
sgra gcan :
ma ning :
yid bzang ma :
byang chub kyi rtsa :
khA khA mu khA:
mun pa 'bab pa zhes so :
ro ma la :
nyi ma :
bud med :
rdul :
shes rab kyi rtsa :
khrag 'bab pa zhes so :
rkyang ma la :
zla ba :
skyes pa :
snying stobs :
thabs kyi rtsa :
khu ba 'bab pa zhes so :
bud med la g.yas rkyang ma g.yon ro ma'o :
ro rkyang 'di gnyis lung re 'ga' nas skyes pa la :
g.yas dkar g.yon dmar gsungs te :
mi 'thad pa'i rtags su pho la sna khrag g.yas :
mo la g.yon nas 'bab pa 'dis gsal lo :
rtsa dbu ma yang theg pa 'og mar zhen che ba rnams kyis :
lte 'og sor bzhi las ring bar mi gnas zhes smra ste :
phra sbom dar skud tsam pa spyi bo nas gsang gnas kyi bar du gnas so :
bskyed pa'i skabs su rang gzhung dang bstun nas :
dper na :
'pho ba bsgom pa'i dus su snying ga'i bar :
gtum mo'i dus su lte 'og :
thig le'i dus su gsang gnas kyi bar du bskyed par bya'o :
ro rkyang gnyis kyang bskyed pa'i dus su dbu ma'i mar sne la :
yi ge cha yi dbyibs su zug cing :
yar sna rna ltag g.yas g.yon du khris shing sna bug g.yas g.yon du sgo dod gsung yang :
mar sna ni :
lte 'og sor bzhi'i mtshams su dbu ma'i khar tshud la khad du gnas te :
srog rtsol gyi rlung dang mtshan ldan gyi phyag rgya la bsten pa'i rkyen gyis dbu ma'i khar tshud do :
rtsa 'khor lnga'i grangs ming ni :
spyi bo bde chen gyi 'khor lo la :
rim pa can :
'dod pa can :
'dod can ma :
srog gi lus :
zla thung ma :
zla ster ma :
mdzes pa ma :
'dod ldan :
mi smra ba :
ku sha la :
shi pa yong :
dag pa can :
me ma :
li ro ma :
ne tso ma :
gang ba ma :
nyi ma :
ro ldan ma :
gos ring ma :
chang ster ma :
bdud rtsi ma :
dung can ma :
dung sna ma :
dung mig ma :
dung sna can :
rgyags ma :
dbang rgyag ma :
bsgom pa ma :
rgyags pas rgyal ma :
ngo mtshar rgyags ma :
snyems pa ma :
tshig brtan dang sum cu so gnyis so :
mgrin pa longs spyod kyi 'khor lo :
longs spyod ma :
longs spyod ster :
longs spyod gsang :
nyi ma 'gro :
nyi ma gsal :
skal ba che :
skom pa ma :
thal ba'i gdong :
bza' ba ma :
bza' ba za :
bkres pa ma :
bcud len ma :
ro bkur ma :
ro 'jig ma :
ro myang ma :
khrung khrung ma dang bcu drug go :
snying ga chos kyi 'khor lo la :
rin chen cod pan :
pad+ma chen po :
rdo rje chen po :
stobs po che :
mgon po chen po :
sgra bo che :
nyer dga' chen po :
myos chen dang brgyad :
lte ba sprul pa'i 'khor lo la :
yang dag shugs :
shin tu bzang :
bzang 'gro :
stobs chen :
mi mdzad :
mdzes chen :
mdun skyes :
rgyags pa'i rtags :
rgyags pa'i cha :
rgyags pa'i chu :
rgyags pa can :
rgyags mthun :
rgyags pa'i rlan :
rgyags 'chang :
rtsub pa ma :
kha mchu can :
glang sna :
dbug 'gag :
g.ya' kha 'gro :
'dabs chags ma :
khra'i gdong :
za byed ma :
mi bzad ma :
sgra sgrog mdzad :
dri ldan ma :
dbyug rdeg ma :
brtul zhugs ma :
dbyangs can ma :
dbyangs skyes ma :
sprin gyi shugs :
chu ba mtho :
rgya ltar ma :
yud tsam ma :
yud tsam la :
yud tsam skyes :
rgyab ltas ma :
dbyug pa ma :
dbyug snyem ma :
rnying pa ma :
tshigs ma sla :
tshigs kyi tshigs :
tshigs kyi tshad :
rdul 'bab ma :
tshigs kyi gnas :
tshigs kyi rdo :
tshigs kyi 'od :
lu gu rgyud :
dul byed ma :
dul 'gro ma :
gzi brjid can :
dri med dul :
snyem pa ma :
chun phyang lto :
chags pa can :
chags pa chags :
chun 'phyang can :
sbrang bu ma :
phru gu ba :
phru gu ma :
'gro bzang ma :
lo ma can :
lo ma mgrin :
rab mchog ma :
rab gsal ma dang drug cu rtsa bzhi'o :
gsang gnas bde skyong gi 'khor lo la :
bde byed ma :
sbas ma :
bya mchu ma :
shugs ldan :
skyod byed :
rtsa 'jigs :
bgrang ma :
yal 'dab ma :
glang sna ma :
'khras ma :
g.yung lo :
ster ma :
las ma :
stobs chen :
tshangs rgyu :
rgyun 'bab :
'khyil ma :
zhag sgor :
sdud byed :
rlung 'dzin drod ma :
sbar byed :
khrag 'dzin :
sbrid byed :
g.ya' za ma :
myong ma :
mi'u thung dang   gnyis mi tshang /mchan /nyer brgyad do :
de ltar rtsa yi ming gi grangs su 'dzin pa 'dis ni :
rtsa 'khor lo dang rtsa 'dab mang nyung gi lung mi mthun pa khegs shing :
gzhung 'di la yid ches pa'i phyir ro :
skabs su lus kyi dri ma bkru zhing bku mnye bya :
zhes pa ni :
dang po phyag bskor sogs kyis lus rngul chil ler thon pa dang :
chu dron mo bul tog btab la lus thams cad dag par bkru :
de bskam nas 'o ma dron mo'am dron por bsro la lus thams cad khyab par byugs la 'phur :
de rjes rang gi dri chu dang chang gi nying khu cha mnyam du sbyar la lus thams cad byug dros skyes par 'phur :
de nas mar tshil rkang dang kham bu star gyi phye 'phur bya la rig ma'am :
grogs shed ldan zhig gis khod snyoms du 'phur byug drag tu bya :
de tshar nas lus bsil drod snyoms pa'i gos gon :
me dang nyi ma la tshig par mi bsro :
bza' btung 'grang ltogs snyoms :
rlung gi rnal 'byor bku mnye 'di ni :
zhag bdun nam bcu las ma 'das par gal che ba lags so :
nang 'byin 'jug rlung gi nyams len gyi nang du :
lus gnad rnam snang chos bdun zer ba ni :
rkang pa skyil krung lag pa mnyam gzhag :
sgal tshigs drang po :
dpung pa phyir dgyed :
mgrin pa dgug :
lce mchu rang bab tu bzhag :
mig sna rtser phab pa'o :
srung ba'i 'khor lo dang zhes pa ni :
spyir srung ba'i gur khang dgu rim sogs :
rigs mi 'dra ba mang na'ang :
'dir ni :
nang du rdo rje'i gur khang sra la mkhregs pas gtams pas :
de'i drwa mig thams cad srung ba khro bo gser khrab can gyi sku zhal nang du gyu nas srung ba'i sgra sgrog pa :
de'i phyi rim mtshon cha'i gur khang rno la ngar bas gtams pas :
drwa mig thams cad zlog pa'i khro bo lcags khrab can gyis zhal phyi ru gyu nas zlog pa'i sngags brjod pa :
de'i phyi rim 'khor lo'i gur khang drag la rtsub pas gtams pa :
rtsibs rtse thams cad gsod pa'i las mkhan mtshon cha can gyis zhal phyi ru phyogs nas gsad pa'i dbal ston pa :
phyi nang nyon mongs pa bsregs ye shes kyi me rab tu 'bar ba bsgom pa ni :
byad stems la sogs gzugs can gyi gnod pa :
nad gdon la sogs gzugs med kyi gnod pas mi tshugs pa'i yon tan yod do :
de'i 'og tu byang sems mtshan nyid bzhi ldan ni :
dkar ba'i mtshan nyid ston ka'i zla ba lta bu :
gsal ba'i mtshan nyid til gyi mar me lta bu :
zlum pa'i mtshan nyid bya yi sgo nga lta bu :
zhu la khad pa'i mtshan nyid rngul chu lta bu dang bzhi'o :
yang a shad kyi mtshan nyid bzhi ldan ni :
kha dog rgya skyeg gi me tog ltar dmar ba :
'od til gyi mar me ltar gsal ba :
reg bya lcags sreg dmar po las tsha ba :
dbyibs zangs kyi mo khab ltar phra ba dang bzhi ste :
me yi sgra 'ur 'ur pheM pheM sgrog pa :
sor bzhi tsam du bsgom par bya'o :
khams dkar dmar gnyis rgyud la la nas spyi bo nas lte 'og tu gnas par bshad kyang :
gdams pa 'di'i lugs kyi dkar po ni smin mtshams dang :
dmar po ni rdo rje'i rtse dang pad+ma'i ze'u 'bru la gnas par gsungs so :
rlung gi rnal 'byor la sbyong ba'i gang zag pho mo gang yin yang :
lo bcu drug nas nyer lnga'i bar du lus stobs rab tu rgyas shing rlung nang du 'jug pa'i nus pa che la :
nyer lnga nas zhe lnga'i bar du shed rdzogs pa rlung nang du brten pa'o :
zhe lnga nas lnga bcu'i bar du lus stobs rang sar gnas pas rlung nang du gnas pa yin la :
lnga bcu nas lo re bzhin du rlung nus je zhan du 'gro bas rlung gi yon tan skye bar dka':
'di ni spyir btang gi yin gyi lus stobs dang thig le nyams ma nyams rang nyams dang bstun pa gal che'o :
rlung sna g.yas g.yon re re nas rgyu ba snyoms thabs la :
gang rgyu ba'i phyogs der mdzub mos bkag la 'og tu bstan la nyal na snyoms so :
gzhan yang rlung 'dzin mi nyan pa'i dus drug mi lnga la sogs zhal gyi gdams pa las shes dgos so :
bar rlung la bslab dus gnad me thabs drug chings bya :
zhes pa ni :
'beb gdan gyi khar tsog pur rkang pa gnyis bsnol ba'i pus mo'i steng du gru mo gnyis bzhag nas :
lags gnyis bsnol te phrag gong gnyis su bzhag :
me thab zur gsum drug yong bar byas la sgom thag gis bcad :
'og sgo'i thad du gru gu khu tshur tsam bzhag pa man ngag yin no :
bum pa can gyi skabs su lus gnad 'khor lo bzhi sbyor zhes pa :
tsog pur 'dug ste rkang mthil me yi 'khor lo dang :
bol gong chu'i 'khor lo gnyis sbyor :
brang ka me'i 'khor lo dang :
pus mo chu'i 'khor lo gnyis sbyor :
lag gnyis me'i 'khor lo dang :
gru mo chu'i 'khor lo gnyis sbyor :
mthong ga me'i 'khor lo dang :
ma ne chu yi 'khor lo gnyis sbyor ro :
thun mtshams rnams su bogs 'don gyi 'phrul 'khor thun mong ba rnams bya :
de nas pho ba g.yas g.yon du bskor :
des lte ba'i rtsa mdud grol ba'i rten 'brel yod :
de nas ro stod g.yas g.yon gcu :
des ni snying ga'i rtsa mdud grol ba'i rten 'brel yod :
de nas mgo bo g.yas g.yon bskor :
des mgrin pa'i rtsa dgye na 'gug gsum gsum bya :
des spyi bo'i rtsa mdud grol ba'i rten 'brel yod :
de nas rkang lag brkyang bskum tshar rjes drag 'beb ci nus bya :
des bde drod kyis lus khyab cing :
rlung gegs dang khams 'dus sel :
bde gsal mi rtog pa'i ting 'dzin skye'o :
drag rlung gi skabs su lus sbyor drug ni :
nyi zla mkha' la gtad :
ro 'dzin them la sbyar :
rkyal pa mdud pas bsdam :
sbrul tshang brag la gcar :
zhags pa gyen du 'thon :
gling bzhi mtha' nas bsdu ba sogs zhal gyi gdams pa'o :
chu ras byed na :
zhag gsum gong nas shul dang mar rnying spang :
drag rlung la nan bya :
de nas nangs par snga mor thun mong gtum mo'i 'phrul 'khor nyer lnga tshar gcig sbyang :
de nas ras gzan dri ma med pa chu nang du drangs la btsir :
grogs shig gis ras gzan gang 'dang gis dkris shing mgo yang btum du bcug :
drag rlung gi sbyor ba la 'bad :
tsha che na bum can dang bar rlung tsam du klod shes par bya :
de ltar sbyangs pas nangs re la :
rab kyis grangs dgu :
'bring gis lnga :
tha mas gsum :
yang thas gcig bskam nus so :
de tshar nas zas bcud can brten :
bku mnye yang yang bya :
drod kyi yon tan bul na phyi nang gi rdzas sbyor brten pa la zhal gdams su shes :
srog rtsol la spyod pa'i rnal 'byor des :
zas gos grib can gyi rigs spang :
rdul dang du ba la 'dzem :
spod tshod dang rul sum gyi zas mi bza':
sha can gyi gos ni ci smros :
dug po la sogs phyi gos gong ba can gyi rigs dang :
lpags shun gyi stan sogs drod can gyi rigs spang :
spyod lam yang drag shul gyi las dang :
nyin mor gnyid bkag pa :
ha cang grang bsil che ba sogs bsrung :
lus sha rjen yang mi bya :
lus stobs brtson 'grus ldan pa dag gis :
rab rang lo bdun cu :
'bring drug cu :
tha ma lnga bcu'i bar du :
rab ras rkyang :
'bring gzan rkyang :
tha ma'ang sha can gyi gos mi dgos par 'byung :
ci ltar yang thas kyang lo gsum bar du sha can gyi gos mi gyon pa'i dam tshig la gnas dgos so :
tsha thub ni :
tshad pa che ba'i yul du 'gro dgos sam :
tshad pa'i nad kyis gtses na :
rkang lag ci bder brkyangs la :
rlung dal bus bzung la a shad kyi me lan gsum tsam spar la :
spyi bo'i haM yig zhu nas lus kyi rtsa khams thams cad khengs te :
rang lus gangs kyi ri bo dkar zhing bsil bar dmigs pas bsil drod snyoms so :
rmi lam gyi dus su bskyed pa mi gsal zhing rmi lam zin dka' na :
nyal khar gsol ba drag tu gdab la :
smin mtshams su thig le dkar po sran 'bru tsam la dmigs pa gtad :
des kyang ma zin na :
snying khar hU~M mthing kha tshon gang la dmigs pa gzir :
des ma zin na :
mgrin par thig le dmar po la gtad :
des ma zin na :
gsang gnas su hU~M nag po snag tsha 'dra ba mgo thur du bstan pa :
de la me lce lhab lhab 'bar ba la sems gtad de :
rlung 'byin 'jug gnas gsum byas pas zin no :
'od gsal gyi skabs su sku gsum dang bsre bar dka' na :
rlung rig rdor sems la gtad :
longs spyod kyi 'phar rtsa mtheb mdzub kyis bsdams nas zin :
bsdams yun ring na 'pho nyen yod pas :
khams zi tham gyis byung ba'i tshe klod dgos so :
sgyu lus kyi skabs su :
lus chags zhen me long la sbyang :
ngag gi rang bzhin brag cha la sbyang :
sems kyi gzung 'dzin smig sgyu la sbyang bar bya'o :
bar do la'ang 'od gsal gyi gdams pa ltar mtheb mdzub kyi 'phrul 'khor bya ba gnad che'o :
'pho ba'i gdams pa la :
sbyang dus su rlung 'byin tshe :
hika mang po dbugs kyis 'khyol tshad du brjod :
rlung nus zad khar ka zhes brjod pas :
rlung 'byin ci chags su mnan pa gdams ngag go :
'pho ba'i tshe :
grogs dam pas khyod la 'chi ba mi rtag pa yong ba red :
bla ma'i gdams ngag ma brjed ces rna bar brjod la tshangs skra 'then pa gnad yin no :
gsang thur gyi skabs su :
rgyab thur gyi sbyang thur la byi tang ka'i phye ma dang mar gnyis sbyar la byug :
de srin zhal ni bshang lam ste :
dal bu'i sgo nas nub par bcug :
nang du 'gro ba'i dogs pa med do :
song yang steng rlung mnan pa tsam gyis phyir dbyung ngo :
lam thur dar gyis bcings pa ni :
sor bzhi las 'das pa bshang lam du 'gro mi rung bas so :
rdo rje chu 'thung las :
gsang thur rdo rje mi gnod pa'i thabs dang :
ma grub na spog pa rnams ni zhal gyi gdams pa las shes so :
pho khrid skabs kyi rig ma'i mtshan rtags phyi nang gsang gsum tshang na'ang :
brda la brda'i lan brtag par gal che bas :
mthong thos dran reg la bde ba skye nus shing :
yid du 'ong ba'i gzungs ma de dang rang gnyis las 'phro yod med brtag pa ni :
rigs kyi mi mo de la chags pa'i mdangs kyis blta zhing :
mdzub mo g.yug par byas tshe :
bsten du rung ba'i gzungs ma yin pa'i rtags la :
mo rang gi mgo la reg na :
khyod ni bdag gi gtsug tu khur ba'i bla mar 'os zhes pa'i brda' dang :
de bzhin du mig la reg na :
lta bar byed pa'i mig dang mtshungs zhes pa dang :
ske dang nu ma la reg na yab dpa' bo'i tshul tu bsten no zhes pa dang :
snying ga la reg na snying po'i mchog tu gyur to zhes pa dang :
pho ba dang brla la reg na bde ba la sbyor ba'i gnas so zhes pa dang :
'jig rten gyi kha zas la reg na 'dod pa'i longs spyod ster ro zhes pa'i brda' ste blang bar bya'o :
de nas zlog pa ngan pa'i rtags ni :
ltag pa bstan na khyod ni rgyab kyi phyogs su bor ro zhes pa dang :
skra 'bal na sdug bsngal gyi rgyu'o zhes pa dang :
mchu la reg na mi kha sna tshogs 'byung ngo zhes pa dang :
so dang sen mo la reg na bsha' zhing bza' bar byed do :
ces pa dang :
'phongs dang rkang par reg na ldang ba med par mnan no zhes pa dang :
rtsi shing gi thur ma gcod na srog gcod par byed ces pa'i brda ste :
mtshan bzang yang spang bar bya'o :
rtags bzang po shar ba'i rig ma de dag thabs la mkhas pa'i sgo nas 'drid na 'gugs par 'gyur la :
ched du gnyer dgos par byung tshe :
mtshan ldan 'gugs pa'i lcags kyu ltar nyams su len no :
lag pa'i 'du byed la bslab pa ni zhal gyi gdams pa la rag go :
de nas bsten pa'i tshul la :
thabs shes kyi phung khams lhar gsal ba'i ngos nas :
mkha' gsang byin brlab pa ni :
yab kyi gsang gnas hU~M las rdo rje dkar po rtse lnga pa :
nor bu dmar po oM gyis mtshan pa :
yum gyi gsang gnas hrIHlas pad+ma 'dab bzhi pa :
ze'u 'bru dkar po AHyis mtshan pa :
gnyis ka'i bug sgo phaT kyis bkag par bsams la 'jug :
de yang dang po zhal gyi gdams pa ltar thabs la mkhas pa'i sgo nas rtsa btsal bar bya ste :
spyir skyes pa'i d+hU ti ni sbom zhing thung bar gnas pas nor bu las 'das par phyir 'ong ba mi srid la :
bud med kyi d+hU ti ni phra la ring bar yod pas bya rog gdong gi 'og nas phyir nar gyis 'ong ba'i tshe :
phyag rgya bzhi'i rtsa la brtag pa ni :
dang po pad+ma can gyi rtsa ni me tog pad+ma'i dbyibs can du yod la :
de'i rtags su sna la dza ba'i me tog lta bu yod :
rtsa de ni kha shin tu btsal sla zhing 'byed par sla bas phyag rgya'i mchog yin no :
glang chen ma ni g.yon nas cung zad g.yon du 'khyil ba'i rnam par yod la :
de'i rtags su sna g.yas su 'khyil ba'i rnam pa can du yod do :
dung can ma ni dung dkar gyi kha lta bu 'khyil zhing ring bar yod la :
de'i rtags su skra dang sna yang gzhan las ring bar yod do :
ri dwags can ni ri dwags gla ba'i lte ba 'dra ba kha btsum zhing bcings pa gur bu'i rnam pa yod la :
rtsa de ni shin tu 'tshol dka' ba yin pas rnal 'byor gyi sor mo'i 'du byed mkhas dgos :
de'i rtags su sna la gur bu'i ri mo dang lus gzhan las sbom par yod do :
de nas dbab 'dzin 'dren 'grem gyi 'phrul 'khor 'chi ba srog la bab kyang thig le nyungs dkar gyi 'brum tsam yang mi gtang snyam pa'i zhe dam yang yang bca' la :
dang po dbab pa la mkhas pa rus sbal nur 'gros lta bu'i gdams pa la :
rdo rje pad+mar bsnun nas yab kyi d+hU ti'i yar sner khams dkar po bde ba'i rang bzhin can dngul chu lta bu dkar chi le ba :
yum gyi d+hU ti'i mar sner drod dang bde ba dbyer med kyi ngo bo rak+ta dmar po byu ru'i rdog po lta bur dmar chil le ba bsam :
de nas chags pa'i mdangs kyis khams dkar po mar gyi zhun ma lta bur nu ru ru zhu :
spyi bo nas mgrin par bab pas na dga' ba :
mgrin pa nas snying gar bab pas na mchog dga':
snying ga nas lte bar bab pas na khyad dga':
lte ba nas gsang gnas bab pas lhan cig skyes pa'i dga' ba la ngos gzung :
dga' ba re rer phebs pa dang lus g.yang mo ltar sprug la ngo thog tu 'jog :
bde dang sra phud kyi ngar cung zad zhi nas dal bus srub pa ni :
thig le thur du mi rgyug pa'i gdams pa'o :
gnyis pa 'dzin pa la mkhas pa rdza yi them bu bkag pa lta bu'i gdams pa ni :
dga' ba gsum pa dang bzhi par dbab pa ni rang nyams dang bstun pa'i sgo nas bskyod 'phro bshol la :
hU~M bung ba'i skad tsam kha sna phyed ma nas bton te :
ngag gi nus pa ma rdzogs kyi bar du ci nus bgrangs la 'og rlung drag tu 'then pas mgo 'dar zhing khams zi tham byung ba dang rngub ste :
nang du mi mnan par phyi ru rdzogs par phul ba gong bzhin lan bdun bdun byas pas badzra gyi ngar 'chor :
de ma thag tu rig ma dang bral te :
gsum pa 'dren pa la mkhas pa khron chu gyen du 'dren pa lta bu'i gdams pa ni :
lus gnad rkang pa gshib nas brkyang pa'i rkang mgo gnyis la lag gnyis bzung nas drag tu 'then :
tshang ra rgyab tu phul zhing mgo bo bkug nas lus thams cad thang chod pa'i ngang nas rlung 'byin 'jug la 'bad :
sbyor ba drug pa gling bzhi mtha' sdud min par tshang dgos :
de 'dra lan bdun bdun byas pa'i rjes su :
bzhi pa dgram pa la mkhas pa yur chu bkye ba lta bu'i gdams pa ni :
lus gnad skyil krung bca' la kha sbyor du gzung :
steng rlung 'og gi nywa bzhi bsgrim zhing gru mo brgyang :
lag pa mthe bong gnyis kyis rna ba bltebs la mnan :
de bzhin du mdzub mo dang gung mo gnyis kyis mig :
srin mdzub gnyis kyis sna :
mtheb chung gnyis kyis kha bkab la :
pho 'khor g.yas g.yon du lan gsum bskor nas drag 'beb gsum bya :
ha dang phaT kyis rlung ro lhag ma ma lus par bsal nas lus kun si li li sprugs la mnyam par bzhag :
bde ba khol bur 'dril ba'am dgram pa dka' na :
gan rkyal du nyal nas rlung ro ci chags su 'bud :
mi thub pa dang rngub ste rlung steng 'og kha sbyor du 'ching :
rkang lag bzhi bskum zhing gnam du shad kyis 'phra bar byas la :
rgyab gdan kha nas ci nus 'phar :
de 'dra yang yang byas pas rtsa zug thig le'i zug rnams sel bar 'gyur ro :
byang sems dbab pa'i dus bzhi ni :
slob ma smin phyir sher dbang bskur ba dang :
bdud rtsi sman sgrub kyi rdzas dang :
thig le rul ba'i gegs sel dang :
sems bskyed dkar po'i rigs rgyud 'jog dgos pa dang bzhi ste :
gong ma gsum dang srid 'dzin gyi me tog 'bab pa dang 'dzom na dgag pa'i rdzas sbyor dang :
rigs rgyud 'jog thabs rnams zhal gdams su shes so :
dmar cha 'dren dus ma gtogs dkar cha brtan par byed pa la rtsa 'tshol mi dgos te :
dmar cha 'dren dus phyag rgya'i rtsa sgo 'byed pa'i rdzas :
lcam pa dang g.yer ma'i thang la lcags phye btab nas tsan+dan dmar po sbrang dang sbyar ba'i ril bu phul ba zhag gnyis brten :
rang gi rtsa khams sdom pa'i rdzas :
rdo khab len :
a ru ra gser mdog :
tsan+dan dkar po gsum dang bu ram sbyar ba'i ril bu chang zhim pos phul la brten :
gnyis ka kha zas bzang pos lus zungs bskyed la bde ba'i rol rtsed du ma byas :
rtsa sna rnyed pa dang rdo rje pad+ma'i gting du phul :
gzungs ma bde ba'i skad 'tsher ba'i tshe rdo rje chu 'thung gi gdams pa ltar ro :
'dren par dka' na gsang thur gyi sbyor bas drang :
des kyang ma 'drongs na zhal gyi gdams par shes so :
thig le'i dbye ba dwangs ma gzung thabs :
rig ma'i b+ha ga dam byed :
dbang pos rdo rje 'phel thabs :
bde ba skyed pa :
dmar cha gso ba sogs ni zhal gyis shes so :
thig le'i dwangs ma nyams shing 'dod chags rang gar spyod na :
dpa' bo mkha' 'gro rnams kyi srog snying thig le yin pas ngu tsi ti rer 'gro :
dam tshig gi rtsa ba yin pas sdom pa gsum ka nyams :
lus kyi bcud yin pas bkrag mdangs je ngan 'gro :
srog gi dwangs ma yin pas thig le nyams theb re res zhag bdun bdun gyis tshe thung gsungs pa'i phyir ro :
thig le ma nyams pa shin tu gal che'o :
pad+ma rlung 'byin skabs su :
mdun thur bya rgod kyi rkang ngam mi'i rkang dung zer ba ni :
spyir lus kyi chags tshul b+ha ga yangs dog dang :
khye'u skyes ma skyes kyi khyad du yod do :
pad+mar 'jug pa'i tshad ni :
mtho gang mtshams su dar gyis bcings la nang du gzhug :
sor bzhi de phyir lhag pa yin no :
mo khrid kyi nang du yod pa'i mdzes ldan dpa' bo de la dang po mthong ma thag tu bde ba'i ngad kyis zur mig g.yo bar byas pa ltas tshe :
'dzum pa sogs dga' ba'i rnam 'gyur sna gcig mi ston na bde stong gi grogs su mi 'os la :
rnam 'gyur sna gcig ston na grogs su nges shing rdzas sngags kyi sbyor bas 'gugs pa yang mi dgos so :
gal te skye ba'i rigs mtho dman sogs yul dus kyis bskal na :
mtshan ldan 'gug pa'i lcags kyu ltar sgrub cing ma 'grub na bskyar bar bya'o :
phying ril gyi gdams pa ni zhal las shes so :
sbyor ba'i skabs su dwangs ma 'dzin 'dren 'grem 'phrul 'khor ni :
gong du pho khrid kyi skabs dang 'dra la :
drag 'beb kyi mtshams su dwangs snyigs 'byed pa'i 'phrul 'khor 'di pho khrid las lhag par 'byung ngo :
yang rlung dang nyams len med pa'i skye bo la spyod du bcug na rang gi srid 'dzin pa 'dzom na :
thig le btsan thabs su chags pa'i man ngag dang :
blo chen stobs ldan ma'i sgo nas lus sbyin pa btang ba'i skabs su gtan gyi skye sgo khegs pa rnams ni zhal las shes so :
mtshan ldan 'gugs pa'i lcags kyu'i nang du gsang ba'i rdzas bdun zer ba ni :
me tog khug chos :
khyi yi rdo rje :
ra yi mtshan ma :
'phyon ma'i chu shul :
g.yer ma :
da byid :
pad rag dang bdun gyis ril bu bod sran tsam bya :
grong 'jug goms pa'i skabs su sbyang yul gyi thod pa dum bu gcig pa yin te :
dpral ba gnam du bstan :
ltag pa sa la bzhag :
kha rang la bstan nas 'gul 'khrig med par bya :
rang dang thod pa'i bar la ring na 'dom gang dang thung na gru gang yod par dgos :
bla ma yi dam mkha' 'gro gsum la gsol ba phur tshugs su gdab la sbyang ngo :
tha ma las la sbyar ba'i skabs su :
byang sems dkar dmar gyi rdzas blug ces pas :
ro yi sna bug g.yas su byang sems dmar po g.yon du dkar po blugs pa rten 'brel yin :
sna yi sbu gu zangs lcags sam smyug ma la byas pa :
ring thung sor drug la gug pa'i bar sor phyed gnyis tsam :
phra sbom rang phyogs mdzub mo tsam :
phar sna mtheb chung tsam pa dgos te :
rang phyogs sbom pa ni rang gi sna bug gi tshad :
phar sna phra ba ni 'jug yul gyi ro de :
khye'u lo brgyad nas nyi shu man chad bsngags pa'i phyir ro :
sna sprad pa ni ro yi sna g.yon rkyang ma ye shes kyi rtsa lam bzang ba dang :
rang gi sna g.yas rlung stobs che ba'i phyir sprad par bya'o :
de nas gzhung ltar spyad pa'i yon tan gyis :
rlung khug nyer gcig gis ro yi rtsa lam 'byangs :
de bzhin du nyer gcig gis rtsa g.yos :
nyer gcig gis rtsa rgyas :
nyer gcig gis phyi dbugs 'byung :
nyer gcig gis nang dbugs 'byung :
nyer gcig gis drod 'byung :
nyer gcig gis dbang po 'byung :
nyer gcig gis 'dzum pa 'byung :
nyer gcig gis dgod pa 'byung :
nyer gcig gis skad 'byung :
nyer gcig gis langs par nus te :
rlung khug nyis brgya dang so gcig gis 'grub la :
don du nyin gcig gam nyin zhag phrugs gcig gis 'jug par nus so :
rang gi sngar shes pa'i yon tan thams cad kyang gsal lo :
de yang gong du bshad pa'i rlung khug nyis brgya so gcig de gzhir bzhag tsam yin gyi rlung stobs che chung gis ma nges so :
'di la grogs brtse zhing thabs mkhas pa zhig gtso che ste :
grogs des tshu rol gyi drod ma yal bar du sna bug gnyis sprad :
don snod dang bla gnas kyi rtsa thams cad e 'byung blta :
don snod ma byung na hU~M la dmigs pa gtad nas sngar ro ltar sna sprad de grogs des rlung phyi 'dzin bya :
bla gnas ma byung na mkha' 'gro la tshogs dang skong ba bya :
rlung nyer gcig re gzung :
des kyang ma chog na rtsa dang dbugs dang skad sogs tshad du ma phyin bar du grogs des sna sprad rlung khug ci mang bsnan :
ro rnying pa drod ci yal tsam du gos je srab gtang :
ro gsar pa la sha yi drod sbyar :
gos dron po bkon :
tshad du phyin pa dang kha zas bcud can bsten :
grogs la dga' ba'i chos dang yon ster :
snying rje chen pos kun nas bslangs pa'i 'gro don rgya chen por bya'o :
sa ma ya :
rgya rgya rgya :
gter ston 'ja' tshon snying pos gnas chen rdo rje yongs rdzong mkha' 'gro gsang phug rdo rje phag mo'i b+ha ga'i 'dra 'bag nas dngos grub tu spyan drangs pa shu b+ha mastu ///
/
zhal gdams snying gi thig le 'di yin /mchan /   \u0f88[ \u0f88\u0f88\u0f88\u0f88 ]gdams pa'i mdzod 'chang rdo rje phag mo la phyag 'tshal lo :
rtsa rlung mkha' 'gro'i gsang mdzod kyi zab pa'i yang zab zhal gdams snying gi thig le bstan pa la :
dang po zab yig snying gi rgya can las :
rlung 'dzin mi nyan pa'i nyi \u0fa9\u0fa1\u0fb7   mi lnga /gu wa grud :   dus drug
/ces pa nyi \u0fa9\u0fa1\u0fb7 ni   mi lnga /lus la rma chen po yod pas rlung 'dzin na :
rma sos dka' bas mi 'dzin :
bud med sbrum ma'i srid sbos nas skye dka' bas mi 'dzin :
mi rgan shos rlung gnad la mi chun pas mi 'dzin :
ma ning la rlung gi stobs mi skye bas mi 'dzin :
nad sna yod pas rlung mi gnon pas mi 'dzin pa ste mi lnga'o :
dus drug ni :
rlung la goms 'dris ma gyur gyi bar du las drag po ngal ma sos kyi bar du mi 'dzin :
nad zug gzer drag pos theb dus mi 'dzin :
gnyid sad ma thag tu mi 'dzin :
'dren 'grem gyi skabs ma gtogs pa chags pa spyod rjes su mi 'dzin :
mya ngan drag po dang bred sngangs chen po'i skabs su mi 'dzin :
'grang che zhing rdul dang du ba 'tshubs dus mi 'dzin pa dang drug go :
drag rlung skabs su lus sbyor drug ces pa ni :
mig gnyis mkha' la gtad :
lce ya rkan la sbyar :
'og sgo sdom :
pho ba rgal pa la gcar :
'og rlung gyen la 'then :
rkang gnyis bsnol ba'i mthe bong la lag gnyis kyis bsnol mar gzung ba'o :
grogs t+yi yong kar   kyi yon tan /bul na phyi nang gi rdzas sbyor brten zhes pa :
rnal 'byor pa rlung zhan cing do wa   gos /dkon pa dag gis :
'brong ngam g.yag rog po shi ma thag gi mkhris pa drod ma yal ba'i nang du pho ril 'khyor ba gang blugs la skam pa dang :
bca' lga pi ling gnyis 'khyor ba phyed re :
shing tsha thun gsum :
lce tsha'i me tog dang dzA ti thun re :
go bo'i pho ba'am sha :
spyang ki dang bya rgod kyi mkhris pa'am sha gang rnyed :
de rnams zhib par btul ba bu ram a rag gam chang bzang pos phul :
brten na tsho dping di   lo gcig gi /grogs bsten :
tshu wa   lus /nye   me /dpung bzhin du 'gro :
phyi la d+h+yud cu'i \u0fa8\u0fb3 wa   byug pa'i rdzas /ni :
glo bur du ras 'bud pa'am :
shin tu grang ba'i gnas su 'gro dgos pa byung na lga pi pho gsum khyor ba gang re :
g.yer ma khyor phyed :
rdo sol ngar ldan khyor ba phyed min tsam :
shing tsha dang btsan dug gnyis mthe bong tsam re zhib par btul :
snod g.ya' med kyi nang du dbyar yin na zhag gcig :
dgun yin na zhag gsum gsum dro bar bsnyal :
de nas rang gi lus thams cad dri chus dag par bkrus te :
sman chen bzhi dang pho ba min pa cha snyoms byug :
de rnams sa dang mar rnying gis bku mnye byas na :
lus grog   drod /nye   me /bzhin du 'bar te :
nangs ma re la  chu /phu tsa wa   chu ras /gdur  dgu /\u0fab\u0fb7\u0f9e\u0f7c nya du wa   skam nus /pa 'byung :
yang lus kyi dme tsa nya   gnyer ma /nyeg   med /par 'dod na :
rang lus dri chus dag par bkrus la :
star ga dang chang gi nying khus byug go :
watra   skra /ga nya tsa   dkar /nyeg   med /par 'dod na :
spyir rlung gi rnal 'byor la brtson zhing thig le ma nyams pa'i skyes bu la watra   skra /ga ta tsa   dkar /mi 'byung yang :
khyad du gnyer ba dang po watra  skra /bzhar la dag par bkrus te :
a ru ra gser mdog bkol ba'i chu yang yang byug :
de skam pa dang mtshur nag chus lan gsum byug na 'grub bo :
rdo rje chu 'thung gi skabs su rdo rje mi gnod pa'i thabs ni :
gsang thur nang du rgyus pa sbang ba drang ba lhag ma phyir lte ba nas dgram nang du bcug tshar ba dang rgyus pa phyir 'then no :
ma grub na spog pa ni :
thur ma nas tsid   rig /nya   ma /lta bus spur 'jib pa'am :
yang na rang gi sgyu ril gyi 'bud pa'i sbyor ba byas na 'grub bo :
pho khrid kyi skabs su tshad   lag /tsa'i   pa'i /'du byed la bslab pa ni :
lus tsog pu pus 'khyud du 'dug pa :
phyi rta mgrin nam nang stong par :
gsang ba d+hU ti spyi bo nas gsang ba'i bar du drang shad de zug pa :
yar sne spyi bor khams byang sems kyi dkyil 'khor dkar po :
dngul chu g.ya' dang bral ba lta bu dkar chi le ba :
mar sne gsang gnas su khams byang chub sems kyi dkyil 'khor dmar po mtshal lcog la ma lta bu chil le ba :
snying gar rlung sems kyi ngo bo hU~M ljang gu g.yu drug dmar gyi mdog 'dra ba tshon gang du bsams la :
rlung 'byin pa'i tshe hU~M de yar song nas spyi bo'i dkar cha la phog :
hU~M gi klad kor des dkar cha rang dbang med par drang :
rlung nang du 'jug pa'i tshe dmar na rar song :
gsang gnas kyi dmar cha dang 'dres par bsams la :
rlung lte 'og tu mnan pa'i tshe ngo thog lhan gyis 'jog :
yang 'byin pa'i tshe hU~M gi zhabs kyu'i dmar cha rang dbang med par drangs :
spyi bo'i dkar cha dang 'dres te bde ba dpag tu med pa skyes pa la sems gtad cing ngo thog tu 'jog go :
de yang dmigs pa smad du gtad pa'i tshe bde bas 'chor snyam byed cing :
stod du gtad pa'i tshe smad kyi bde nyams yal nas stod du bde khril gyis song na 'byong ba yin :
de nas rang nyid lhar gsal ba'i ngo thog tu 'jog pa'i ngos nas :
tshad tsa'i   lag pa'i /'du byed kyis rdo rje dal bus gsor :
bde ba'i thig le mgrin pa tsam du babs nas yid dga' rum gyis 'byung ba dang klod :
bde ba yal nas cung zad re gsor ba lan lnga'i mtshams su 'dren 'grem 'phrul 'khor gsum gsum bya la zla gcig gam zhag bcu :
de nas snying ga tsam du dbab la lan gsum gsum gyi 'dren 'grem 'phrul 'khor bzhi bzhi bya ba zla gcig gam zhag bcu :
de nas lte ba tsam du bab pa lan gnyis gnyis kyi mtshams su 'dren 'grem 'phrul 'khor lnga lnga bya ba zla ba gcig gam zhag bcu :
de nas gsang gnas mtshams su bab pa lan re re'i mtshams su 'dren 'grem gyi 'phrul 'khor bdun bdun bya ba zla ba gcig gam zhag bcu :
de nas nangs par snod gtsang mar dri chu bzhag la bltas pas byang sems yungs dkar gyi 'bru ma'am dar skud tsam dngos su ma mthong yang thur mas btegs pas ba thag gi tshul du byung na thig le ma zin pa yin pas sngar bzhin bskyar :
'di nyid nyams khrid du skyong ba'i rnal 'byor pa ji ltar 'dod pa bzhin du 'grub ste dper na thang chen po zhig gi mthar g.yang sa chen po zhig yod pa rta rgyug na thang stod nas g.yang sa'i bar sa mtshams bzhi lnga byas te :
mthar g.yang sa'i kha nas kyang zlog nus pa dang 'dra ste shin tu zab pa'i gdams pa yin no :
dmar cha 'dren pa'i g.yas su yum gyi dbu rtsa rnyed pa zhi thabs ni w+nawa   sngas /'jol   'bol /mtho dman ran pa'i steng du mu tra gan rkyal du bsnyal :
nya tha tsha   mkhal /gnyis su gru gu khu tshur tsam pa gnyis bzhag nas dar thag gis bsdam :
srin zhal du phying dril snum tshos rdo rje myug gu tsam zhig gzhug :
de nas mu dra'i bya rog gdong pa thabs kyi gong mos dkrugs pa'i bya gdong 'og nas rtsa sna rno hrud hrud du lud yong :
de sra phud kyi bu gar bcug nas phyir ma shor bar dal bu'i sgo nas rdo rje pad+mar 'jug :
de yang rdo rje pad+mar yar rim gyis phul ba bzhin du srin lam gyi phying ril mar mar 'then pa dus mnyam du shes dgos :
de ma shes na phyag rgya tshe'i dus byed pa yang srid pas shin tu gzab dgos so :
rtsa ring thabs we tsa nyo'i   sen mo'i /'du byed ni :
mtheb mdzub gnyis kyi we tsa nyo rtsa ba nas brdar zhing 'jam par byas :
dar ram sha shun gyis g.yogs la pad+ma tha  kha /ch+yewa   phyes /te rtsa sna cung zad byung ja  ba /de ga   dal /tsha ju'i   bu'i /ja ho   bzho /mkhas par byas la sngar bshad pa bzhin rdo rje'i ju   bu /gar bcug :
rtsa sna 'di da tsha   dal /ju'i   bu'i /ja ho thabs ma mkhas na :
da un wa   gzungs /ma 'chi nyen yod pas de lugs shes par mdzod :
phyag rgya bzhi'i ngo 'dzin ni :
pad+ma pad di phyag rgya mchog yin :
wIg t+yan 'ashing :
gwanawa ma yang 'drang :
glang chen mas kyang wIg 'dzin dwangs ma 'drang :
dung pad nya wa wIg 'ashing la dwangs ma 'drang dka':
ri gwa da wa nya wa wIg 'ashing la dwangs ma 'drongs so :
ga nya tsa pa 'dren dus rtsa kha 'byed sdom gyi \u0fa8\u0fb3 wa zhag gnyis re brten nas gzhung du bshad pa ltar 'drangs so :
des kyang ma 'drong na :
lam thur sor dgu'i mtshams su dar gyis bcings te :
mu drA'i pad+ma dar la ma thug bar bsnun :
ge tsan nyid dri 'dzin g.yas sam kha'i grad du 'be ja tsha :
dang po nas nya tsha du chang rag bzang drug :
gzungs ma de dang mnyam du tshwe wa 'dres par dkrugs nas mid do :
de dus dmigs pa ni tshe dpag med yab yum gyi sbyor mtshams nas :
byang sems dkar dmar gyi rgyun bab :
rang lus thams cad 'chi med tshe'i rgyun gyis khengs pa la sems gtad rjes su 'grem pa'i 'phrul 'khor la nan tan du byas na phan yon gzhung du bshad pa dang mnyam mo :
zab yig las :
wat+ye w+g+ho jatad pa'i \u0fa8\u0fb3wa sbyor zhes pa :
gnas skabs dgag na :
rgya tshwa :
lan tshwa :
mdze tshwa :
bul tog :
tshwa la :
star bu :
mtshur nag :
de bdun zhib par btags nas sbrang da dang sbyar nas ril bu sran ma tsam bya :
khams 'bab khar nor bu e dbyings nas bton la :
ril bu re re myu gu'i rtse mor skyon nas dbab na don 'grub nges so :
yang mthar thug gi dzatad na :
sa snying btul ma zho gang :
spyin sran ma tsam gnyis chu sgong kog gang tsam la skam pa bsnur :
de la nas chang bzang po sgong kog bzhi tsam blug :
gla rtsi dngul chu gnyis sran ma tsam du btab la :
mchil mas bshig pa btab :
de phud tshan nang la zhag gcig bsnyal nas tshags su byas te :
rdul gyi me tog chad nas zhag bdun gyi bar du nangs par la lto stong la :
bsten na grub par the tshom med :
tsid wa tsad+yug 'bod ca'i skabs su :
pad rAg mtshal mdog dri med 'bab pa :
khid le chu khyer gyi rnam pa cung zad 'bab pa'i tho rengs :
tsid nya'i dzazhad gzhal yas khang du bskyed pa'i dbus su :
pad+ma nyi zla'i steng du hrIHdkar la dmar ba'i mdangs chags pa gcig bsam :
de las 'od zer dpag tu med par 'phros :
bar do'i sems can gyi don mdzad pa'i rig 'dzin sprul sku zhig la phog :
de'i thugs kyi ngo bo thams cad tshur bsdus nas rgyus pa'i rtsa la brgyud :
rdo rje'i lam nas pad+ma'i sa bon la thib kyis thim par bsgoms la :
thig le chil gyis dbab te mi dmigs pa'i rgyas gdab :
yuka la kha zas bzang po brten :
zla ba steng ma ya \u0fb7\u0fa9 nyalang nya byung na chags pa yin :
bskyar dgos byung na da un nya'i \u0fa9\u0f91\u0f7a 'og tu tsan+dan dkar dmar ga pur mtshal rnams kyis yi ge hrIHgcig bri :
gsang rdor ba bla sbrang smyon sbyar la byug ste :
gong gi rten 'brel dmigs pa dang bcas snyoms par 'jug go :
th+ye'u jar wa pa 'phel byed kyi rdzas ni :
nam jar wa ca'i dus su dri bzang gis bdug :
sman chab dang brgyud bzang gi 'o ma dron mos khrus bya :
tsan+dan dkar dmar ga pur gur gum dzA ti gla rtsi g+hi waM a ru ra gser mdog :
yab yum gyi bdud rtsi byin rlabs rten gang 'dzom zhib par btul la :
tsatad nya tsam byin gong du lce la bzhag :
slar tsatad nya tsa dang bsre zhing zhag bdun dang nyer gcig bar du btang :
phyi la yang byug cing dkar phyogs kyi rim gro la 'bad na phan yon dpag tu med :
thig le'i dbye ba la :
ma gzung btang yang :
dawa na ja nas yar ldog pa'i khrid tshe srog 'dzin lus zungs bskyed pa'i dwangs ma ste phyir 'gro ba rang gnas su ldog go :
bzung yang mi 'dzin pa'i khiHHda tshe ni phad wa ca skyes pa'i rtags su ba yi kha chu 'dra ba zhig 'byung ste :
zin pa la phan yon dang shor ba la nyes dmigs gang yang med do :
bzung na zin pa'i khid tshe dwangs snyigs gnyis yod de :
snyigs ma ni ho ltar skya lhug ge ba de'i gseb tu :
gwan wa nya dkar la 'tsher ba nyung 'bru lta bu drug yod pa ste :
warig ca 'byung ba'i sa bon yin la :
nyo yi dwangs nya dang 'phrad pas warig chags par byed :
snyigs ma \u0fab\u0fb7t+ya \u0fa9\u0fad\u0f74da de ba de ni jazha de nas phyir 'bor nas 'ong :
gwan wa nya 'chor na nyes dmigs che ba de yi phyir :
gwan wa nya shor gyis dogs nas snyigs ma yang gzung dgos pa yin la :
gwan wa snyigs de yang so sor dbye nus na :
snyigs ma gtong ba la ni tshu wa t+yi dza chung ba tsam las nyes pa che ba ni med do :
gwan wa ma gzung thabs la snyoms par 'jug pa'i tshe :
rang gi smin mtshams su g.yung drung dmar po'i steng du khid tshe dkar la 'tsher ba nyungs dkar 'brum lta bu drug :
gcig tu spungs pa'i tshul du ngang tse re yod pa la sems gtad pa la :
snyigs nya dzor yang gwan wa nya nyi mnya wa pa'i gnad yod :
tsid nya'i \u0f96ka dwa gnya byed kyi ts+la la :
khug chos spang rgyan shang dril dkar po gsum kha ma bye ba :
bya pho'i og zhol :
rma bya'i mdongs sgro rnams zhib par btags la 'thung :
mar gsar dang sbyar nas \u0fa8nyag la'ang byug :
dbang po'i badzra 'che tsha khang wa di :
'bras bu gsum gyi thang du rdo rje sbangs nas ka tsa byug cing nyi mar bsro la ran par mnye :
sgreng ba dang 'og tu mi gzhil bar g.yas g.yon steng rnams su 'khengs :
gzims pa'i tshe rgya mtsho la sbyar nas bzhag :
de nas khyi dang bong bu'i rdo rje skam pa'i phye ma :
g.yer ma dang spos dkar thun re byug ste :
'bru gsum gyi snying po bdun bdun mgron thal thun gcig rnams zhib par btags la :
chang rgan gyi nying khur sbyar nas gar sla zho tsam bya ste :
dbyar yin na zhag gsum dgun yin na zhag lnga dro sar bsnyal :
de nas dbang lag gi phye ma bsres te ri bong ril ma tsam bya :
de mo rigs kyis ma mthong bar las sbyor dus su ril bu re re rang gi khar sbangs la rdo rje myug gu la byug :
bskams tshar nas tsa tshi ca'i bde stong skye ba'i grogs su 'gyur ro :
bde shes chung na bde ba skyed pa'i ts+nya wa di :
lcam pa'i 'bras bu gze ma g.yer gsum gyi phye ma rdo rje'i rtse to bskyon nas sbyor na ja ge ja tsat+yawa wo :
tsid ma'i gnya tsa pha 'dren che na lus zungs shor bas :
da wo ba'i khar wa t+yi ts+la wa di :
nya'i klad pa :
sbrul gyi rgyung pa :
rgya byil dmar po'i sha :
ra thug gi 'bras bu :
bya pho'i ngang sgong rnams wata nya ca'i ch+yinya gan :
a ru ra sha chen de'i bung dang mnyam pa'i ka ra mnyam sbyar nas :
ril bu lug ril tsam byas nas tho rengs brten pas lus stobs tsat+ya wa :
dmar cha ma 'drongs par ts+lawa sbyor la brten na nub rer bsdu sha nyer gcig re spyod kyang b+ho d+he sha mi zhi ste :
da un nya dza gi shas chung ba dag la bsten na bzang la :
rnal 'byor pa'ang khid tshe 'chi tsha ja'i rdzas brten dgos pa byung tshe phan pa'i gdams pa zab mo'o :
phying ril gyi gdams pa ni :
dang po snyug sbub mtho gang ba zhig gi nang du ra thug lug thug gi 'bras bu :
skyes pa yid 'ong gi khu ba rnams byug :
de phying pas dril la nor bu dang bcas pa dod par bya :
dar dang gos chen gyis 'jam par dril \u0f96zha dwa tsa mi gnod cing bde bar byas la gong gi rdzas dang mar bsre la blug :
de nas pho khrid skabs kyi tshad tsa'i 'du byed bzhin dmigs pa 'phrul 'khor sogs 'dra la :
phyi phog gam dang nang stong ra rnams rim par bslab bo :
skyes pa'i thig le btsan thabs su 'dzin par 'dod na :
gtsa gnya tsa bo kha gang gi dkyil rdo rje'i mdud pa byas la drag sngags kyis btab :
rdo rje bsgrengs pa'i 'og gnyis rtsa bo che mdud pa non par byas la dam du bcing :
las sbyor tshar ba dang rdo rje gsor la khid tshe phyir dbyung ngo :
dkar t+yi skye sgo ja tad ca tsa 'dod na :
gong du bshad pa'i sa snying la sogs gsang ba'i rdzas bzhi bya thabs bcas pa lag len ma 'dzol bar bya'o :
gzhan yang man ngag nyams kyi lag len thams cad gnad du 'gro zhing zhal shes things pa'i rnal 'byor ma gtogs thos chung sger bu can gyi g.yang sa chen po yod par shes so :
'di ni rlung sems gnad du tshud cing man ngag gi gzungs thub pa re re las gcig rgyud min par 'byams su spel na mkha' 'gro gter srung gi bka' chad 'ong bas shin tu gces par dgos so :
u ya :
ag thaM:
sa ma ya :
rgya rgya rgya :
zhal gdams snying gi thig le 'di ni gter ston 'ja' tshon snying pos gnas chen rdo rje yongs rdzong nas dngos grub tu rnyed pa /
slar shing mo glang gi hor zla gsum pa'i tshes bcu'i nyin par lung zin gyi slob ma khro chung nang so rdo rje nam mkha' dbang ldan gyis nan cher bskul ngor /
khro chen rgyal po'i pho brang drug zung 'brug mo rnam par rgyal ba'i dbu rtser shog ser las zhal bshus grub pa dge'o //
bkra shis par gyur cig //
/[ \u0f88 ]rtsa rlung mkha' 'gro'i gsang mdzod las :
le'u ma 'chol rtsis rgya bzhugs :[ \u0f88\u0f88\u0f88\u0f88 ]bde chen rdo rje phag mo la phyag 'tshal nas :
rtsa rlung mkha' 'gro rdo rje gsang mdzod kyi :
le'u mi 'chol nges pa'i rtsis rgya 'di :
skal med dag la pir gyi kha bzhin bsdam :
sa ma ya :
rgya rgya rgya :
de yang yid ches lung gi che ba yis :
the tshom rtog pa'i dra ba bkral bar byed :
dbang mchog ye shes rang la shar ba yis :
skal ldan slob ma smin cing grol bar byed :
phyi ltar bskyed rim lha yi rnal 'byor gyis :
rang lus lha sku phyag rgya 'grub par byed :
nang ltar 'byin 'jug rlung gi nyams len gyis :
rang lus rtsa khams dwangs ma sgrub par byed :
thun mong gtum mo'i 'phrul 'khor nyer lnga yis :
drod 'bar bde stong nyams myong 'char bar byed :
rmi lam gdams pa 'od gsal khor yug gis :
'khrul pa'i sa bon ma lus bcom par byed :
'od gsal gdams pa 'khrul pa rang dag gis :
sku gsum rdzogs pa'i sangs rgyas myur bar byed :
sgyu lus gdams pa bden med rang grol gyis :
'khrul snang rdzun phugs rdib cing chod par byed :
bar do'i gdams pa snang ba rang grol gyis :
sku gsum sangs rgyas go 'phang thob par byed :
'pho ba'i gdams pa zab lam rnal 'byor gyis :
sdig can btsan thabs mngon sangs rgyas par byed :
gsang ba'i thur ma'i gdams pa zab mo yis :
ngo mtshar gnad kyi lag len thob par byed :
dbang po rdo rje chu 'thung sbyor ba yis :
'og sgo bde ba'i lam la 'jug pa 'byed :
pho khrid gdams pa nyi ma'i bcud sdud kyis :
dwangs ma ye shes dbang la 'byor par byed :
gsang ba pad+ma rlung 'byin gdams pa yis :
tshom bral dga' bzhi rgyas pa'i lam yang byed :
mo khrid gdams pa zla ba'i mdangs len gyis :
dwangs ma ye shes lnga ru sgrub par byed :
thun mong min pa'i 'phrul 'khor rnam gsum gyis :
rlung gi yon tan ma lus 'byung bar byed :
thabs shes mtshan ldan 'gugs pa'i lcags kyu yis :
rang dgos 'dod pa'i re ba skong bar byed :
grong 'jug gdams pa 'gro don rgyun skyong gis :
bdag gzhan don gnyis mtha' ru phyin par byed :
gegs sel gdams pa thar pa'i srog gzung gis :
bde chen bde ba'i lam du 'dzud par byed :
rlung gi las tshogs gter gyi phreng ba yis :
rdo rje theg pa'i bstan pa mdzes par byed :
chu mig bsgrub pa'i grub rtags ston pa yis :
dbu 'phang mtho zhing mthun rkyen 'dzom par byed :
zab yig tsit+ta snying gi rgya can gyis :
gdams pa mdzod kyi tha ram bkrol bar byed :
zhal gyi gdams pa snying gi thig le yis :
gnad don zab mo bde blag rtogs par byed :
rdo rje rnal 'byor ma yi sgrub thabs kyis :
mchog thun dngos grub gang yang thob par byed :
le'u mi 'chol nges pa'i rtsis rgya yis :
chos tshan tshang min spros pa chod par byed :
sa ma ya :
rgya rgya rgya :
mkha' 'gro gsang ba'i chos tshan nyer lnga 'di :
'di bas mang na lhag la nyung na chad :
chad lhag gsal phyir gsang ye mtsho rgyal mas :
mas 'dzeg rnal 'byor mngon sangs rgyas phyir dge :
gu h+ya rgya :
gsang bdag 'ja' tshon snying po can gyis dngos grub tu rnyed pa dge'o ///
/
rdo rje rnal 'byor ma'i sgrub thabs dga' dbang 'khyil ba 'di yin /mchan /   \u0f88[ \u0f88\u0f88\u0f88\u0f88\u0f88 ]gsang ba'i mkha' 'gro rdo rje phag mo che :
gang 'dul thabs kyi rnam rol bsgyur ba'i gar :
rdo rje rnal 'byor nges pa'i snying po can :
dus kun 'bral med spyi bo'i rgyan mchod nas :
de yi sgrub thabs dga' dbang 'khyil ba'i gter :
phyi yi
dkyil 'khor nyid la ma ltos par :
rdo rje'i lus la brten nas sgrub pa ni :
snying gi gur du rol dang yon tan mngon :
dang po rlung ro dgu phrugs dag par bsal :
bum chen rlung gi nu+us pa skyes pa'i ngos :
stong pa'i ngang las pad+ma nyi ma'i steng :
rig pa yi dam gnyis med yi ge baM:
de nyid 'od zhu yongs su gyur pa las :
bdag nyid rje btsun rdo rje rnal 'byor ma :
dmar mo zhal gcig phyag gnyis spyan gsum can :
phyag g.yas rdo rje gri gug thur du 'phyang :
g.yon pas thod khrag steng gi phyogs bzung nas :
gnam zhal gyen du phyogs pa'i tshul gyis gsol :
phyag g.yon rdo rjes mtshan pa'i kha T+wAM ga :
DAr dril rtsa gsum 'phan bcas bkal zhing 'khyud :
zhabs g.yas brkyangs pas dus mtshan ma dmar mo :
g.yon pa bskums pas 'jigs byed dmar mo mnan :
dbu skra nag po sil bur gyur pa la :
thod pa skam po lnga yi dbu rgyan dang :
rlon pa khrag 'dzag lnga bcu'i do shal byas :
gcer bu phyag rgya lnga yis rab brgyan te :
ye shes me dpung 'bar ba'i dbus su bzhengs :
thugs kar zla steng baM la sngags kyi phreng :
g.yon du kyi ler 'khor ba'i 'od zer gyis :
rang lus snang khams ma lus nyer gang ste :
bdag gzhan nad gdon sdig sgrib kun bsregs nas :
rang lus 'od kyi gong bur 'dril bar gyur :
dbyings kyi sems dpa' spyan drangs nam mkhar byon :
dzaHhU~M baM hoHsa rang dang gnyis med bstim :
de yi ngang la bsnyen sngags 'di nyid bgrang ngo :
A+oM badzra yo gi ni ma hA su kha sid+d+hi hU~M:
dam bca' ji tsam yod bzhin gong 'phel bzla :
thun mtshams su yang zla gdan baM yig bcas :
bde ba skyed 'dod gsang ba'i gnas su dbab :
mi rtog pa bskyed lte bar phab byas na :
kha sbyor rlung gzung sngags 'khor sems gtad cing :
yid kyis lan bdun bzlas la snod bcud kun :
'od du zhu nas bdag la yongs su thim :
rang nyid 'od zhu snying ga'i zla gdan bsdu :
zla gdan sngags phreng sngags phreng baM yig thim :
baM yig mgo bo mgo bo zla tshes dang :
zla tshes thig le thig le nA dar bsdu :
nA da 'od gsal stong pa'i ngang la bzhag :
skabs su thugs nyid 'gro ba'i don bskul te :
cang te'u'i sgra dang gsal stong dgongs pa ni :
hU~M:
bzhengs shig bzhengs shig mkha' 'gro rgya mtsho'i gtso :
skyod cig skyod cig rdo rje rnal 'byor ma :
dbyings nas mkha' la 'od zer 'bum spros shing :
klong 'dir bstan dang 'gro ba'i don chen du :
dam ldan rnal 'byor bdag gis spyan drang na :
dam nyams dgra bo bsgral ba'i mthu phyungs la :
dam pa'i rjes 'brang ri khrod dgon pa skyongs :
dam log grong 'grim srog la hur thums gyis :
rlung sems zung 'jug byed pa'i nyams rtogs spor :
phyi nang gsang ba'i slong dang gol sa chod :
sgrub rgyud bstan pa rgyas pa'i 'phrin las gang :
thogs med sgrubs shig rje btsun rnal 'byor ma :
zhes brjod thugs rje stobs bskul dus kun tu :
rang dang snang ba thams cad rje btsun mar :
grags tshad thams cad badzra yo ga'i sgra :
dran rtog thams cad rnal 'byor ma yi thugs :
lus ngag yid gsum sku gsung thugs rdo rje :
dga' ba gsum gyi rang bzhin 'bral med bya :
skabs su dam rdzas mchod gtor 'bul ba ni :
rnal 'byor dgongs pas ngar bskyed 'di skad do :
ho :
dgongs su gsol :
sangs rgyas bstan pa'i bya ra :
rigs 'dzin sngags kyi srung ma :
dpal ldan bla ma'i bka' skyong :
rnal 'byor yongs kyi dgra bla :
ri khrod 'grim pa'i rgyab rten :
dam log grong rgyug srog gcod :
legs nyes kyi stangs 'dzin :
dkar nag gnyis kyi shan 'byed :
khro bo'i gzugs can :
za byed gdong can :
ye shes kyi spyan can :
rdzu 'phrul gyi zhabs can :
thugs rje'i stobs can :
sprul pa'i sku can :
sha zan gyi gtso bo :
khrag 'thung gi rgyal po :
dam ldan gyi grogs mdzad :
dam nyams kyi tshe len :
mna' zan gyi gshed ma :
lta log gi dbugs phrog :
bka' sdod dam can rgya mtsho khyed rnams :
sangs rgyas kyi bstan pa srungs shig :
dkon mchog gi dbu 'phang bstod cig :
dge 'dun gyi grwa 'khor skyongs shig :
rnal 'byor gyi nyams rtogs spor cig :
sa lam gyi yon tan skyed cig :
rkyen ngan gyi bar chod sol cig :
khyad par du sangs rgyas kyi bstan pa bshig pa :
dkon mchog gi dbu 'phang smad pa :
dge 'dun gyi chos 'khor bshig pa :
bla ma'i sku dgrar gyur pa :
mi mthun pa'i 'gal rkyen thams cad drag po'i las kyis tshar bcad de :
thal ba rdul phran bzhin du brlag par mdzod cig :
yang khyad du rnal 'byor bdag gi tshe 'di blos btang :
phyi ma'i don la gnyer :
dka' ba dang du blangs :
lji ba phrag tu khur :
lus srog 'ben du btsugs :
dben gnas ri khrod 'grim :
bla ma gtsug tu khur :
brag phug zhwa ltar gon :
ri yi bu byed :
na bun gyi gos gyon :
ting nge 'dzin gyi zas bza' ba la :
sdang bar byed pa'i dgra :
gnod par byed pa'i bgegs :
bar du gcod pa'i rkyen thams cad bka' yi gtor ma 'di dang mnyam por bzhes shig :
de skad dmod bor dam rdzas gtor ma 'bul :
gsang ba'i mkha' 'gro rdo rje rnal 'byor ma :
rlung sems zung 'jug bu ltar gdung byed cing :
'phrin las gang yang thogs med sgrub pa'i dpal :
dga' dbang 'khyil ba'i gter chen 'di spyod na :
bsam pa'i dge don gang yang 'bad med 'byung :
sa ma ya :
rgya rgya rgya :
gsang bdag 'ja' tshon snying po can gyis gnas chen rdo rje yongs rdzong nas dngos grub tu rnyed pa bkra shis ///
/
