gnam chos las pha dam pa'i sgrub thabs bzhugs lags so :




rje btsun dam pa sangs rgyas la :
sgo gsum gus pas phyag 'tshal lo :
dam pa rgya gar sgrub pa ni :
dkyil 'khor med cing gtor ma med :
dmigs pa dam pa rgya gar ni :
sku mdog smug po zhal gcig pa :
phyag gnyis phyag mtshan 'di ltar ro :
DA ma ru dang rkang gling 'dzin :
grub thob cha lugs tshul du bskyed :
oM ka ma la shrI hU~M ha swA hA:
de yis dam pa rgya gar 'grub :
sa ma ya :
rgya rgya rgya :
kha tham gu h+ya :




'di'i zhal gyi gdams pa ni :
skad cig dran rdzogs dam ye dbyer med bskyed :
dbu skra thor tshugs rus pa'i rgyan drug dang :
ras dkar po'i ang rag can :
bal thul ni ma gsungs :
phrag pa g.yon du rten 'brel gal ta bkal pa :
thugs kar nyi steng hU~M la sngags kyis bskor ba :
sa ma ya :
rgya rgya rgya :
kha tham gu h+ya :
zhes pa 'di gdong ngan gyi lo tha skar zla ba'i nyi shu'i nub /
dam pa sangs rgyas mngon rtogs dang mtshungs pa gcig dngos su zhal gzigs te sgrub thabs 'di dngos su gnang ste /
rig 'dzin sprul pa'i sku mi 'gyur rdo rje dgung lo bcu gnyis pa la'o //
dbang gzungs dbang ngo ///
/
