@#//
bla ma'i thugs sgrub bar chad kun sel las /
nor sgrub rin chen bum bzang dang 'brel ba'i bkra shis gter bum sgrub thabs rin chen drwa ba bzhugs so //
oM swasti /
rab 'byams zhing du bde chen rdo rje'i sku //
'pho med nyid kyang zung 'jug rol pa'i gar //
skal ldan dwangs pa'i rgya mtshor gza' skar bzhin //
srid pa mi 'dor pad+ma saM b+has skyongs //
nyid las mi gzhan nyid kyi sgyu 'phrul las //
'gro la brtse ba'i snying rje'i sprin chen gyis //
gang la 'tsham pa'i gru char bsnyil mkhas pa'i //
gter chen bla ma'i zhabs rdul spyi bor mchod //
gang la brten na 'dod 'byung ba //
bum pa bzang po'i chos nyid phyir //
rin chen drwa bas spras 'di yang //
rdzogs ldan lang tsho ngom phyir spel //
de'ang bla ma'i thugs sgrub bar chad kun sel las rig 'dzin bla ma nor lha'i sgo nas gter chen po'i bum pa bzang po dang 'brel ba'i bkra shis gter bum lhan cig bca' sgrub
bgyi ba'i tshul la /
sbyor dngos rjes gsum las dang po ni /
gnas dben par dus bzang por rin po che'i rigs sam rdza las byas pa'i bum pa /
gtso bor tshad 'bru khal gcig gam zho gcig
/tha na'ang yul gyi bre gang shong pa /
gzhan rnams kyang des mtshon gtso 'khor gyi rnam pa phye la /
gtso bum kha dog dmar ser gyi steng du bkra shis rdzas rtags rin chen bdun sogs kyi ri mo dang /
gzhan rnams so so'i rang mdog la rtags brgyad so sor bri /
ma 'dzoms na thams cad rtsi dkar por rung zhing mdun du rtags kyi tshul gtso bum la nor bu me 'bar tsam dang gzhan rnams la rtags brgyad gong bzhin bri /
dar ras rgya shog gang rung la gser dngul mtshal sogs ji ltar 'byor bas 'khor lo rnams gter gzhung dang gsal byed las 'byung ba ltar la /
zhal shes 'byung lnga'i tsakra tshar dgu bcas so so'i rdzas dang /
gzhan yang bum pa'i nang gzhug rdzas sogs snying byang gzhung du gsungs pa bzhin tshang bar bya /
'khor lo rdzas ldan de rnams stegs dbus bkram la mchod pas bskor /
sbyong khrus nas bskyed bstim rab gnas sogs grub na shin tu legs /
bsdu na yo byad dang bcas pa la sbyong khrus tsam ni nges par dgos /
gang ltar bzang shing las byas pa'i srog shing dri bzang gis sbags par 'bru gsum snying pos mtshan pa la 'khor lo bltabs shing gdam /
dar sna tshogs kyis bklubs te bum pa re re bzhin nang 'byung lnga'i gdan 'khor re bkram pa'i dbus su srog shing 'khor lo can re gzugs /
'byung lnga'i tsakra gcig las ma 'byor tshe gtso bum du bkram /
gong gi so so'i rdzas sogs 'bru sman gyis bungs bskyed pa lag tshags dam pas legs par bkang /
rdo shing gang rung gis kha bcad de ras dkar thum gyis g.yogs la tshon skud kyis dkri /
spro na slar yang sbyong khrus dang spos rol bcas bum pa rnams gdan drangs te dkyil 'khor bskor ba sogs kyis mnga' dbul ba'am /
bsdu na 'og nas sbyong khrus sa bcad tsam 'byung bas spos kyis bdug
/'ding dkyil pad+ma 'dab brgyad kyi steng dbus dang phyogs mtshams ma 'chol ba mngon rtogs ltar bkod la dbu rgyan dang gzungs rdor gyis spras /
bum pa gcig tu bsdu na 'byung lnga tsakra gcig gis 'thus shing srog shing gcig la gtso 'khor nas gzung 'khor lo rnams rim bzhin ma 'chol bar bcings te na bza' dang tshul gzhan rnams gong ltar bya /
shin tu bsdu na 'khor lor
bkod pa'i sngags rnams phreng bris kyi sngags byang shog dril byas te bcug par yang gsungs /
gzhan yang bum pa'i kha bsgyur rdzas sngags rnams snying byang gzhung du gsal bar 'dor len gang byas nor bum rkyang sgrub dang las tshogs bcas kyi skabs rnams phyed par gces /
bdag bskyed bla ma nor lha dang 'brel zhing phrin las kyi chings de nyid kyis gzhung bsrang ba phyag bzhes yin pas de'i gtor ma nor bum can 'di skabs dor nas thugs sgrub rtsa ba'i dpal gtor bca' ba'i lugs srol tsam las gzhan der bshad pa'i yas chas gtor mchod dang /
tshogs kyi yo byad spos mar me sogs brgya rtsa /
spyan gzigs rgyas spros /
gzhan yang khrus bum chas 'dzoms /
'bru dkar gyi me tog dang maN+Dal /
sbyong chas sogs 'du bya'o //

//gnyis pa dngos gzhi la gnyis kyi /
dang po bdag bskyed nor sgrub rin chen bum bzang rgyud 'debs nas gzung sngon 'gro bkar yas sogs dang /
dngos gzhi phyag rgya bskyed pa nas bstod pa'i rjes /
dzapa? khang dbye ba dor te bzlas pa rnams nyung shas re grub nas /
khrus bum la dmigs te /
bum pa b+h+rU~M las gzhal yas khang :
mtshan nyid thams cad yongs rdzogs dbus :
bcom ldan sme ba brtsegs pa dang :
dag byed 'byung lnga'i lha mo bcas :
snang stong chu zla lta bur gsal :
rang gi thugs nas 'od zer 'phros :
gzungs thag la 'khril bum nang song :
bum lha'i sku las bdud rtsi'i rgyun :
babs pas bum pa yongs gang gyur :
oM u tsuSh+ma kro d+ha hU~M hU~M phaT:
oM b+hur kuM ma hA pra Na ye b+hur tsi b+hur ki bi ma le u tsuSh+ma kro d+ha rA dza hU~M phaT:
sarba ma la tor ya tor ya swA hA:
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
baM ho shud+d+he shud+d+he :
laM ho shud+d+he shud+d+he :
e yaM raM baM laM shud+d+he a a swA hA:
zhes sbrel te bzlas mthar /
oM AHhU~M gis bdud rtsi phul bas lha 'od du zhu ba'i bum pa'i chu dang dbyer med du gyur /
mchod bstod bzod gsol rnams bya /
rten snying brgya rtsas 'bru dkar byin gyis brlabs nas /
mdun rten bgegs bsal khrus kyis sbyong ba ni /
gtor ma rnams swa b+hA was sbyang /
oM AHhU~M gis byin gyis brlab /
gtor ma g.yas su bskor zhing /
sarba big+h+nAn na maHsogs /
gr-ih+Ne daM ba liM te swA hAH
zhes zhi bas sbyang /
changs bu ting lo g.yon du bskor la /
oM sum+b+ha sogs hU~M bzhi brjod pas zhi drag phyed mas sbyang /
oM ma hA shrI he ru ko\u0f85 haM/
rang nyid las kyi he ru ka sme ba brtsegs pa'i skur gyur par bsam la hU~M mdzad kyi rgya bcas /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
rtsa brgyud bla ma yi dam lha tshogs rnams kyi bden pa dang /
bden pa chen po'i byin rlabs kyis deng 'dir mi mthun pa'i phyogs sbyong zhing legs pa'i tshogs spel ba la bar du gcod pa'i 'byung po thams cad gtor ma 'dis tshim par gyis la gzhan du 'gro bar gyis /
gang dag mi 'gro ba thams cad de bzhin gshegs pa thams cad kyi thugs dang gnyis su med pa'i ye shes kyi rdo rje rab tu 'bar bas mgo bo tshal pa brgyar 'gas par gyur cig
/ces gtor ma phyir dor /
drag sngags bzlas la thun gyis brab cing gu gul bdug
/rol mo'i tsham rngam bcas kyis bskrad pa ni drag po'i sbyong ba'o //
hU~M hU~M hU~M badzra rak+Sha rak+Sha b+h+rU~M:
zhes srung 'khor bsgom /
rten rnams me long ngogs su shar ba la /
khrus kyi khang pa shin tu dri zhim pa //
shel gyi sa gzhi gsal zhing 'tsher ba bstar //
rin chen 'bar ba'i ka ba yid 'ong ldan //
mu tig 'od chags bla bre bres pa der //
de bzhin gshegs pa rnams dang de sras la //
rin chen bum pa mang po spos kyi chus //
yid 'ong legs par bkang ba glu dang ni //
rol mor bcas pa du mas sku khrus gsol //
hU~M:
bkra shis bum pa'i bdud rtsi'i chus :
bde bar gshegs pa'i gsang gsum la :
gus pas bsnyen bkur bgyis pa yis :
bdag cag nyon mongs dag gyur cig :
oM sarba ta thA ga ta kA ya wA ka tsit+ta a b+hi She ka te sa ma ya shrI ye hU~M:
ji ltar bcom ldan bltams pa'i tshe :
lha rnams bdud rtsi'i khrus gsol ltar :
ye shes dag pa'i chu rgyun gyis :
deng 'dir bdag gis sku khrus gsol :
oM sarba ta thA ga ta dz+nyA na a mr-ita a b+hi She ka te sa ma ya shrI ye hU~M:
rgyal ba rnams kyi rten mchog la :
tsang zhing bkru ba mi mnga' yang :
bdag cag sgo gsum sgrib sbyang phyir :
rdo rje bdud rtsis khrus gsol lo :
oM sarba ta thA ga ta a b+hi She ka te sa ma ya shrI ye hU~M:
zhes khrus gsol /
gtsang zhing mdzes pa lha yi gos :
bzang po'i dri ngad ldan pa 'dis :
rgyal ba'i rten mchog phyis pa yis :
bdag cag sgrib gnyis dag gyur cig :
oM hU~M trAM hrIHAHdz+nyA na kA ya bi sho d+ha nA ya swA hA:
ces dri bzang gis yig 'bru lnga bris pa'i khrus ras kyis sku phyis /
gnas 'dir nyin mo bde legs mtshan bde legs //
nyi ma'i gung yang bde legs shing //
nyin mtshan rtag tu bde legs pa //
dkon mchog gsum gyi bkra shis shog
/ces brjod la me tog 'thor ro //

//gnyis pa mdun bskyed la bdun las /
dang po mdun rten rnams /
oM u tsuSh+ma kro d+ha hU~M hU~M phaT:kyis bsang /
oM swa b+hA was sbyang la lha bskyed pa ni /
a /
bdag nyid thugs srog hrIHlas 'od 'phros pas //
snod bcud dngos 'dzin thams cad dbyings su sbyangs //
stong gsal ngang las 'byung ba rim brtsegs steng //
b+h+rU~M las bum pa    mtshan nyid yongs rdzogs nang /mchan /dbus ma'i nang nyid du //
rin chen nor bu sna tshogs gzhal med khang :
yangs shing rgya che ngo mtshar bkod pas mdzes :
lta na lhun sdug bkra shis pho brang cher :
dbus nyid dwangs ma 'od lngar 'khrugs pa'i klong :
sna tshogs pad+ma 'dab brgyad lte ba ru :
thabs shes zung 'jug nyi zla'i gdan gyi steng :
hrIHlas 'od zer spro bsdu'i cho 'phrul gyis :
'khor 'das dwangs ma'i bcud kun gcig tu bsdus :
de nyid yongs gyur skad cig dran rdzogs su :
ma hA gu ru pad+ma sam b+ha ba :
'dod rgu'i mchog stsol skyes mchog tshul bzang rtsal :
nor lha bye ba'i dbang phyug chen por bzhengs :
gser mdog brjid chags mtshan dpe'i gzi byin 'bar :
phyag g.yas rdo rje rtse lnga dang bcas pa'i :
khams gsum dbang sdud rin chen rgyal mtshan bsnams :
g.yon pas mnyam gzhag rin chen za ma tog :
'dod rgu'i dngos grub ma lus char du 'beb :
dbu la rab mdzes paN zhu dmar po dang :
sku la gsang ba'i na bza' mthing ga'i steng :
chos gos gsum gsol ber chen smug pos bklubs :
zhabs zung mi 'gyur rdo rje'i skyil krung bcings :
de yi phyi rol pad+ma'i 'dab ma la :
shar du rdo rje'i nor bdag dzam+b+ha la :
dkar gsal rdo rje'i be con ne'u le 'dzin :
lho ru rin chen nor bdag dzam+b+ha la :
gser mdog dbang gi rgyal po ne'u le 'dzin :
nub tu pad+ma'i nor bdag dzam+b+ha la :
dmar gsal pad+ma'i lcags kyu ne'u le 'dzin :
byang du las kyi nor bdag dzam+b+ha la :
ljang nag thod khrag dang ni ne'u le 'dzin :
kun kyang sha rgyas gsus khyim mchog tu che :
'dzum zhing khro la sgeg pa'i nyams 'gyur can :
dar dang rin chen pad+ma'i phreng bas brgyan :
zhabs gnyis bzhengs stabs nor skyug pho mo brdzis :
sku las skyes pa'i 'od kyi klong na bzhugs :
shar lhor lha yi nor bdag tshogs kyi dbang :
dkar gsal glang gdong la phug nor bu bsnams :
lho nub mi yi nor bdag nor gyi rgyun :
gser mdog mchog sbyin 'bras kyi snye ma bsnams :
nub byang klu yi nor bdag rig byed ma :
dmar gsal pad+ma'i lcags kyu zhags pa bsnams :
byang shar gnod sbyin nor bdag rnam thos sras :
ljang ser rin chen rgyal mtshan ne'u le bsnams :
kun kyang rang rang rgyan rdzogs phyed skyil bzhugs :
zhi rgyas dbang drag 'bar ba'i nyams dang ldan :
de yi phyi rol mtshams kyi grwa bzhi ru :
shar lhor dbyig gi nor bdag nor bu bzang :
dkar ser yid bzhin rin chen ne'u le 'dzin :
lho nub cang shes nor bdag re man+ta :
gser 'od shel gyi ral gri ne'u le 'dzin :
nub byang zas gos nor bdag gnod sbyin dmar :
dbang mdog mdung dar rin chen ne'u le 'dzin :
byang shar rkang bzhi'i nor bdag ku be ra :
mthing nag ral gri dang ni ne'u le 'dzin :
kun kyang nor bu'i go khrab brjid par bgos :
rin chen rgyan phreng dar gyi na bzas bklubs :
rang rang mdog mtshungs rta mchog rgyan ldan bcibs :
dkyil 'khor chen po'i phyogs kyi sgo bzhi ru :
shar phyogs 'jig rten nor bdag yul 'khor srung :
dkar gsal zhi ba'i las mdzad pi waM sgreng :
lho phyogs 'jig rten nor bdag 'phags skyes po :
mthing nag drag po'i las mdzad ral gri 'phyar :
nub phyogs 'jig rten nor bdag spyan mi bzang :
dmar gsal khams gsum dbang sdud sbrul zhags 'ching :
byang phyogs 'jig rten nor bdag ngal bsos po :
gser mdog rgyas pa'i las grub be con gdengs :
kun kyang mdzes shing brjid chags rgyan gyis spras :
gzhan yang gzhal yas bar mtshams thams cad du :
rtsa gsum chos skyong srung ma'i tshogs rnams dang :
lha klu gnod sbyin nor bdag bye bas bskor :
'dod rgu'i char 'beb dbul ba'i gdung ba sel :
khams gsum dbang sdud srid gsum zil gyis gnon :
drag shul thabs kyis gdon bgegs tshar gcod pa'i :
phrin las lhun gyis grub pa'i phyag rgyar bzhengs :
zhes nor bum rkyang pa'i skabs dang /
bkra shis gter bum dang sbrel ba'i skabs /
phyogs bzhi mtshams brgyad bum pa ru :    de yi phyogs bzhi mtshams brgyad du /mchan /
shar du gtsug tor gdugs dkar po :
dkar gsal gdugs dkar zhags pa 'dzin :
bkra shis gdugs kyi lha mo dkar :
phyag g.yas rin chen gdugs 'dzin pa :
grangs med nyi zer rdul bzhin 'phro :
lho ru 'jam dpal gzhon nu ser :
ral gri dang ni pusti 'dzin :
bkra shis gser nya'i lha mo ser :
gser nya 'dzin pa grangs med 'phro :
nub tu 'phags ma nor rgyun ljang :
mchog sbyin rin chen snye ma 'dzin :
bkra shis gter bum lha mo ljang :
bum pa 'dzin pa dpag med sprul :
byang du rigs byed sgrol ma dmar :
lcags kyu dang ni zhags pa 'dzin :
bkra shis pad+ma'i lha mo dmar :
pad+ma 'dzin pa mtha' yas 'phro :
shar lhor nor 'dzin sgrol ma ser :
phyag gnyis mchog sbyin dung dkar 'dzin :
bkra shis dung gi lha mo dkar :
dung dkar 'dzin pa bsam mi khyab :
lho nub tshe dpag med mgon dmar :
tshe bum dpal be'us mtshan pa 'dzin :
bkra shis dpal be'u'i lha mo ser :
dpal be'u 'dzin pa grangs med sprul :
nub byang rgyal mtshan rtse mo ser :
phyag gnyis ral gri sdigs mdzub mdzad :
bkra shis rgyal mtshan lha mo sngo :
rgyal mtshan 'dzin pa grangs med sprul :
byang shar yid bzhin 'khor lo dkar :
yid bzhin nor bu 'khor lo 'dzin :
bkra shis 'khor lo'i lha mo ser :
gser 'khor thogs pa bsam yas sprul :
bkra shis lha mo /   kun kyang g.yon pas nor bu bsnams :
dar dang rin chen rgyan gyis mdzes :
steng 'og phyogs mtshams thams cad du :
rtsa gsum chos srung rgya mtsho dang :
khyad par dbyings phyug yum lnga las :
'byung ba lnga yi lha mo ni :
nam mkha'i lha mo sku mdog sngo :
phyag gnyis chos 'byung nor bu bsnams :
sa yi lha mo sku mdog ser :
phyag gnyis ri rab nor bu bsnams :
chu yi lha mo sku mdog dkar :
phyag gnyis chu dkyil nor bu bsnams :
me yi lha mo sku mdog dmar :
phyag gnyis me phung nor bu bsnams :
rlung gi lha mo sku mdog ljang :
phyag gnyis ba dan nor bu bsnams :
grangs med nyi zer rdul bzhin 'phro :
gzhan yang spar sme lo zla tshes :
gza' dang rgyu skar lha klu dang :
sa bdag dkar phyogs skyong ba kun :
mngon sum bzhin du 'khod par gsal :
zhes dang /
gang ltar yang /
snang stong zung 'jug ye shes sgyu ma'i sku :
rdo rje gsum gyi ngo bor lhun grub cing :
ye shes rigs lnga'i dbang mchog rdzogs par gyur :
oM AHhU~M:
oM hU~M trAM hrIHAHa b+hi Shiny+tsa hU~M:
gnyis pa ye shes pa dbab cing bstim pa ni /
rang gi thugs ka nas 'od zer 'phros pas phyogs dus bde gshegs rab 'byams /
rtsa gsum nor lha rgya mtsho'i ngo bor spyan drangs par gyur /
badzra sa mA ya dzaH
spos rol bcas /
hU~M hrI:
yul gyi ming ni lho nub rnga yab gling :
sprul pa'i zhing mchog pad+ma drwa ba nas :
sku gsum dbyer med pad+ma saM b+ha ba :
rab 'byams rtsa gsum nor lha'i 'khor dang bcas :
mos pa'i gnas 'dir gdung bas spyan 'dren na :
thugs rje'i thugs dam dbang gis gshegs nas kyang :
bar chad kun sol mchog thun dngos grub stsol :
oM AHhU~M badzra gu ru pad+ma saM b+ha ba sarba sid+d+hi hU~M:
zhes dang /
gter bum yongs rdzogs skabs /
hU~M:
dad pa dang ni dam tshig gis :
tshur gshegs 'jig rten skyong ba rnams :
mchod pa'i gnas 'dir spyan 'dren na :
dgyes par dgongs nas rten la bzhugs :
oM sarba lo ka pA la e h+ye hi :
gang ltar /
dzaHhU~M baM ho :
hU~M hrI:
yid 'ong pho brang mdzes pa'i gzhal yas dbus :
rin chen seng khri pad+ma nyi zla'i steng :
bla ma rtsa gsum nor lha'i lha tshogs rnams :
dgyes shing mi g.yo brtan par bzhugs su gsol :
sa ma ya tiSh+Tha lhan :
zhes ye shes pa rnams rten dam tshig par dbyer med du bsam pa ni bstim pa'o //
gsum pa phyag 'tshal ba ni /
na mo :
skye 'gag 'gyur med phrin las thams can rdzogs :
rang byung thugs rjes 'gro ba ma lus sgrol :
yid bzhin nor ltar dngos grub char 'beb pa'i :
rtsa gsum nor lha'i tshogs la phyag 'tshal lo :
a ti pU ho :
pra tIts+tsha ho :
bzhi pa mchod pa la mchod rdzas rnams /
raM yaM khaM:
s+pha ra Na phaT:
d+harma d+hA tu A:
b+h+rU~M las gnas khang pad+mo bkod pa'i zhing :
mtshan nyid yongs rdzogs sprul pa'i pho brang dbus :
trAM yig yongs gyur rgyan gyi bye brag dang :
hrIHlas kun bzang phyi nang gsang mchod sprin :
rgyun mi chad pa nam mkha' mdzod kyi gter :
zag med bde chen ye shes rol par gyur :
oM badzra ar+g+haM sogs nas shab+da AHhU~M:
mang+ga la ka la shaHpany+tsa rak+ta ba liM ta AHhU~M:
khyad par bum pa'i nang gi rdzas rnams kun :
'dod pa'i yon tan bsam gyis mi khyab pa :
gang la gang bzhed de bzhin 'char ba yi :
'dod rgu'i longs spyod phun tshogs dpag med gyur :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
lan gsum bcas kyis byin brlab /
mchod pa 'bul ba dngos las /
lha rdzas phyi yi mchod pa ni /
hU~M hrI:
rab 'byams rtsa gsum nor lha'i spyan lam du :
dngos 'byor yid kyis rnam par sprul pa yi :
yan lag brgyad ldan mchod yon mtsho ltar bskyil :
dri med zhabs bsil gang+gA'i rgyun bzhin sbreng :
lha rdzas me tog char gyis nam mkha' bkang :
dri zhim spos kyi dud sprin bar snang khyab :
snang gsal nyi zla'i tshogs rnams 'od rab gsal :
byug pas bde ba skyed pa bdud rtsi'i chu :
ro bcud nus pa phun tshogs zhal zas rigs :
rol mo glu dbyangs kun bzang dbyings khyab pa :
'bul lo bzhes nas 'dod rgu'i dngos grub stsol :
oM AHhU~M gu ru d+he ba DA ka nI sa pa ri wA ra ar+g+haM pA d+yaM sogs nas shab+da pra tIts+tsha swA hA:
khyad par rten 'brel rdzas kyi mchod pa ni /
oM:
gling bzhir dbang mdzad 'khor los sgyur rnams kyi :
dpal gyi 'byor pa chen po rin chen bdun :
bla ma rtsa gsum nor lha'i tshogs la 'bul :
bzhes nas longs spyod 'dod rgu'i dngos grub stsol :
oM ma hA rat+na pU dzi te AHhU~M:
oM:
rgyal ba'i tshogs gnyis las byung mtshan dpe'i dpal :
kun tu dge ba'i bkra shis rtags mchog brgyad :
bla ma rtsa gsum nor lha'i tshogs la 'bul :
bzhes nas longs spyod 'dod rgu'i dngos grub stsol :
oM aSh+Ta mang+ga laM pU dzi te AHhU~M:
oM:
sngon tshe rdzogs sangs rgyas kyis byin brlabs pa'i :
bkra shis 'byor pa spel ba'i rdzas mchog brgyad :
bla ma rtsa gsum nor lha'i tshogs la 'bul :
bzhes nas longs spyod 'dod rgu'i dngos grub stsol :
oM mang+ga laM ku ru pU dzi te AHhU~M:
oM:
bkra shis yid 'ong gter gyi bum pa che :
'dod pa'i yon tan mi zad nam mkha'i mdzod :
'jig rten 'jig rten 'das pa'i mgron rnams la :
'bul lo bzhes nas dngos grub ma lus stsol :
oM mang+ga laM ka la shaHsarba pU dzi te AHhU~M:
gling bzhi ri rab bye ba phrag brgya dang :
lha klu mi yi dpal 'byor thams cad kun :
bla ma rtsa gsum nor lha'i tshogs la 'bul :
bzhes nas longs spyod 'dod rgu'i dngos grub stsol :
oM na maHsarba ta thA ga te b+h+yo sogs nas khaM swA hA:
rmad byung nang gi mchod pa ni /
hU~M hrI:
rang byung gdod nas rnam par dag pa'i rdzas :
rtsa brgyad yan lag stong sbyar sman gyi mchog :
bde stong chags med rak+ta'i mchod pa che :
byang sems dkar dmar bdud rtsi rak+ta'i mtsho :
'khor 'das dwangs bcud khams gsum chags pa'i khrag :
zag med bde ba chen por bzhes su gsol :
ma hA pany+tsa a mr-ita rak+ta khA hi :
bdud rtsi'i thigs gtor zhing /
tshe dpag med mgon gar dbang spyan ras gzigs //
gu ru pad+ma bka' babs mi dgu dang //
nus ldan rnam gnyis chos rgyal yab sras la //
sman mchod 'bul lo 'dod rgu'i dngos grub stsol //
sarba pany+tsa a mr-ita khA hi /
zab gter sgo 'byed mchog gyur bde chen gling //
bka' babs bdun ldan 'jam dbyangs mkhyen brtse'i dbang //
brgyud 'dzin chos bdag rtsa ba'i bla ma la //
sman mchod 'bul lo 'dod rgu'i dngos grub stsol //
sarba pany+tsa a mr-ita khA hi /
yid bzhin dbang rgyal bla ma nor lha'i tshogs //
mkha' 'gro dam can dkar phyogs skyong ba'i lha //
snang srid bla ma'i dkyil 'khor shar pa la //
sman mchod 'bul lo 'dod rgu'i dngos grub stsol //
sarba pany+tsa a mr-ita khA hi /
dngos grub blang ba ni /
oM AHhU~M:
mtheb srin nyi zla'i gwa'u sbyar ba yis :
lha tshogs dngos grub bdud rtsi'i 'bru gsum po :
blangs te rdo rje lce yi hU~M las brgyud :
lus kun gang bas ye shes rgyas par gyur :
kA ya sid+d+hi oM:
wAka? sid+d+hi A:
tsit+ta sid+d+hi hU~M:
hU~M hrI:
snang ba snod kyi 'jig rten gtor gzhong du :
srid pa bcud kyi sems can gtor mar sbyar :
dpal gyi gtor ma brjid ldan 'gying ba 'di :
bla ma rtsa gsum nor lha'i tshogs la 'bul :
oM AHhU~M gu ru d+he ba d+hA ki nI ma hA ba liM ta khA hi :
ka dag gsang ba'i mchod pa ni /
oM:
thabs dang shes rab dbyer med byang chub sems :
bde chen dgyes bskyed 'khrul pa bsgral ba'i sprin :
ye nas mchod dang mchod yul dmigs gtad bral :
rang byung lhun grub mchod pa chen po 'o :
ta na ga Na d+harma d+hA tu At+ma ko\u0f85 haM:
lnga pa bstod pa ni /
hU~M hrI:
bsod nams yongs rdzogs sbyin pa'i pha rol phyin :
'dod rgu'i mchog stsol dngos grub char bzhin 'beb :
rtsa gsum kun 'dus pad+ma saM b+ha ba :
yid bzhin re skong khyod la phyag 'tshal bstod :
rigs bzhi'i nor bdag Ar+Ya dzam b+ha la :
lha mi klu dang gnod sbyin dbang sdud pa'i :
tshogs bdag nor rgyun ku ru kul+le dang :
rgyal chen rnam thos sras la phyag 'tshal bstod :
rin chen cang shes zas gos phyugs kyi bdag :
gnod sbyin sde dpon chen po'i tshogs rnams dang :
'jig rten kun la dbang bsgyur rgyal chen bzhi :
rab 'byams nor lha'i dkyil 'khor lha la bstod :
bkra shis gter bum skabs bstod pa'i khyad par ni /
bkra shis gter gyi bum pa'i gzhal yas su :
'jig rten 'jig rten 'das pa'i bkra shis lha :
ma lus rgyal ba 'dus pa'i tshogs rnams la :
gus pas bstod do bkra shis dge legs stsol :
gang ltar yang /
de ltar mchod cing gsol ba btab pa'i mthus :
bdag sogs 'gro kun ser sna'i sgrib pa zhi :
longs spyod rgyas shing khams gsum dbang du 'dus :
bar chad kun sol mchog thun dngos grub stsol :
drug pa dzapa? la /
hU~M hrI:
rig 'dzin nor lha'i lha tshogs dbyings nas bzhengs :
thugs dam gnad nas bskul lo dzapa? sgra sgrogs :
snang stong sku yi phyag rgyas stong gsum gang :
grags stong gsung gi dzapa? dbyangs 'brug ltar ldir :
rig stong thugs klong 'od gsal ngang du gnas :
lha rnams thams cad bde ba'i gar gyis rol :
sngags rnams rtsol med rdo rje'i glu yis bskul :
thugs ni sgrol mdzad ye shes srog dang bcas :
ma gsal bar du bskyed cing bzlas par 'bad :
ma grub bar du dgongs pa mi gtang gsol :
ma g.yel thugs dam chen po'i dus la babs :
bsnyen sgrub rnam bzhi stan thog 'di nyid du :
mthar phyin dkyil 'khor bdag por 'grub par mdzod :
ces rol mo dang bcas kyis bskul lo //
dzapa? dmigs ni gzungs thag 'jus la /
bdag gi thugs nas 'od 'phros pas :
mdun bskyed lha tshogs thugs rgyud bskul :
de dag sku las thugs rje'i 'od :
dpag yas 'jig rten khams kun khyab :
phyogs dus rgyal ba sras bcas kyi :
mkhyen brtse nus pa'i ye shes dang :
khams gsum brtan g.yo'i dwangs ma'i bcud :
tshe bsod dpal 'byor snyan grags sogs :
mdor na 'khor 'das dge mtshan kun :
bkra shis rdzas rtags rgyal srid bdun :
'ja' 'od thig le'i rnam par bsdus :
bdag dang sgrub pa'i rdzas la thim :
srid zhi kun la dbang sgyur ba'i :
ye shes chen po'i dbyig tu bsam :
oM AHhU~M badzra gu ru pad+ma saM b+ha ba sarba sid+d+hi hU~M:
sarba a nr-i tri puN+ye d+ha naM me d+hi rat+na bA su sid+d+hi sdus sdus paSh+TiM ku ru swA hA:
zhes gtso sngags dang /
'khor sngags rgyas skabs /
oM bud+d+ha dzam+b+ha la oM swA hA:
bde gshegs rigs kyi phywa g.yang gi dngos grub ma lus pa sdus sdus paSh+TiM ku ru swA hA:
oM rat+na dzam+b+ha la trAM swA hA:
rin chen rigs kyi phywa g.yang gi dngos grub\u0f8e
oM pad+ma dzam+b+ha la hrIHswA hA:
pad+ma'i rigs kyi phywa g.yang gi dngos grub\u0f8e
oM karma dzam+b+ha la AHswA hA:
las kyi rigs kyi phywa g.yang gi dngos grub\u0f8e
oM gaM ga Na pa ti swA hA:
steng phyogs lha yi phywa g.yang gi dngos grub ma lus pa sdus sdus puSh+TiM ku ru swA hA:
oM baM bA su d+hA ri NI swA hA:
bar phyogs mi yi phywa g.yang gi dngos grub\u0f8e
oM hrIHku ru kul+le swA hA:
'og phyogs klu yi phywa g.yang gi dngos grub\u0f8e
oM baiM bai shra ma NA ya swA hA:
byang phyogs gnod sbyin gyi phywa g.yang gi dngos grub\u0f8e
oM ma Ni b+ha dra ya swA hA:
bang mdzod dbyig gi phywa g.yang gi dngos grub\u0f8e
oM Ar+Ya re man+ta ya swA hA:
cang shes rta yi phywa g.yang gi dngos grub\u0f8e
oM ma hA rA dza yak+Sha bai hrIHswA hA:
zas gos bcud kyi phywa g.yang gi dngos grub\u0f8e
oM ku be ra ya swA hA:
rkang bzhi phyugs kyi phywa g.yang gi dngos grub\u0f8e
oM d+h+r-iSh+Ta rASh+Ta ya swA hA:
dbul ba'i sdug bsngal thams cad shAn+tiM ku ru swA hA:
zhes dang dus 'khrugs srung ba la dmigs na sngags mthar /
yul phyogs thams cad la phas kyi rgol ba dus kyi 'khrug pa snod bcud kyi rgud pa thams cad rak+Sha rak+Sha :
oM bai rU D+ha ka ya swA hA:
ltog 'dre dbul sri thams cad mA ra ya phaTa?:
oM bi rU pAk+Sha ya swA hA:
khams gsum snod bcud thams cad wA shaM ku ru ho :
oM bai shra ma NA ya swA hA:
tshe bsod dpal 'byor thams cad puSh+TiM ku ru oM:
'khor sngags rnams bsdu na /
oM hU~M trAM hrI AHdzam+b+ha la dza len+d+ra ya swA hA:
sarba yak+Sha bA su pa tiHlo ka pA la tsit+ta hrIM hrIM dza :
sarba bA su sid+d+hi sdus sdus puSh+TiM ku ru swA hA:
zhes dang /
bkra shis gter bum sngags ni /
oM sarba ta thA ga ta uSh+NI Sha hU~M phaTa? swA hA/
hU~M ma ma hU~M ni swA hA/
oM mang+ga laM ts+tsha traM ga AHhU~M:
gnas khang lung pa yul phyogs 'dir mi mthun pa'i phyogs thams cad srung zhing skyob par mdzad du gsol :
rak+Sha rak+ShaH
oM hrIHd+hI ma me dI paM many+dzu shrI muM hrIHpra dz+nyA bar+d+ha ni hrIHd+hI swA hA/
oM mang+ga laM nya tsha AHhU~M:
phyogs 'dir gnas pa thams cad kyi blo dang shes rab dang stobs rtsal phun sum tshogs pa sarba puSh+TiM ku ru oM:
oM baM bA su d+hA ri NI ma hA ni d+hi sarba sid+d+hi hU~M:
oM mang+ga laM ka la shaHAHhU~M:
gnas 'dir 'dod rgu'i gter gyi dngos grub thams cad puSh+TiM oM:
oM ku ru kul+le sarba lo ka shrI wA shaM ku ru ho :
sarba sid+d+hi sa ma ya hrIHswA hA:
oM mang+ga laM pad+ma AHhU~M:
gnas 'dir khams gsum brtan g.yo'i phun tshogs thams cad wA shaM ku ru ho :
oM tAM tA re tut+tA re tu re ma hA kirti puSh+TiM ku ru oM:
oM mang+ga laM shaM kha AHhU~M:
gnas 'dir bdag po'i snyan grags mnga' thang srid pa gsum du puSh+TiM ku ru oM:
oM a mA ra Ni dzI ban+ti ye swAhA/
oM mang+ga laM shrI dzang+ma dza AHhU~M:
tshe dang bsod nams ye shes thams cad puSh+TiM ku ru oM:
oM hU~M d+h+wa dza a gra ke yU re mA ra se na pra mar+d+ha na hU~M hU~M phaTa? phaTa? swA hA:
oM mang+ga laM d+h+wa dza AHhU~M:
gnas 'dir rten dang brten par bcas pa mi mthun pa'i rgol ba thams cad las rgyal bar gyur cig :
oM pad+ma tsin+tA ma Ni dz+wa la sarba lo ka shrI sid+d+hi sid+d+hi ku ru oM:
oM mang+ga laM tsakra AHhU~M:
gnas 'dir chos dang srid kyi mnga' thang phun sum tshogs pa thams cad puSh+TiM ku ru oM:
mUM e ma ma sal sal khaM khaM ye swA hA:
gnas 'dir 'byung ba nam mkha'i gnod pa thams cad zhi ba dang bde legs dang bkra shis su gyur cig :
lAM laM ma ma su su tang tang kung ye swA hA:
gnas 'dir 'byung ba sa yi gnod pa thams cad zhi ba dang bde legs dang bkra shis su gyur cig :
mAM baM ma ma so so ta ta kar ye khar ye swA hA:
gnas 'dir 'byung ba chu yi gnod pa thams cad zhi ba dang bde legs dang bkra shis su gyur cig :
pAM raM ma ma dz+wa dz+wa raM raM ye swA hA:
gnas 'dir 'byung ba me yi gnod pa thams cad zhi ba dang bde legs dang bkra shis su gyur cig :
tAM yaM ma ma kang kang phe Ta ye swA hA:
gnas 'dir 'byung ba rlung gi gnod pa thams cad zhi ba dang bde legs dang bkra shis su gyur cig :
'aHaHshaHsaHmaHhaHma ma ko ling sa man+ta a :
tad+ya thA:
oM tsi ri tsi ri :
tsu ru tsu ru :
ku ru ku ru :
do tsu do tsu :
ba ha ba ha swA hA:
oM sarba nA ga rA dza phuHhU~M phaTa? swA hA:
oM ag+na ye de ba rA dza sa ma ya hU~M swA hA:
oM bA yu rA dza :
k+Sho b+ha k+Sho b+ha :
pa tsa na ta ya swA hA:
gnas khang dang yul phyogs 'di thams cad du 'byung ba bzhi'i gnod pa thams cad shAn+tiM ku ru swA hA:
'byung ba bzhi'i phun sum tshogs pa thams cad puSh+TiM ku ru oM:
'byung ba bzhi'i dwangs bcud thams cad wA shaM ku ru ho :
'byung bzhi 'khrugs pa'i nad gdon bgegs rigs thams cad mA ra ya phaTa?:
oM aSh+Ta mang+ga laM AHhU~M:
zhes bzlas pa de dag ji ltar 'tsham pas ci 'grub bya'o //
bdun pa bsod nams kyi dngos grub thob pa la tshogs rdzogs dgos par gsungs pas mchod pa spyir 'bul ba ni /
oM AHhU~M:
phyi mchod 'dod yon rgya mtsho sprin ltar gtibs :
nang mchod sman raka gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas 'dod rgu'i dngos grub stsol :
oM badzra ar+g+haM sogs nas /
shab+da mang+ga laM ka la shaHsarba pany+tsa rak+ta ba liM ta ma hA pU dza AHhU~M:
bstod pa ni /
hU~M hrI:
ngo bo 'od gsal chos sku'i ngang nyid las :
rang bzhin bde stong longs spyod rdzogs skur shar :
thugs rjes gang 'dul sprul sku'i 'gro don mdzad :
rtsa gsum nor lha'i lha la phyag 'tshal bstod :
nongs bshags ni /
oM:
rtsa gsum nor lha'i lha tshogs rnams :
bdag la gsan cing dgongs su gsol :
bdag cag ma rig 'khrul pa yis :
phyag rgya ma gsal dzapa? bzlas g.yel :
ting 'dzin dgongs pa'i rtsal ma rdzogs :
bying rgod 'chal bar gyur pa sogs :
nongs par gyur pa ci mchis kun :
snying nas 'gyod pas mthol bshags na :
sgrib med tshangs pa'i dngos grub stsol :
oM badzra satwa sogs yig brgya lan gsum /
a a a :
zhes dgongs pa bskyang /
khyad par thal mo sbyar la /
na mo :
sangs rgyas chos dang dge 'dun dang :
bla ma yi dam mkha' 'gro dang :
chos srung nor lha gter gyi bdag :
ye shes gcig gi ngo bo las :
rang bzhin ma 'gags cir yang ston :
thugs rje phrin las rmad po che :
'gro kun skyabs dang mgon gyur pa :
mkhyen brtse'i bdag nyid khyed rnams la :
phyag 'tshal snying nas skyabs su mchi :
lus dang longs spyod mchod par 'bul :
bdag dang mtha' yas sems can rnams :
rtag tu thugs rjes bskyab mdzad gsol :
nad dang gnod pa zhi ba dang :
tshe dang bsod nams 'phel ba dang :
bsam pa'i don rnams ma lus kun :
chos bzhin 'grub par byin gyis rlobs :
zhes dang nyes sel sngags 'di bzla :
na mo bud+d+ha ya :
na mo d+harmA ya :
na ma sang+g+hAHya :
na mo gu ru b+h+ya :
na mo de wA ya :
na mo d+hA ki nI ye :
tad+ya thA:
na mo many+dzu shrI ku mA ra b+hu tA ya :
oM wA gi shwa ri muM hrIHhU~M swA hA:
oM pad+ma tsin+tA ma Ni dz+wa la hU~M phaTa?:
oM badzra tsaN+Da sarba duSh+TAn ta ka ha na da ha pa tsa hU~M phaTa?:
sarba gra ha nak+Sha tra ma hA b+hU ta a pa kA ra sha ma sha ma pra sha ma sha man+tu swA hA:
oM a ma le bi ma le nirma le swA hA:
tad+ya thA:
oM a ka ni ni ka ni a b+hi la maN+Dal ma ye swA hA:
oM e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
baM ho shud+d+he shud+d+he :
laM ho shud+d+he shud+d+he :
e yaM raM baM laM shud+d+he a a swA hA:
zhes 'byung lnga'i grib sel sngags kyang bzla /
bsdu na /
oM a ka ni sogs /
gang ltar /
nyi ma thams cad dge ba yin :
rgyu skar thams cad bzang ba yin :
sangs rgyas thams cad rdzu 'phrul che :
dam pa'i chos ni 'dod chags bral :
byang sems 'phags tshogs phyir mi ldog :
chos nyid rang bzhin bsam mi khyab :
chos can rten 'brel bslu ba med :
bden dang bden pa'i tshig 'di yis :
bdag dang sems can thams cad kyi :
mi mthun gnod pa zhi gyur cig :
mthun rkyen bsam rgu 'grub pa dang :
bkra shis bde legs 'byung bar shog :
ces dang dbyangs gsal rten snying rnams lan gsum gyis nus pa bskyed do //
bye brag thun mong gi tshogs gsag pa maN+Dal 'bul ba ni /
tshom bu 'god bzhin pas /
oM AHhU~M:
bdag dang mtha' yas sems can gyi :
lus dang longs spyod dge tshogs kun :
gling bzhi ri rab nyi zlar bcas :
lha mi'i longs spyod bsam mi khyab :
kun bzang mchod pa'i sprin phung che :
rgyun mi chad par sprul byas te :
dkon mchog rin chen rtsa ba gsum :
chos srung nor lha rgya mtsho la :
gus pas rtag tu 'bul bar bgyi :
bsod nams tshogs chen rab rdzogs nas :
ye shes snang ba rgyas par shog :
oM AHhU~M gu ru d+he ba d+hA ki nI sarba rat+na maN+Dal pU dza me g+ha AHhU~M:
zhes dang /
oM AHhU~M:
khams gsum snod bcud dpal 'byor dang :
bdag lus longs spyod dge tshogs kun :
thugs rje'i bdag nyid rnams la 'bul :
bzhes nas byin gyis brlab tu gsol :
oM sarba ta thA ga ta rat+na maN+Dal pU dza ho :
grangs ci mang du phul /
byin gyis brlabs pa'i me tog 'thor te /
oM:
'dod rgu'i mchog stsol dngos grub gter :
rtsa gsum kun 'dus yid bzhin nor :
gu ru pad+ma saM b+ha ba :
rigs bzhi'i mgon po dzam+b+ha la :
nor bdag gnod sbyin 'jig rten skyong :
bye ba bsam gyis mi khyab pa'i :
dkyil 'khor lha tshogs thams cad la :
phyag 'tshal mchod bstod gsol ba 'debs :
byin gyis rlobs shig bar chad sol :
dngos grub stsol cig longs spyod spel :
rten 'dir bzhugs shing phrin las mdzod :
'khor 'das kun gyi legs tshogs dang :
snod kyi dge mtshan bcud kyi g.yang :
lha mi klu dang gnod sbyin gyi :
zas nor rin chen 'byor pa'i sprin :
cang shes rta dang rkang bzhi phyugs :
lo tog 'bru dang rtsi shing sman :
tshe ring nad med bkra shis dpal :
chos dang rigs kyi rgyud 'dzin sogs :
mdor na srid zhi'i phun tshogs kun :
'bad pa med par dbang du sdus :
zad med chu bo'i rgyun ltar spel :
ci bsam yid bzhin 'grub pa dang :
bkra shis bde skyid ldan par mdzod :
lan gsum /
zhar byung snga thun lta bur 'dir g.yang bsang bya ba'i phyag bzhes ltar dang /
khyad par thun min gyi sgo nas tshogs gsag pa tshogs kyi mchod pa brgya rtsa'am /
tha na'ang thun gyi grangs mnyam gal che bas de nyid 'dir bya ba'i bzhed pa ltar byas la tshogs la longs ma spyad pa'i gong /
phywa g.yang 'gugs pa ni /
bdag mdun dkyil 'khor gyi sogs nas /
char bzhin du babs par bsam la mda' dar g.yab /
spos bsreg
/dbyangs dang rol mo bcas /
hU~M hrI:
'od gsal spros dang bral ba'i sogs nor sgrub rin chen bum bzang ltar g.yang 'gugs mthar dbyung /
bsdu na /
bkra shis longs spyod rgyas pa'i phrin las mdzod :
nas /
hU~M hrI:
dkyil 'khor lha tshogs rab 'byams sogs la 'jug go
/gang ltar mthar /
gtso sngags dang spyi dril sham bu la khu ye puSh+TiM sogs btags pa sbrel te ji ltar rigs pa bzlas rjes /
rten snying gis thog drangs me tog 'thor te zhal nas gsungs pa'i bkra shis brjod cing tshogs la rol lhag ma gtang ngo //
de ltar snga gung phyi dro'i thun gsum tsam bskyar te gtso bor bzlas pa ci 'grub gces pas gung thun dang phyi thun gyi skabs bsdu na sbyong khrus dor la /
las sngags dang swa b+hA was bsang sbyang /
a /
bdag nyid thugs srog hrIHsogs nas bskyar /
de yang bsdu na phrin las kyi chings snying po'i 'gros dang sbyar yang rung /
gzhan las tshogs kyi skor yod na de yi lag len rin chen spungs pa las shes so //
'di yi rgyab chos su gsung rab spyi dang khyad par /
shar du sher phyin /
lhor stobs chen /
nu' tu lang gshegs /
byang du tog gzungs rnams bklag
/bsang brngan gser skyems bya /
bkra shis chen po'i mdo'am bkra shis brtsegs pa /
mdzad pa bcu gnyis kyi bkra shis sogs kyang brjod par gsungs so /
thun rjes ma lhag ma yan grub nas spyi bye brag gi bka' srung gtor chog ji ltar rigs pa dang /
chad brtan rta bro mchod bstod bzod gsol yan nor sgrub gzhung bzhin grub nas /
rtsa gsum byin 'beb bya bar gsungs pas nyi tshod sogs kyi long skabs byung na chas dang yo byad kyis brgyan /
mos gus kyi shugs bskyed la lha btsun dag snang g.yang 'gugs me tog char bsil lam /
bsdu na mkhan rat+na'i gsung /
hU~M hrIH
rang snang rnam dag don gyi 'og min nas //
rang rig chos sku'i bla mas byin chen phob //
gzhan snang 'gro 'dul longs sku'i dkyil 'khor nas //
gzhan don lhun grub gzugs skus byin chen phob //
rgya bal sa mtshams spos ri ngad ldan nas //
skyes mchog tshul bzang bla mas byin chen phob //
gangs can bod yul gnas chen nyer lnga nas //
thugs sras rje 'bangs nyer lngas byin chen phob //
phyogs bzhi dbus lnga la sogs gter gnas nas //
gter chen gter phran rgya mtshos byin chen phob //
dur khrod me ri 'bar ba la sogs nas //
yi dam zhi khro rab 'byams byin chen phob //
tsa ri tra sogs nyer bzhi'i gnas yul nas //
dpa' bo mkha' 'gro'i tshogs kyis byin chen phob :
khams gsum yongs sgrol drag po'i pho brang nas //
dam can chos skyong rgya mtshos byin chen phob //
byang phyogs lcang lo can gyi pho brang nas //
nor lha gter bdag rgya mtshos byin chen phob //
skyabs gnas rgya mtshos byin chen 'beb pa'i tshe //
sbyin pa'i phar phyin gter chen spungs se spung //
tshul khrims rnam dag spos dri thul lu lu //
bzod pa'i go cha'i rgyan chas sil li li //
brtson 'grus myur mgyogs gar stabs khyugs se khyug
/bsam gtan 'od gsal zer thag sbrengs se sbreng //
shes rab ye shes me phung 'ur ru ru //
thabs mkhas thugs rje'i rgya mtsho mer re re //
stobs bcu sgra dbyangs rol mo dir ri ri //
smon lam bde chen brda skad lhangs se lhang //
ye shes lnga ldan 'ja' 'od lams se lam //
thabs kyi dpa' bo'i bro brdung khrigs se khrig
/shes rab dpa' mo'i glu dbyangs kyu ru ru //
zung 'jug dgyes pa'i gar stabs shigs se shig
/drag po'i gad rgyangs phaTa? sgra sangs se sang //
skal ldan mos pa'i bu la byin gyis rlobs //
dgyes ldan lha yi zhal bzang dngos su ston //
'byor ldan tshogs kyi mchod par bcud chen phob //
dam ldan rnal 'byor pho mo smin grol mdzod //
phyi snod rnam dag 'og min zhing du sgyur //
nang bcud rnam dag lha dang lha mor sgyur //
rang rgyud rnam dag ye shes lnga ru sgyur /
khyad 'phags bzhi ldan gsang sngags zab chos kyis //
'brel tshad don dang ldan pa'i byin phob cig
/ston cig rtags dang mtshan bzang myur du ston //
stsol cig mchog dang thun mong dngos grub stsol //
zungs shig thugs rje'i lcags kyus 'bral med zungs //
sgrol cig bdag 'dzin nyon mongs dug lnga sgrol //
phob cig rdo rje'i ye shes byin chen phob //
skur cig byin rlabs 'pho ba'i dbang chen skur //
thugs dam dus la bab bo sa ma ya //
badzra gar+b+ha dz+nyA na A be sha ya a AH
zhes dkyil 'khor bskor ba dang dar gyis g.yab bo //
oM/
'dir ni rten dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
oM su pra tiSh+Tha badzra ya swA hA sa bskyed cing spyan drangs pa rnams rten dang dbyer med du bstims nas /
bsdu ldang bsngo smon shis brjod sogs nor sgrub gzhung bzhin gyis grub bo //
nyin gnyis pa sogs la'ang nor sgrub kyi sgab 'dre la yas byin te bskrad pa nyin bzhin du dgos par gsungs pas mtshon snga nyin ltar bya'o ///
/gsum pa rjes kyi bya ba la dge ba'i rtags mtshan mngon du gyur pa'i nyin tha ma thun gcig gam gang rung nas tshogs mchod rgyas spros dang phywa g.yang 'gugs pa'i rjes /
dbang len pa spro na /
gter bum rtsa gsum nor lha'i pho brang du gsal ba spyi bor blangs te sku yi dngos grub thob par mos la /
oM:
bkra shis gter gyi bum pa bzang po na :
rab 'byams rtsa gsum nor lha'i dkyil 'khor bzhugs :
mchog thun re skong yid bzhin char 'beb pa'i :
byin rlabs dbang dang dngos grub bstsal du gsol :
sngags mthar /
sarba sid+d+hi kA ya a d+hiSh+ThA na tiSh+Tha oM:
g.yang chang 'khor 'das kyi dwangs ma btung ste gsung gi dngos grub thob par mos la /
A:
longs spyod 'dzad med rin chen snod mchog tu :
'khor 'das dwangs ma bdud rtsi'i rgyun gyi gang :
tshe dang blo gros dpal 'byor rab rgyas pa'i :
nus pa sngags kyi dngos grub bstsal du gsol :
sngags mthar /
sarba sid+d+hi wAka? a d+hiSh+ThA na tiSh+Tha A:
g.yang rdzas srid zhi'i thig le blangs pas thugs kyi dngos grub thob par mos la /
hU~M:
mi 'gyur snying po thugs kyi thig le ru :
srid dang zhi ba'i bcud rnams kun bsdus pas :
dge legs yon tan nam mkha' mnyam par 'phel :
'dod rgu lhun gyis grub pa'i dngos grub stsol :
sngags mthar /
sarba sid+d+hi tsit+ta a d+hiSh+ThA na tiSh+Tha hU~M:
de nas tshogs kyis zhal bsros te 'dod rgu'i yon tan phrin las lhun gyis grub par bsam la shis brjod bya /
gzhan la sbyin na'ang g.yang 'gugs phyin tshul de dang gcig go
/dngos grub len pa bsdu na g.yang 'gugs rjes /
hU~M hrI:
snying po byang chub sems kyi sogs kyis dbang blang ngo //
gang ltar lhag ma nas rta bro yan rdzogs par btang /
'grub na gnas khang gi dbus dang phyogs mtshams su bum pa rnams sba bar gsungs kyang /
phyag len la sgrom gcig tu lhan cig bzhugs na stabs bde bas de ltar na gang du bya ba'i gnas der 'di'i 'ding dkyil bkram pa'i dbus gtso bum dang /
las tshogs skor bcas bsgrubs yod na lha gnas ltar la de yi phyogs mtshams rnams su bkra shis gter bum rnams gnas ma 'chol bar bkod /
phyi nang gi mchod pas kyang bskor /
sbyong khrus sngar ltar nas lha bskyed dang spyan 'dren rjes /
dzaHhU~M baM ho :
sa ma ya tiSh+Tha lhan :
a ti pU ho :
pra tIts+tsha ho :
mchod pa rnams /
raM yaM khaM:
oM AHhU~M:
badzra s+pha ra Na khaM gis sbyangs spel bsgyur te /
oM AHhU~M:
phyi mchod 'dod yon rgya mtsho sprin ltar gtibs :
nang mchod sman raka gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas 'dod rgu'i dngos grub stsol :
oM badzra ar+g+haM sogs nas shab+da mang+ga la ka la shaHsarba pany+tsa rak+ta ba liM ta ma hA pU dza AHhU~M:
hU~M hrI:
ngo bo 'od gsal chos sku'i ngang nyid las :
rang bzhin bde stong longs spyod rdzogs skur shar :
thugs rjes gang 'dul sprul sku'i 'gro don mdzad :
rtsa gsum nor lha'i lha la phyag 'tshal bstod :
ces mchod cing bstod nas /
oM:
'dod rgu'i mchog stsol dngos grub gter :
rtsa gsum kun 'dus yid bzhin nor :
gu ru pad+ma saM b+ha ba :
rigs bzhi'i mgon po dzam+b+ha la :
nor bdag gnod sbyin 'jig rten skyong :
bye ba bsam gyis mi khyab pa'i :
dkyil 'khor lha tshogs thams cad la :
phyag 'tshal mchod bstod gsol ba 'debs :
byin gyis rlobs shig bar chad sol :
dngos grub stsol cig longs spyod spel :
rten 'dir bzhugs shing phrin las mdzod :
'khor 'das kun gyi legs tshogs dang :
snod kyi dge mtshan bcud kyi g.yang :
lha mi klu dang gnod sbyin gyi :
zas nor rin chen 'byor pa'i sprin :
cang shes rta dang rkang bzhi phyugs :
lo tog 'bru dang rtsi shing sman :
tshe ring nad med bkra shis dpal :
chos dang rigs kyi rgyud 'dzin sogs :
mdor na srid zhi'i phun tshogs kun :
'bad pa med par dbang du sdus :
zad med chu bo'i rgyun ltar spel :
ci bsam yid bzhin 'grub pa dang :
bkra shis bde skyid ldan par mdzod :
bar lan gsum dang /
oM AHhU~M badzra gu ru pad+ma saM b+ha sogs sngags rkyang pa rnams tshar gsum gsum mthar ye d+har ji ltar rigs pa dang /
bsdu na /
oM/
'dir ni rten dang sogs nas /
bstsal du gsol //
oM su pra tiSh+Tha badzra ya swA hA/
zhes me tog 'thor /
spro na /
oM:
chos nyid bsam gyis mi khyab dang :
chos can rten 'brel bslu med pa'i :
sngags dang phyag rgya ting 'dzin gyi :
bden pa'i stobs dang mthu byin gyis :
rten 'dir 'khor ba ji srid bar :
phyogs bcu'i bde gshegs sras bcas kyi :
ye shes lhag par brtan bzhugs nas :
yul phyogs bkra shis bde legs shing :
char chu dus 'bab 'khrug rtsod zhi :
nad rims gdon bgegs 'tshe ba bral :
snod bcud 'byor pa phun sum tshogs :
bdag dang yon gyi bdag po sogs :
rten 'dir gang gis 'brel ba dang :
mthong thos dran reg thams cad kun :
thun mong las bzhi'i dngos grub thob :
mthar thug mchog tu mi 'gyur ba'i :
ye shes snying por ro gcig pa'i :
bkra shis dge mtshan rgyas par shog :
ye shes brtan pa'i sngags brjod la /
oM:
dpal ldan rgyal po chen po sde bzhi rnams :
bkra shis rtsa gsum nor lha'i sgo srungs la :
dngos grub 'dzad med yun du brtan pa dang :
dus dang dus su thugs rjes sgo dbye gsol :
oM d+h+r-iSh+Ta rASh+Ta ya bai rU D+ha ka ya bi rU pAk+Sha ya bai shra ma NA ya tiSh+Tha badzra /
zhes slar sgo dbye ba na sngags mthar pra we sha ya phaTa? ces 'dor len gyi dbye ba tsam mo //
zhal nas gsungs pa'i bkra shis dang spro na rtags rdzas kyi shis brjod ci rigs mthar /
rtsa brgyud bla ma'i byin rlabs snying la zhugs :
yi dam mkha' 'gro lus dang grib bzhin 'grogs :
chos skyong srung mas bar chad kun bsal nas :
mchog thun dngos grub 'grub pa'i bkra shis shog :
ces rol mo rgya cher bsgrag go
/de yang so sor sbas shing spros pa rgyas tshe lha bskyed kha phral bstod pa bkra shis rnams 'khor lor bkod pa sogs rigs mthun gyis skabs phyed par bya /
de ltar ma lcogs na bum pa dbus ma dang nye bar mchod pa rnams bshams shing 'don chog gong bzhin gyis dmigs pas khyab par byas kyang rung /
ri bo sogs la sbas na sbyong khrus rjes ri khrus byas rjes lha bskyed la 'jug
/yang nor bum rkyang pa'i tshe lha bskyed dang sngags sogs kyang de ltar 'phrul shes par gyis shig
/de nas bdag bskyed la mchod bstod /
bzod gsol bsdu ldang bsngo smon shis brjod bcas gzhung bzhin gyis grub bo //
spro na shar phyogs su skye shing 'dzugs pa sogs rten 'brel mtha' rgyas kyi chos rnams gzhung bzhin 'grub na gnad don che 'o //
smras pa /
gu ru'i thugs rje'i 'od dkar gyis //
snod bcud rgud mun rab bsal nas //
phan bde'i 'dod 'jo'i kun+da yis //
rdzogs ldan snang ba'i dpal du shog
/ces pa'ang sngon gyi skyes chen dam pa 'gas ljags sgrig gnang ba yod ces thos kyang dpe rnyed pa'i skal pa ma byung bas /
gter chen phyag bzhes byang 'dren rgan bu rnams kyi zhal rgyun dang gter gzhung gung sprad de mchog gi mtshan can pad+ma badzra rtsal gyis brjed thor bkod pa mang+ga la ka la shaHb+ha ban+tu ///
/
@#//
bkra shis gter bum gyi 'khor lo'i bri yig dag cing gsal ba bzhugs so //
oM swasti sid+d+haM/
thugs sgrub bar chan kun sel gyi zhal gdams snying byang yid bzhin nor bu las gsungs pa'i bla ma nor lha'i 'khor lo ni las tshogs khol phyung   'jam mgon rin po che'i gsung /du gsal cing /
bkra shis gter gyi bum pa brgyad las /
dang po srung zhing skyob pa bkra shis gdugs kyi tsakra ni /
bri gzhi dkar por 'khor lo rtsibs bzhi mu khyud lnga dang ldan pa'i lte bar gdugs dkar po'i logs su phreng bris kyis /
oM mang+ga laM ts+tsha traM ga AHhU~M:
gtsug lag khang ngam gnas khang 'di zhes bya bas thog drangs yul phyogs 'di thams cad la mi mthun pa'i phyogs thams cad srung zhing skyob par mdzad du gsol rak+Sha rak+Sha :
zhes bri /
de'i phyi rol gyi rtsibs bzhi la /
b+h+rU~M yig dbu phyir bstan bzhi'i mthar klad kor nas brtsam gong gi sngags 'dod gsol dang bcas pa g.yas skor du phreng gcig gam /
ma shong na sbrul 'khyil ba ltar bris kyang 'gal ba med /
rtsibs mchan gdugs tog phyir bstan spel la bri /
mu khyud dang po la /
oM sarba ta thA ga to uSh+NI Sha hU~M phaT swA hA/
tad+ya thA/
oM a na le a na le /
kha sa me kha sa me /
bai ra bai ra /
sau me sau me /
sarba bud+d+ha a d+hiSh+ThA na a d+hiSh+Thi te sarba ta thA ga to uSh+NI Sha si tA ta pa tre hU~M phaTa?/
hU~M ma ma hU~M ni swA hA/
zhes pa'i mthar 'dod gsol gong ltar bri /
mu khyud gnyis pa la dbyangs /
gsal byed /
rten snying /
gsum par /
oM swasti /
bkra shis gang zhig mchod pa'i lha mo ni //
phyag na gdugs bzang gser gyi yu ba can //
bsnams nas rgyal ba'i dbu la mchod 'bul ltar //
dbu la gdugs kyi bkra shis bde legs shog
/yungs dkar rdo rje'i rigs te thams cad du //
bgegs rnams ma lus 'joms par byed pa
ste //
mthu stobs yon tan phun sum tshogs gyur pa'i //
bkra shis des kyang bgegs kun zhi byed shog
/gnas 'dir nyin mo bde legs mtshan bde legs //
nyi ma'i gung yang bde legs shing //
nyin mtshan rtag tu bde legs pa //
dkon mchog gsum gyi bkra shis shog
/oM su pra tiSh+Tha badzra ya swA hA/
bzhi par rdo rje'i ra ba sngon po /
lnga par 'od zer pa tra kha dog sna lnga rtse g.yas skor /
de'i phyi rim grwa bzhir gdugs dkar po re re rnams bri 'o //   yungs dkar shu dag rin chen byugs :
yungs dkar rdzas dang lhan cig bcug :
!
gnyis pa shes rab rgyas par byed pa'i bkra shis gser nya'i 'khor lo ni /
bri gzhi ser por rtsibs dang mu khyud 'dra /
lte bar gser nya mgo nang bstan steng du bltas nas 'khyil pa'i mgo nas brtsam ste mjug ma'i bar /
oM mang+ga laM nya tsha AHhU~M:
bkra shis gter gyi bum pa bzang po bzhugs pa'i sa phyogs 'dir gnas pa thams cad kyi blo dang shes rab stobs rtsal phun sum tshogs pa thams cad puSh+TiM ku ru oM:
rtsibs bzhir d+hIHyig re re la sngags spel tshig dang bcas pas bskor /
mu khyud dang po la shes rab blo 'phel gyi gzungs /
na mo many+dzu shrI ye ku mA ra b+hu tA ya /
bo d+hi satwA ya /
ma hA satwA ya /
ma hA ka ru Ni ka ya /
tad+ya thA/
oM a ra dze /
bi ra dze /
shud+d+he bi shud+d+he /
sho d+ha ya bi sho d+ha ya /
a ma le bi ma le /
nirma le /
dza ya ba ti /
ru ru tsa le hU~M hU~M hU~M phaTa? phaTa? phaTa? swA hA/
zhes pa'i mthar spel tshig gong ltar /
gnyis par dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na gser gyi nya mo 'od 'bar ba //
bsnams nas rgyal ba'i spyan la mchod 'bul ltar //
spyan la gser nya'i bkra shis bde legs shog
/zho ni kun gyi snying por gyur pa ste //
snying po rnam dag ye shes rnam rtogs nas //
ye shes kun gyi dbyings su gyur pa yi //
bkra shis des kyang nad kun zhi gyur cig
/zab cing rgya che'i blo gros dang //
gsal brtan myur ba'i shes rab kyi //
spobs pa chu bo'i rgyun lta bu //
phun sum tshogs pa'i bkra shis shog
/bzhi par rdor ra /
lnga par pa tra /
nang gi rtsibs mchan dang /
phyi'i grwa bzhir gser nya 'khyil ba re re bri 'o //   ba byung lnga dang zho sbyar ba :
gur gum yung ba bsres la byugs :
dkar gsum rdzas dang lhan cig bcug :
!
gsum pa 'dod rgu'i 'byor pa yid bzhin du stsol ba'i bkra shis bum pa'i tsakra ni /
bri gzhi ljang gur rtsibs dang mu khyud 'dra /
dbus su nor bus kha brgyan pa'i bum pa bzang po'i lte bar phreng bris kyis /
oM mang+ga laM ka la shaHAHhU~M:
bkra shis gter gyi bum pa bzhugs pa'i sa phyogs 'dir 'khod pa thams cad la 'dod rgu'i gter gyi dngos grub thams cad puSh+TiM ku ru oM:
rtsibs bzhir baM yig re re'i mthar gong sngags spel tshig bcas pas bskor /
mu khyud dang po la /
oM baM bA su d+hA ri NI ma hA ni d+hi sarba sid+d+hi hU~M:
zhes tshar gsum lnga sogs gang shong mthar spel tshig
/gnyis par dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na rin
chen bum pa rab mdzes pa //
bsnams nas rgyal ba'i mgul la mchod pa ltar //
mgul la bum pa'i bkra shis bde legs shog
/bilba rgyu rkyen 'bras bur bcas pa'i chos //
'jig rten 'jig rten 'das pa'i spyod pa kun //
byang chub snying po mchog tu gyur pa yi //
bkra shis des kyang don kun 'grub gyur cig
/'jig rten bde zhing lo legs dang //
'bru rnams 'phel zhing phyugs 'phel ba //
dge legs thams cad 'byung ba'i gnas //
yid la 'dod pa kun 'grub shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
nang gi rtsibs mchan dang /
phyi'i grwa bzhir bum pa re re bri 'o //   rin chen gur gum tsan+dan byugs :
g.yang can nor dang bcud can zas :
bkrag mdangs can gyi gos sna'i phud :
bilba'i 'bras dang lhan cig gzhug :
!
bzhi pa 'khor 'das kyi legs tshogs thams cad dbang du sdud pa bkra shis pad+ma'i tsakra ni /
bri gzhi dmar por rtsibs dang mu khyud 'dra /
lte bar chu skyes pad+ma dmar po 'dab ma brgyad pa'i ze'u 'brur /
oM mang+ga laM pad+ma AHhU~M:
bkra shis gter gyi bum pa bzang po 'di nyid bzhugs pa'i sa phyogs 'di rnams su khams gsum brtan g.yo'i phun tshogs thams cad wA shaM ku ru ho :
zhes phreng du bri /
rtsibs bzhir hrIHyig gi mthar gong ltar spel tshig bcas /
mu khyud dang po la /
oM ku ru kul+le sarba lo ka shrI wA shaM ku ru ho :
sarba sid+d+hi sa ma ya hrIHswA hA:
zhes gsum lnga sogs gang shong mthar spel tshig sbyar /
gnyis pa dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na pad+ma dmar po 'dab brgyad pa //
bsnams nas rgyal ba'i ljags la mchod pa ltar //
ljags la pad+ma'i bkra shis bde legs shog
/li khri dmar po dbang gi rang bzhin te //
chos rnams ma nor dbang du bsdus nas kyang //
chos kyi rgyal srid rab tu brtan gyur pa'i //
bkra shis des kyang chos srid brtan gyur cig
/tshe ring nad med 'byor ldan zhing //
'gro kun rtag tu 'dun pa dang //
ji ltar bsam pa'i don rnams kun //
chos bzhin 'grub pa'i bkra shis shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
phyi nang gi mchan grwar pad+ma dmar po 'dab brgyad pa ldong bu nang du bstan pa re re bri 'o //   byang sems dkar dmar khab len rdo :
glang sna lcags kyu sin+d+hu ra :
spos dkar sbrang rtsi byugs byas la :
li khri dang ni lhan cig gzhug :
!
lnga pa snyan grags srid gsum du khyab par byed pa bkra shis dung gi 'khor lo ni /
bri gzhi ser po la rtsibs dang mu khyud 'dra /
lte bar dung dkar g.yas su 'khyil ba'i khong pa'i ngos su /
oM mang+ga laM shang+kha AHhU~M:
bkra shis gter gyi bum pa bzang po 'di nyid bzhugs pa'i sa phyogs 'di rnams kyi gnas 'di'i bdag po 'khor dang bcas pa thams cad snyan grags mnga' thang srid pa gsum du puSh+TiM ku ru oM:
zhes phreng du bri /
rtsibs bzhir tAM yig re re'i mthar gong gi sngags spel tshig bcas /
mu khyud dang po la /
oM tA re tut+tA re tu re ma hA kIrti puSh+TiM ku ru oM:
gsum lnga bdun sogs gang shong mthar spel
tshig sbyar /
gnyis par dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na chos kyi dung sgra sgrog mdzad pa //
bsnams nas rgyal ba'i gsung la mchod pa ltar //
gsung la dung gi bkra shis bde legs shog
/dung ni chos kyi sgra rnams sgrog pa'i tshul //
ye shes rgya mtsho nyid du dag gyur te //
chos rnams ma nor yongs su ston pa yi //
bkra shis des kyang tshig la dbang thob shog
/chos dang srid kyi dge mtshan dang //
snyan pas nam mkha'i mthar khyab cing //
lha dang bcas pa'i 'jig rten na //
yongs su grags pa'i bkra shis shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
phyi nang gi mchan grwar dung g.yas 'khyil mjug nang du bstan pa dar dpyang dang bcas pa re re bri 'o //   nyi zla'i dwangs ma me chu'i shel :
ga pur gla rtsi bcas pas byugs :
g.yas 'khyil dung dang lhan cig gzhug :
!
drug pa tshe dang bsod nams ye shes 'phel bar byed pa bkra shis dpal be'u'i tsakra ni /
bri gzhi dmar ser la rtsibs dang mu khyud 'dra /
lte bar dpal be'u zur brgyad pa dar dpyang gis mdzes pa'i phyi nang gi khong seng bcu bdun la /
steng gi grwa nas brtsam ste rim par /
oM 
1)
mang+ga laM 
2)
shrI dzang+ma dza 
3)
AHhU~M:
4)
bkra shis 
5)
gter gyi 
6)
bum pa 
7)
bzang po 
8)
'di nyid 
9)
bzhugs pa'i 
10)
sa phyogs 'dir 
11)
gnas pa'i 
12)
skye rgu rnams 
13)
tshe dang bsod nams 
14)
ye shes thams cad 
15)
puSh+TiM ku ru 
16)
oM:
17)
zhes bri /
rtsibs bzhir hrIHyig re re'i mthar gong gi sngags spel tshig bcas /
mu khyud dang po la /
oM na mo b+ha ga wa te /
a pa ri mi ta A yur+dz+nyA na su bi nish+tsi ta te dz+wa rA dzA ya /
ta thA ga ta ya /
ar+ha te samyak+saM bud+d+ha ya /
tad+ya thA/
oM puN+ye puN+ye /
ma hA puN+ye /
a pa ri mi ta puN+ye /
a pa ri mi ta puN+ye dz+nyA na saM b+hA ro pa tsi te /
oM sarba saMskAr pa ri shud+d+ha d+harmA te ga ga na sa mut+ga te swa b+hA wa bi shud+d+he ma hA na ya pa ri wa re swA hA/
zhes tshe gzungs kyi mthar spel tshig sbyar ba /
gnyis par dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na dpal gyi be 'u rab 'bar ba //
bsnams nas rgyal ba'i thugs la mchod pa ltar //
thugs la dpal be'u'i bkra shis bde legs shog
/dUrbas tshe ni 'phel bar byed pa ste //
rdo rje sems dpa'i tshe ni rab grub ste //
nyon mongs skye shi rgyun chad gyur pa yi //
bkra shis des kyang tshe g.yang 'phel gyur cig
/dpon slob mi 'bral lhan cig 'grog
/sku tshe mi 'gyur sra zhing brtan //
ja bzang bzhes spro rgyun mi chad //
skyid la chos 'phel bkra shis shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
phyi nang gi mchan grwar dpal be'u dar dpyang gis mdzes pa bri 'o //   bri zhing bcud len rdzas kyis byugs :
dUrba'i rtsa dang lhan cig gzhug :
!
bdun pa phas rgol gyi phyogs thams
cad las rnam par rgyal ba bkra shis rgyal mtshan gyi tsakra ni /
bri gzhi sngon po la rtsibs dang mu khyud 'dra /
lte bar rgyal mtshan nor bu'i drwa phyed kyis brgyan pa'i sham bu rnams nas phreng sgrig tu /
oM mang+ga laM d+h+wa dza AHhU~M:
bkra shis gter gyi bum pa bzang po bzhugs pa'i gnas 'dir rten dang brten par bcas pa dang skye rgu mtha' dag mi mthun pa'i rgol ba thams cad las rgyal bar gyur cig :
ces bri /
rtsibs bzhir d+h+waM re re'i mthar gong gi sngags spel tshig bcas /
mu khyud dang po la /
oM hU~M d+h+wa dza a gra ke yU re mA ra se na pra mar+d+ha na hU~M hU~M phaTa? phaTa? swA hA:
zhes tshar gsum lnga gang shong gi mthar spel tshig sbyar /
gnyis pa la dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na rin chen rgyal mtshan rab mdzes pa //
bsnams nas rgyal ba'i sku la mchod pa ltar //
sku la rgyal mtshan bkra shis bde legs shog
/gi waM dug gsum 'joms pa nad kyi sman //
sman mchog chos nyid rab tu rtogs gyur nas //
nyon mongs zug rngu med par gyur pa yi //
bkra shis des kyang dug gsum zhi gyur cig
/phyi nang 'gal rkyen bar gcod dang //
'jigs pa brgyad dang bcu drug sogs //
phas rgol mi mthun phyogs kun las //
rnam par rgyal ba'i bkra shis shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
phyi nang gi mchan grwar nor bu'i rgyal mtshan yu ba nang du bstan pa re re bri 'o //   gu gul shu dag thog lcags byugs :
gi wang bcud dang lhan cig gzhug :
!
brgyad pa chos dang srid kyi 'khor los bsgyur bar byed pa bkra shis 'khor lo'i tsakra ni /
bri gzhi ser po rtsibs dang mu khyud 'dra /
dbus su gser gyi chos 'khor rtsibs brgyad pa'i lte bar /
oM mang+ga laM tsakra AHhU~M:
rtsibs brgyad la rgyab nas brtsam ste g.yas skor du rim par /
bkra shis gter gyi 
1)
bum pa bzang po 
2)
'di nyid bzhugs pa'i 
3)
gnas 'di rnams su 
4)
dam pa'i chos dang 
5)
srid kyi mnga' thang 
6)
phun sum tshogs pa thams cad 
7)
puSh+TiM ku ru oM:
8)
rtsibs bzhir hrIHyig re re'i mthar gong gi sngags spel tshig bcas /
mu khyud dang por /
oM pad+ma tsin+tA ma Ni dz+wa la sarba lo ka shrI sid+d+hi sid+d+hi ku ru oM:
zhes tshar gsum lnga sogs gang shong mthar spel tshig sbyar /
gnyis par dbyangs gsal rten snying /
gsum par /
oM swasti /
bkra shis gang zhig mchod pa'i lha mo ni //
phyag na gser gyi 'khor lo rtsibs brgyad pa //
bsnams nas rgyal ba'i zhabs la mchod pa ltar //
zhabs la 'khor lo'i bkra shis bde legs shog
/me long ye shes rgya mtsho chen po yis //
ye shes rgya mtsho mchog tu dag gyur te //
rnam dag chos la thogs med longs spyod pa'i //
bkra shis des kyang sgrib pa dag gyur cig
/'bad dang rtsol bas ma gos pa //
yid bzhin nor bu dpag bsam shing //
sems can re ba skong mdzad pa //
bsam pa 'grub pa'i bkra shis shog
/oM su pra tiSh+Tha badzra ya swA hA/
bzhi par rdor ra /
lnga par 'od phreng /
phyi
nang gi mchan grwar gser 'khor rtsibs brgyad pa re re bri 'o //   bkra shis rang byung sgrub gnas dang :
chos grwa chen po tshong 'dus che :
rgyal po'i pho brang chen po yi :
sa chu shing sna'i tshogs kyis byugs :
'phags pa gsum gyi ring srel dang :
me long hrIHsa mtshan lhan cig gzhug :
!
thun mong du snod bcud kyi dpal dang legs tshogs thams cad skyed par byed pa rten 'brel 'byung lnga'i tsakra ni /
bri gzhi ljang gu rtsibs bzhi mu khyud rim pa dgus bskor ba'i lte bar /
mUM yig gi mthar /
klad kor nas brtsam g.yas skor du /
mUM e ma ma sal sal khaM khaM ye swA hA:
gnas 'dir 'byung ba nam mkha'i gnod pa thams cad zhi ba dang bde legs dang bkra shis su gyur cig :
rtsibs bzhir mdun nas brtsam ste g.yas skor gyis /
shar du /
lAM yig gi mthar /
lAM laM ma ma su su tang tang kung ye swA hA:
gnas 'dir 'byung ba sa'i gnod pa thams cad zhi ba dang bde legs dang bkra shis su gyur cig :
lhor /
mAM yig gi mthar /
mAM baM ma ma so so ta ta kar ye khar ye swA hA:
gnas 'dir 'byung ba chu'i sogs gong ltar /
nub tu /
pAM yig gi mthar /
pAM raM ma ma dz+wa dz+wa raM raM ye swA hA:
gnas 'dir 'byung ba me'i sogs /
byang du /
tAM yig gi mthar /
tAM yaM ma ma kang kang phe Ta ye swA hA:
gnas 'dir 'byung ba rlung gi sogs /
mu khyud dang po la /
'aHaHshaHsaHmaHhaHma ma ko ling sa man+ta a :
tad+ya thA:
oM tsi ri tsi ri :
tsu ru tsu ru :
ku ru ku ru :
do tsu do tsu :
ba ha ba ha swA hA:
oM sarba nA ga rA dza phuHhU~M phaTa? swA hA:
oM ag+na ye de ba rA dza sa ma ya hU~M swA hA:
oM bA yu rA dza :
k+Sho b+ha k+Sho b+ha :
pa tsa na ta ya swA hA:
gter chen po'i bum pa bzang po 'di nyid bzhugs pa'i gtsug lag khang dang yul phyogs 'di thams cad du 'byung ba bzhi'i gnod pa thams cad shAn+tiM ku ru swA hA:
'byung ba bzhi'i phun sum tshogs pa thams cad puSh+TiM ku ru oM:
'byung ba bzhi'i dwangs ma thams cad wA shaM ku ru ho :
'byung bzhi 'khrugs pa'i nad gdon bgegs rigs thams cad mA ra ya phaTa?:
ces bris /
gnyis pa la /
oM mang+ga laM ts+tsha traM ga AHhU~M:
oM mang+ga laM nya tsha AHhU~M:
oM mang+ga laM ka la shaHAHhU~M:
oM mang+ga laM pad+ma AHhU~M:
oM mang+ga laM shaM kha AHhU~M:
oM mang+ga laM shrI dzang+ma dza AHhU~M:
oM mang+ga laM d+h+wa dza AHhU~M:
oM mang+ga laM tsakra AHhU~M:
che ba'i che mchog ston mchog bla na med //
chos rje nyi ma rgyal ba'i byin rlabs kyis //
bdud dang bgegs rigs gnod pa'i dgra zhi ste //
rtag tu dpal gnas nyin mtshan bkra shis shog
/chos nyid bden pa'i chos mchog bla na med //
dam chos bdud rtsi bden pa'i byin rlabs kyis //
nyon mongs dug lnga gdung ba'i dgra zhi ste //
rtag tu dpal gnas nyin mtshan bkra shis shog
/dge 'dun yon tan rin chen dpal 'bar ba //
rgyal sras phan mdzad bden pa'i byin rlabs kyis //
nyes pa'i skyon bral dge tshogs rnam par 'phel //
rtag tu dpal gnas nyin mtshan bkra shis shog
/ces sh+lo ka gsum gyi mthar /
gnas 'dir nyin mo bde legs mtshan bde legs //
nyi ma'i gung yang bde legs
shing //
nyin mtshan rtag tu bde legs pa //
dkon mchog gsum gyi bkra shis shog
/ces bri /
gsum pa la /
oM a A:
i I:
u U:
r-i r-I:
l-i l-I:
e ai :
o au :
aM a :
zhes dbyangs dang /
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha swA hA'i bar gsal byed bcas tshar re dang /
na mo bud+d+ha ya :
na mo d+harmA ya :
na mo sang+g+hA ya :
na mo gu ru b+h+ya :
na mo de wA ya :
na mo d+hA ki nI ye :
tad+ya thA:
na mo many+dzu shrI ku mA ra b+hu tA ya :
oM wA gi shwa ri mUM hrIHswA hA:
oM pad+ma tsin+tA ma Ni dz+wa la hU~M phaTa?:
oM badzra tsaN+Da sarba duSh+TAn ta ka ha na da ha pa tsa hU~M phaTa?:
sarba gra ha nak+Sha tra ma hA b+hU ta a pa kA ra sha ma sha ma pra sha ma sha man+tu swA hA:
oM a ma le bi ma le nirma le swA hA:
tad+ya thA:
oM a ka ni ni ka ni a b+hi la man+Da la ma ye swA hA:
zhes pa tshar gnyis gsum gang shong /
oM ye d+harmA he tu pra b+ha bAH
he tun+te ShAn+ta thA ga te h+ya ba dat+ta :
te ShAny+tsa yo ni ro d+ha :
e waM bA dI ma hA shra ma NaHswA hA:
dang /
oM su pra tiSh+Tha badzra ya swA hA:
zhes bri 'o //
bzhi par rdor ra /
lnga par 'od phreng /
drug par sa dkyil ser /
bdun par chu dkar /
brgyad par me dmar /
dgu par rlung ljang /
'di rnams kha dog so so'i gzhi la so so'i ri mo mtshon pa dang bcas 'bri bar bya'o //   shel gser lan tshwa me shel dang :
dar sna lnga bcas lhan cig tu :
kha dog sna tshogs dar gyis dril :
mang+ga laM b+ha ba tu /
dge'o //
'jam dbyang mkhyen brtse'i dbang po'i yig cha ste gsung 'bum las phyung ba'o ///
/
!
gtso bum rdzas snying byang gzhung las 'byung ba zur bkol ni :
gnas khang bkra shis dge 'dod na :
rin chen bum pa dgu yi nang :
tshe ring 'byor ldan bkra shis pa'i :
lag nas byung ba'i zas gos nor :
rin chen sman 'bru'i phud dang ni :
rang byung gnas chen ma nyams pa'i :
sa rdo chu shing sna tshogs dang :
klu chen gnas pa'i mtsho'i rdel bye :
sa yi snying po gser dang ni :
chu yi snying po lan tshwa bzang :
me yi snying po me 'byung shel :
rlung gi snying po dar sna lnga :
nam mkha'i snying po rang byung shel :
tshe ring phyir du dUrba'i rtswa :
nad kun nyung phyir a ru ra :
don rnams 'grub phyir bilba'i 'bras :
gdon bgegs zhi phyir nyungs dkar 'bru :
nang mthun phyir du gi wang sman :
legs tshogs dbang sdud sin+d+hu ra :
bkra shis dge ba'i dkar gsum dang :
kun gyi yid 'phrog mngar gsum bcud :
zas bcud 'phel phyir zas mchog dang :
gos kyis 'byor phyir za 'og dmar :
nor gyi snying po rin chen lnga :
lo phyugs legs phyir zhing dang ni :
phyugs lhas bkra shis dgu yi sa :
'bru sna rta phyugs spu sna'i tshogs :
tshul khrims dag phyir dri mchog lnga :
lang tsho rgyas phyir sman sna'i tshogs :
bkrag mdangs rgyas phyir rma bya'i mdongs :
dus 'khrugs zhi phyir khab len rdo :
lha klu'i 'khon sbyong shu dag dkar :
rgya spos spang spos rdo dreg dmar :
lha srin gtod la gnas pa'i phyir :
pha bong long bu tri yis
mtshan :
gzhi bdag 'pho skyas spang ba'i phyir :
so so'i dkyil nas blangs pa'i rdo :
chos srung mi 'bral 'grogs pa'i phyir :
g.yu byang sa bon mtshan pa dang :
mkha' 'gro'i 'du ba mi chad slad :
'gron bu ha ri ni sas mtshan :
rigs rgyud mi chad 'phel ba'i phyir :
mon lug gla sgang nyungs ma'i 'bru :
dge 'dun 'du ba rgyas pa'i phyir :
chos grwa bkra shis chen po'i sa :
bshad sgrub bstan pa rgyas pa'i phyir :
rten gsum byin can bag rdul dang :
bstan pa'i snying po rgyas pa'i phyir :
de bzhin gshegs pa'i 'phel gdung dang :
sangs rgyas sras gcig glegs bam bcas :
ji ltar 'byor pas phyur bur gtams :
dbus su nor sgrub glang 'khor bcug :
phyogs mtshams bkra shis tsakras gtams :
zhes gsungs so //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
