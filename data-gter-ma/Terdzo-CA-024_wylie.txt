rtsa gsum spyi 'dus snying thig gi brgyud pa'i gsol 'debs byin rlabs bdud rtsi'i snang ba bzhugs /
chos dbyings kun khyab bde gshegs 'od mtha' yas //
sku dang zhing khams snang mdzad spyan ras gzigs //
phyogs dus rgyal kun ngo bo pad+ma 'byung //
gsol ba 'debs so byin rlabs dngos grub stsol //
bde stong mchog brnyes gsang 'dzin mkhar chen bza'//
chos kyi rgyal po mnga' bdag lha'i me tog
/'jig rten mig gcig rgyal tshab bai ro rje //
gsol ba 'debs so byin rlabs dngos grub stsol //
bai ro'i rnam 'phrul kun spang zla 'od 'bar //
snang bzhi mthar phyin 'ja' tshon las 'phro gling //
bka' bab bdun gyi mnga' bdag mdo sngags gling //
gsol ba 'debs so byin rlabs dngos grub stsol //
mdzod lnga'i srol 'byed pad+ma gar gyi dbang //
chos kyi rgya mtsho shAkya shrI dz+nyA na //
'phags mchog 'jam mgon ye shes rdo rje la //
gsol ba 'debs so byin rlabs dngos grub stsol //
yi dam yongs 'dus pad+ma gtum po dang //
mkha' 'gro'i dbang phyug bdud 'dul seng+ge'i zhal //
rab 'byams rtsa gsum rgyal ba'i dkyil 'khor la //
gsol ba 'debs so byin rlabs dngos grub stsol //
smin byed dbang gis sgo gsum rdo rjer smin //
bskyed rdzogs lam gyis srid zhi'i 'ching las grol //
rtsa gsum dbyer med pad+ma 'od 'bar gyi //
gsang ba gsum dang gnyis med byang chub shog
/ces pa'ang rgyam rgyal pad+ma shel ri'i gnas zhol rang byung pad+ma yab sras kyi rdzu 'phrul phyag rtags kyi re khAs bkra ba mtsho nag ma'i khar tshogs kyi mchod pa phul ba'i skabs sngags btsun 'jigs med mkhyen brtse'i ming can gyis bris pa brgyud gsum bla mas byin gyis brlab pa'i rgyur gyur cig /

//
