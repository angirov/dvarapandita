mkha' 'gro ma sme brtsegs kyi sgrub thabs bzhugs so :
gu ru chos dbang gi gter byon myang sman lung ba'i zab chos yang dag pa'o :[ \u0f80]atsha :
na mo gu ru DA ki nI:
gang zhig nyams grib sbyang phyir mkha' 'gro ma sme brtsegs bsgom par 'dod pas :
skyabs 'gro sems bskyed sngon du song nas :
skad cig gis pad+ma nyi zla'i gdan la :
rang nyid mkha' 'gro ma sme ba brtsegs ma sku mdog mthing nag shin tu 'tsher ba :
zhal gcig phyag gnyis zhi ma khro :
zhabs gshibs nas drang por bzhengs pa :
phyag gnyis thugs kar bsnol ba'i steng na bai DUr+Ya'i bum pa bdud rtsis gang ba bsnams pa :
rigs lnga'i dbu rgyan dang dar sngon po'i sham thabs gsol ba :
spyan gsum dang ldan zhing zhal cung zad gdangs pa'i thugs kar yi ge hrIHmthing ga sngags phreng gis bskor bar gnas pa las 'od zer 'phros :
rang bzhin gyi gnas nas sangs rgyas byang sems thams cad rang 'dra bar spyan drangs :
rang la thim pas rang gi sdig sgrib dang mi gtsang nyams grib thams cad byang bar bsam zhing :
sngags bzlas pas sngags phreng las 'od zer me'i tshwa tshwa lta bu 'phros :
rang gi mi gtsang ba thams cad bya spu mer bsregs pa bzhin song bar bsam la :
oM khar+khaM dzir+khaM bi mA na se utsuSh+ma kro d+hI nI hU~M phaT swA hA:
zhes rab brgya rtsa brgyad :
'bring nyer gcig :
tha ma bdun bya skad ma grags gong du bzlas la sna bug tu phus gdab bo :
gzhan gyi 'bul ba dang bza' btung la yang :
sngags kyi 'od zer gyis mi gtsang nyams grib tshig par bsams nas rol par bya'o :
gzhan la khrus chu byed na :
rin po che'i bum par lha sgom la sngags bzla :
gong bzhin bskyed rim gsal ba'i phyag gi bum pa nas chu byung bas nyams grib sbyang bar bsam mo :
rang gi tshe sgrub tu byed na :
phyag gi bum pa'i nang du a dkar po gcig las 'od 'phros :
phyogs bcu'i sangs rgyas dang byang sems dpa' bo mkha' 'gro thams cad kyi byin rlabs a'i rnam par spyan drangs bum par thim :
gzhan yang 'byung ba'i bcud dang :
rang gi bla tshe 'thor ba yang bsdus bum par thim :
bum pa a dkar pos gang ba la dmigs pa gtad :
rlung thun gcig gzung ngo :
a nyer gcig re bzlas la 'od du zhu ba'i bdud rtsi'i chu rang gi khar hub re 'thungs pas :
lus bde bas khyab cing snying gar yang a dkar la 'tsher ba gcig bsam pas tshe'i dngos grub thob bo :
rjes dmigs med stong gsal gyi ngang la bzhag go :[ \u0f80]atsha :
rab tu zab phyir mkha' 'gro'i rgyud las btus :
nyams su blang bde phan yon bsam las 'das :
lnga brgya'i dus su phan phyir gter du sbas :
mnga' bdag gsung sprul gcig dang 'phrad par shog :
sa ma ya :
rgya rgya rgya :
mang+ga laM//
shu b+haM///
/
