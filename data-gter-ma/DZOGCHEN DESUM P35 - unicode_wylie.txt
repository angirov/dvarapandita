na mo gu ru :
nang skor rig 'dzin bco lnga yi :
bskyed rim bsgom pa'i byang bu ni :
skyabs sems tshogs gsag la sogs nang skor spyi ltar bya /    hU~M:
kun gzhi mi dmigs rnam par stong :
A:
rang bzhin gsal ba kun la khyab :
A+o~M:
thugs rje sna tshogs sprul skur shar :
rgyu yi ting 'dzin a dkar las :
lo chen bai ro dkar gsal 'dzum :
paN zhwa chos gos smug ber gsol :
rdo rje skyil krung pad zlar bzhugs :
mnyam gzhag thod pa bcud bkang bsnams :
spyi bor rigs bdag kun tu bzang //
dpral bar rdo rje sems dpa' dkar //
mgrin par dga' rab sprul sku'i tshul //
thugs kar shrI siM rnal 'byor chas //
phyi rol pad+ma 'dab bzhi la //
shar du khri srong lde'u btsan rje //
lho ru dz+nyA na ku mA ra //
nub tu gnyan chen dpal gyi dbyangs //
byang du nyang ban ting 'dzin bzang //
de phyir pad+ma 'dab brgyad la //
shar du dge slong nam mkha'i snying //
lho ru gnubs chen bud+d+ha'i mtshan //
nub tu rgyal ba mchog dbyangs rtsal //
byang du ye shes mtsho rgyal ma //
shar lhor 'brog mi dpal ye shes //
lho nub lang gro dkon mchog 'byung //
nub byang rlangs chen dpal seng+ge //
byang shar rgyal mo g.yu sgra snying //
'od dang 'od zer 'bar bar bsgom :
dug gsum ye dag rdo rje gsum :
lhun grub rdzogs par byin gyis brlabs :
dug lnga rnam dag ye shes lnga :
sku lnga ye rdzogs dbang bskur ro :
A+o~M AHhU~M:
A+o~M hU~M trAM hrIHA:
spyan 'dren la sogs nang skor spyi ltar bya /
de nas bzlas pa'i rim pa ni /
A+o~M AHhU~M gu ru bai ro tsa na sid+d+hi hU~M:
'khor rnams la dmigs te /
A+o~M sarba ma hA gu ru hU~M:
tshe rdzas rnams la dmigs te /
A+o~M AHhU~M gu ru bai ro tsa na A yu sid+d+hi hU~M:
spro na gter chen bla mas mdzad pa'i gsol 'debs bya /
gdams pa'i mthar thug snying la phul :
lha sras rat+na mchog gi ming :
me sgron rta lo bde chen ming :
khams phyogs lho rgyud phyogs su skye :
thabs shes rten 'brel legs pa'i tshe :
'di nyid 'phrad gyur ngo mtshar che :
kho mos byin rlabs zhal phye nges :
de ltar snying gi thig le 'di :
bka' srung rnams kyis thub par srung :
las 'phro can dang 'phrad par shog :
sa ma ya rgya rgya :\u0f01\u0f83:

zab mo rdzogs chen sde gsum las /
nang skor bla ma rig 'dzin dbang chog bzhugs //
na mo gu ru bai ro tsa na ya :
nang skor bla ma 'gro 'dul bco lnga yang :
rgya gar yul gyi slob dpon chen po rnams :
'gro don phyir du bod kyi yul du 'khrungs :
de yi dbang byas ye shes mtsho rgyal la :
lha sras kyis zhus lha sras gshegs rjes su :
zur mkhar bza' yis yi ger bkod pa dag :
ngan lam ban+des khrigs su btab pa 'di :
bla ma'i phrin las dgongs pa 'od gsal zhes :
'di yi byin rlabs bla ma'i spyi skor las :
grub pa'i tshul ston bka' babs dbang bskur zhing :
thugs kyi byin rlabs rdo rje'i glu rnams blang :
zhes pa mdo byang las gsal dgongs pa bkral /
nang skor bla ma'i byin rlabs dbang :
tshul bzhin bskur na dkyil 'khor yang :
rgyas bsdus rigs pas dpag la bsham :
slob ma rnams kyis 'di skad zhu :
zung 'jug dgongs pa brnyes pa yi :
rig 'dzin 'gro 'dul bco lnga yi :
byin rlabs brtse bas gnang du gsol :
bla mas :
spyir ni 'gro 'dul bla ma bco lnga po :
thams cad zung 'jug mngon gyur kun tu bzang :
dgongs pa rang byung nam mkha'i rnal 'byor tshogs :
ye shes sku can 'khor 'das yongs la khyab :
bzhugs yul zhing khams gzhan du btsal mi 'tshal :
da lta'i nam mkha' 'dir yang rnal 'byor rnams :
rang gi sems nyid 'di la'ang bla mas khyab :
bskur bya skur thabs sgrub dang sgrub thabs med :
rnal 'byor lta ba'i ngang la sgrub dbang rdzogs :
e ma ho bde gshegs bla ma rnams :
bsam gyis mi khyab chos nyid klong :
kun tu bzang po'i rnal 'byor yin :
lta ba'i rgyal po'i mchod pa 'bul :
slob ma rnams kyis maN+Dal tshogs :
ci 'byor bshams te lta bar gnas :
gdod nas dag pa'i kun bzang bla ma la :
mtshan 'dzin 'khrul pa'i bskang bshags mi 'tshal zhing :
gnyis su 'dzin pa'i phyag 'tshal mos gus bral :
de bas rang rig klong du phyag 'tshal lo :
gnyis su med pa'i mchod sprin rgya mtshos mchod :
bsam las 'das pa'i ngang du thugs dam bskang :
brjod med brjod pa thams cad mthol lo bshags :
e ma ho bde gshegs bla ma rnams :
phyi nang nam mkha' kun la sku ni yongs su khyab pa nyid :
bzhugs pa'i yul ni phyogs bcu'i 'jig rten dag la mchis :
glo bur dri ma'i rnam rtog bsal phyir gzugs skur bzhengs pa rnams :
mtshan 'dzin 'khrul pa 'di dag myur du bsal bar mdzad du gsol :
slob dpon gyis :
e ma ho :
bde gshegs rig 'dzin bla ma 'gro 'dul bco lnga rnams :
dmigs med chos kyi sku las da lta bzhengs su gsol :
nang skor bla ma bco lnga gnas 'dir snang bar mdzod :
ye shes sku yis slob mar byin rlabs dbang chen da lta bskur du gsol :
zhes dang :
bla ma'i mngon rtogs rig 'dzin bco lnga dpon slob gnyis kas bsgom /
de nas nang skor bod kyi rig 'dzin rnams kyi rdo rje'i glu blangs shing sku rnams spyi bor bzhag ste /
dang po bai ro'i sku thogs la /
lo chen bai ro tsa na yis :
yar lung shel gyi brag phug nas :
nga ni bai ro tsa na sogs /
bkra shis shog :
khri srong sku thogs la /
bsam yas dbu rtse'i sogs /
mtha' gnyis bral :
gnyags chen sku thogs la /
yar klung phu nas sogs /
kun las 'das :
gnyan chen dpal dbyangs sku thogs la /
kong po brag dkar sogs /
'di ka 'o :
nyang ban ting 'dzin sku thogs la /
ljon pa lung nas sogs /
ye shes che :
nam snying sku thogs la /
mkhar chu'i gnas su sogs /
med par shar :
gnubs chen sku thogs la /
yangs rdzong gnas nas sogs /
thig ler rdzogs :
rgyal ba mchog dbyangs sku thogs la /
bsam yas mchims phu'i sogs /
chen po 'o :
ye shes mtsho rgyal sku thogs la /
ti sgro brag gi sogs /
de tsam mo :
'brog mi dpal ye'i sku thogs la :
bdud ri gnam lcags sogs /
'bras bu rnyed :
lang gro'i sku thogs la /
zangs yag brag gi sogs /
dgongs pa lags :
rlangs chen dpal seng sku thogs la /
khams kyi khyung brag sogs /
rang las rnyed :
rgyal mo g.yu sgra'i sku thogs la /
yer pa gtsug rum sogs /
bka' drin lags :
so so'i mtha' ru sngags 'dis skur :
A+o~M sarba ma hA gu ru hU~M:
kA ya a b+hi Shiny+tsa A+o~M:
bzlas pa bya zhing sngags phreng gtad :
rig 'dzin lha tshogs grub pa'i dbang phyug rje :
rgyal kun gsang gsum 'dus pa gsung gi mchog :
rlung sngags grags stong sngags su 'gyur ba'i phyir :
yan lag drug cu ldan pa'i dbang bskur ro :
A+o~M sarba ma hA gu ru hU~M:
wA ka a b+hi Shiny+tsa A:
rdo rje sems dpa'i me long brtan te :
ngo gzhi rang shes rtsal dbang yul :
'gyu byed shes pas dug lnga rnams :
cir yang mi dmigs chos dbyings klong :
cir yang snang ba me long klong :
rang bzhin 'od gsal mnyam nyid klong :
ma 'dres yongs gsal sor rtog klong :
rtsol med bya bral nan tan klong :
klong chen lnga yi byin gyis brlabs :
klong chen lnga ru nyams su blangs :
klong chen mngon par rdzogs pa 'o :
a a a :
rjes kyi bya ba spyi ltar bya :
nang skor bla ma'i byin rlabs rdzogs :
sa ma ya rgya rgya :
zhes pa'ang gong gsal mdo byang gi lung dang /
phyi skor bla ma'i byin rlabs mthar de bzhin du skor gsum bla ma rnams kyi byin rlabs rig pas 'phrul lo :
zhes pa'ang lugs bzhin gab sbas 'dug par shes nas /
rang bzo'i dri ma spangs te gter slob mkhan po rat+nas bkod pa'i yi ge pa ni slob chung pad+ma badzras bgyis pa rgyal bstan snying po'i ring lugs phyogs mthar khyab cing brtan pa dang /
rang gzhan mtha' dag chos dbyings 'od gsal chen po'i klong du sangs rgyas par gyur cig
/dge'o ///
/
