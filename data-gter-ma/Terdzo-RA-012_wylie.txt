bod khams bde thabs yan lag chos :
'gro don ma Ni bskul ba bzhugs :[ \u0f88 ]ma nam mkha' dang mnyam pa'i sems can thams cad thugs rje chen po'i go 'phang thob pa'i don du ma Ni 'ur dbyangs :
oM ma Ni pad+me hU~M:
yul ris rgyal khams sa phyogs 'di'i nad yams 'khrug rtsod zhi ba dang bde skyid 'dzom pa'i phyir du ma Ni 'ur dbyangs :
oM ma Ni pad+me hU~M:
dpal ldan bla ma dam pa'i dbang yon maN+Dal dang yun du zhabs pad brtan cing sangs rgyas kyi bstan pa rin po che dar zhing rgyas pa'i don du ma Ni 'ur dbyangs :
oM ma Ni pad+me hU~M:
rje bla ma rnams la gsol ba 'debs :
sgos bka' drin can gyis byin gyis rlobs :
oM ma Ni pad+me hU~M:
'dir 'tshogs pa'i skal ldan pho mo rnams :
dbang chos 'di don ldan mdzad par zhu :
oM ma Ni pad+me hU~M:
deng mjal ba'i mtshan ldan bla ma 'di :
rje sangs rgyas dbyer med spyi bor sgoms :
oM ma Ni pad+me hU~M:
lha thugs rje chen po spyi bor sgoms :
ngag yi ge drug ma'i gsol 'debs mdzod :
oM ma Ni pad+me hU~M:
sems byams dang snying rje chen po sgoms :
chos byas tshad 'gro ba'i don du mdzod :
oM ma Ni pad+me hU~M:
'jigs brgyad dang nad gdon gang byung yang :
'jigs skyob kyi yi ge drug ma dbyangs :
oM ma Ni pad+me hU~M:
lus mi rtag pa ni mngon sum la :
yongs 'khor ba 'di la snying po med :
oM ma Ni pad+me hU~M:
chos dge ba bcu po bsgrub pa dang :
sdig mi dge bcu po spang bar bya :
oM ma Ni pad+me hU~M:
de ltar du mdzad pa'i phan yon gyis :
tshe 'di dang phyi ma bde legs 'byung :
oM ma Ni pad+me hU~M:
spyir rgyal khams yongs la bkra shis shog :
sgos 'dir 'tshogs khrom la bkra shis shog :
oM ma Ni pad+me hU~M:
zhes bod khams bde thabs kyi yan lag 'gro don chos bcu'i nang nas khol du phyungs pa'o //

//
