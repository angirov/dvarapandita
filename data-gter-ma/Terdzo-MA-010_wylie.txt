:bka' 'dus snying po yid bzhin nor bu las :
nang skor sgrub pa bka' brgyad kyi bsnyen sgrub gzhung bsrang chen mo bde gshegs 'dus pa'i yang bcud dngos grub snying po zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88

bde gshegs zhi khro yongs rdzogs 'dus pa'i lha :
rig 'dzin brgyud par bcas la phyag 'tshal lo :
bka' 'dus snying po yid bzhin nor bu las :
nang skor sgrub pa bka' brgyad bsnyen sgrub gzhung :
bder 'dus yang bcud dngos grub snying po zhes :
yid bzhin nor bu lta bu'i gdams mchog bstan :
sa ma ya :
bsnyen sgrub gzhung bsrang lag len rim pa ni :
spyi don rnam pa gsum gyis gsal bar bstan :
de la dang po phun sum tshogs pa lnga :
ston pa dang ni 'khor dang gnas dang dus :
yo byad lngas ni gzhi ma bzung ba'o :
sa ma ya :
rgya rgya rgya :
bsnyen sgrub las gzhung spyi don gnyis pa ni :
sgrub pa'i gzhung bsrang ba la bzhi yin te :
bsnyen dang nye bsnyen sgrub pa sgrub chen po :
de yi bsnyen par bzhi las dang po ni :
bsnyen pa'i sta gon   dpon slob zhu gnang bsnyen dal bsham /
las gzhung bsrangs nas /   bsnyen tshad skyol ba dang :
gnyis pa spyi bshags spyi skong tshogs gsag bya :
gsum pa sa yi cho ga'i rim pa dang :
bzhi pa slob ma   dbang gi sngon 'gro rdzas bzhi sogs /   nye bar gnas par bya :
gnyis pa nye bsnyen la yang bzhi yin te :
dang po phyi mtshams   rgyal chen tho 'dzug  bar mtshams   sgo byang phyi nang /   nang mtshams   khro bcu'i srung phur bkram /   bcad :
gnyis pa dkyil 'khor   bdud rtsi lnga sogs kyis /   chag gdab thig tshon bri :
gsum pa dkyil 'khor rgyan bkod zhal skyems drang :   yan chad sgrub chen dang 'brel na /
skabs 'dir   las phran rgyug chog tsam la 'di nas bzung /   skyabs sems mchod sbyin srung 'khor bsgom :
khyad par rang bzhin lta bas mtshams bcad ni :
hU~M:
ye nas khro rgyal rgyal ba'i dkyil 'khor 'dir :
snod bcud snang grags gsal stong ye shes ngang :
ru tra dgra bgegs gnyis 'dzin ka nas dag :
lha dang 'dre gnyis ma grub rang gi sems :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
zhes pas stong pa'i ngang la yun ring bzhag :
de nas bdag nyid ye shes lhar gsal zhing :
hU~M:
'di ltar ma rtogs 'khrul pa'i rang gzugs las :
sdug bsngal grong khyer 'khor ba'i sems can byung :
kun kyang ma bcos lhug pa'i sems nyid 'di :
skad cig dran rdzogs sgyu lus he ru ka :
thugs ka'i hU~M las 'od zer dpag med ni :
phyag mtshan yig 'bru sku gzugs me 'od 'phros :
bar chad 'byung po brlag cing srung 'khor gyur :
phyi dang nang med rol pa chen po'i klong :
oM hU~M AHdzaHphaT:
oM badzra kro ta sarba sa ma ya :
oM ru lu ru lu hU~M b+h+yo hU~M:
bzhi pa gsang ba'i sgrub thabs thams cad la :
khyad par 'jug phyir thun mong las bdun ni :
dang po ye shes dal lha mngon sum du :
gsal bar bya phyir brda sgo dbye ba ni :
hU~M:
rang snang shar lho nub byang sgo bzhi nas :
ye shes chen po bzhi yi sgo phyes te :
byams dang snying rje dga' ba btang snyoms kyis :
'phags pa'i zhal bzang dam pa bstan du gsol :
b+h+rU~M pra be sha ya phaT:
lha dang gnyis med mjal bar bya ba'i phyir :
brda phyag 'tshal zhing bsgrub par dam bca' ni :
hU~M:
ye nas thams cad khro bo'i lha tshogs la :
phyag 'tshal kun bzang don dam brda dang gar :
phyi nang gsang ba gnyis med don gyis mchod :
srog gi phyir yang mi spang bsgrub par bya :
badzra sa ma ya a ti pU ho :
pra tIts+tsha ho :
ya mi na mo :
mngon sum dam tshig brtan phyir rtags gdab ni :
hU~M:
dur khrod gsang ba mchog gi dkyil 'khor du :
mkha' 'gro ging dang ma mo rnams dang bcas :
rnal 'byor sa gsum dag la 'god pa'i phyir :
zhag gi zo ris thal raka thig les mtshon :
oM ma hA smi ga ra hU~M:
zhes pas :
skra mtshams zhag gi zo ris rdo rje'i dbyibs :
ma hA keM ni ri ti hU~M:
zhes pas :
dpral bar thal chen tshom bu b+han+d+ha'i dbyibs :
ma hA rak+ta ni hU~M:
zhes pas :
ngo 'bur rnams rak+ta'i thig le kha T+wAM dbyibs rnams gdab :
rang rgyud dag par bya phyir bshags pa ni :
hU~M:
kun nas thams cad rang sems zhi khro'i lha :
bshags dang bshags bya mi dmigs btang snyoms ngang :
nyams chag nyes ltung dri ma klong du grol :
kun kyang dbyer med khyab brdal dkyil 'khor che :
swA b+hA wa shud+d+haHsarba d+harmAHswA b+hA wa shud+d+ho\u0f85 haM swA hA:
lha yi dngos grub bsgrub phyir byin 'beb ni :
hU~M:
bde gshegs zhi khro yongs rdzogs lha tshogs dang :
rig 'dzin brgyud pa rnal 'byor mched lcam tshogs :
dkyil 'khor gnyan po 'di la byin gyis rlobs :
skal ldan rnal 'byor bdag la dbang zhig skur :
snang gsal mar me 'di la mdangs shig gsol :
dben gnas gnyan po 'di la bkra shis gsol :
oM badzra sa ma ya hU~M:
mchod rdzas nus mthu ldan phyir byin rlabs ni :
hU~M:
gnas 'dir bshams sprul phyi nang gsang ba dang :
de bzhin nyid du mchod spungs bsam mi khyab :
blo yi bye brag mdangs gsal 'od re bkrag :
nyi zla ga 'u 'ja' tshon dang re spro :
oM AHhU~M:
sarba pany+tsa a mr-ita hU~M hrIHthA:
oM AHhU~M:
ma hA rak+ta dz+wa la maN+Da la hU~M hrIHthA:
oM AHhU~M:
ma hA ba liM ta te dzo ba liM ta ba la ba te gu h+ya sa ma ya swA hA:
oM AHhU~M:
badzra ar+g+haM pA d+yaMM puSh+pe d+hU pe A lo ke gan+d+he nai wid+ya shab+da AHhU~M:
sa ma ya :
rgya rgya rgya :
bsnyen sgrub las gzhung spyi don gsum pa ni :
sgrub pa'i dngos gzhi 'di la bzhi yin te :
gang sgrub rgyu ni ting 'dzin rnam gsum bsgom :
gong gi sgrub thabs dam tshig dkyil 'khor bskyed :
gang la bya ba'i ye shes spyan drangs pa :
gang ltar sgrub tshul bya ba las rim mo :
de la dang po   gang sgrub pa'i gzhi'am rgyu /   ting 'dzin bsgom pa ni :
hU~M:
kun khyab kun byed dbyings rig klong yangs las :
'gag med gsal dag rang rig yi ge hU~M:
de las 'bru gsum thams cad bsreg gtor bshal :
dngos po 'dzin chags bral ba'i stong nyid gsal :
gnyis pa dam tshig dkyil 'khor bskyed pa ni :
dang po rten gzhi 'byung ba rim brtsegs bsgom :
hU~M:
stong gsal de yi ngang las skad cig gis :
hU~M las e yaM ra suM keM raM 'phros :
rim bzhin nam mkha' rlung khrag sa gzhi dang :
rus pa'i ri rab de steng me 'od 'bar :
de yi steng rten gzhal yas bskyed pa ni :
hU~M las b+h+rU~M 'phros rin chen b+han+d+hA'i mkhar :
ma bcos lhun grub 'od kyi dkyil 'khor gsal :
phyogs mtshams ris med stong gsal mtha' dbus bral :
a 'thas 'dzin bral sgyu 'phrul pho brang che :
b+h+rU~M bi shwa bi shud+d+he b+h+rU~M:
de yi lha gnas rnams su gdan khri bskyed :
hU~M:
phyi nang dur khrod rdo rje me dpung klong :
dbus dang phyogs mtshams e yi dkyil 'khor dbus :
byol song gtso brgyad ru tra ti ra baM:
ma nyi a tsan paM las pad zla'i steng :
rten la brten pa'i lha tshogs bskyed pa ni :
hU~M:
rang rig yi ge hU~M gi 'phro 'du las :
'od zer dpag yas mchod 'bul 'gro don bsgrubs :
ma bcos rang shar dpal chen he ru ka :
sku mdog smug nag gzi brjid 'od zer 'bar :
nyi shu rtsa gcig zhal rnams khro zhing rngam :
ljags 'dril rno ngar mche ba dkar la gtsigs :
ya so khro bo ma so khro mo'i gzugs :
kha rlangs thams cad dug dud sprin ltar 'thul :
nyi zla lta bu'i spyan rnams sdang mig bgrad :
smin ma glog ltar 'od 'khyug gza' skar nga :sgreng :
dbu skra dmar ser gyen 'khyil me stag 'phro :
shangs nas bskal pa'i rlung 'tshubs sprul pa 'gyed :
sma ra me lce 'bar bas hU~M sgra sgrog :
zhal nas chu tshan khol ma'i rba klong 'khrug :
snyan nas stong gsum 'ching ba'i dud sprin 'thibs :
gshog zur gnyis las g.yas su rdo rje 'phro :
g.yon du rin po che yi char pa 'beb :
yum chen bzang mo dbu dgu phyag bco brgyad :
g.yas g.yon dang po rdo rje dril bu dang :
'og rnams gnas yul khro mo bsnams byas nas :
sku la 'khril zhing yab yum gnyis su med :
gar dgu'i nyams ldan dur khrod dpal chas rdzogs :
hU~M:
phyag gi dkyil 'khor bzhi bcu rtsa gnyis na :
zhi ba sangs rgyas bzhi bcu rtsa gnyis ni :
yab rnams g.yas la yum rnams g.yon du bzhugs :
thub pa drug ni g.yas g.yon gsum gsum bzhengs :
zhabs brgyad brkyang bskum byol song gtso brgyad steng :
'gying bag stobs ldan me dpung klong du gsal :
de yi thugs kar dbu dgu phyag bco brgyad :
sku mdog mthing nag zhabs brgyad dregs pa brdzis :
phyag g.yas rdo rje kha T+wAM rnge'u chung dang :
'khor lo rin chen pad+ma ral gri dang :
dgra satwa zhags pa dgu ni g.yas su thogs :
phyag g.yon b+han dmar zhing dbyug thong gshol dang :
nyi zla ri rab khrag mtsho me rlung dgu :
rab 'jigs khro tshul yum dang gnyis med 'khril :
de yi thugs kar dbu gsum phyag drug pa :
mthing dkar dmar zhal phyag g.yas rdo rje gsum :
g.yon gsum b+han+d+ha gsum bsnams zhabs bzhi bgrad :
yum mchog gnam zhal dbyi+ings phyug gnyis med 'khril :
de yi thugs kar don gyi he ru ka :
smug nag zhal gcig phyag gnyis 'dor thabs bgrad :
rdo rje b+han dmar 'dzin cing khro tshul tsam :
ting 'dzin ma yengs yid yul gsal bar bsgom :
hU~M:
shar du mthing nag gru gsum dkyil 'khor du :
thugs mchog badzra mthing nag dkar dmar zhal :
phyag drug rdo rje kha T+wAM rnge'u chung g.yas :
b+han dmar dril bu rgyu zhags yum dang 'khril :
hU~M:
lho ru ser nag gru gsum dkyil 'khor du :
'jam dpal sku mchog ser nag dkar dmar zhal :
phyag drug be con ral gri dgra satwa g.yas :
b+han dmar sdigs mdzub mdung thung yum dang 'khril :
hU~M:
nub tu dmar nag gru gsum dkyil 'khor du :
pad+ma gsung mchog dmar smug dkar sngo'i zhalaH
phyag drug rdo rje kha T+wAM sbrul zhags g.yas :
dril bu b+han dmar lcags sgrog yum dang 'khril :
hU~M:
byang du ljang nag gru gsum dkyil 'khor du :
phrin las lha mchog rdo rje gzhon nu ni :
ljang nag dkar dmar zhal gsum phyag drug pa :
rdo rje rtse dgu rtse lnga kha T+wAM me :
phyag gi mtha' gnyis phur pa thugs kar 'dril :
'khor lo rgyas 'debs yum dang gnyis med 'khril :
hU~M:
shar lhor bla med mthing nag dkar dmar zhal :
phyag drug rdo rje khyung chen sbrul zhags g.yas :
b+han+d+ha zhing dbyug ga 'u g.yon na bsnams :
nyid bzhi mu kha le dang gnyis med 'khril :
hU~M:
lho nub rig 'dzin slob dpon rdor dril bsnams :
rdo rje phag mo yum dang gnyis med 'khril :
rin chen rus brgyan dar gyi na bza' bklubs :
'khor du dpa' bo mkha' 'gro rgya mtshos bskor :
hU~M:
nub byang dregs 'dul kham nag smug mthing zhal :
rdo rje lha brgyad mgo bo g.yas su thogs :
b+han dmar klu brgyad mgo bo g.yon du thogs :
khams gsum spyi 'dul yum dang gnyis med 'khril :
hU~M:
byang shar stobs ldan zhal gsum mthing nag la :
phyag drug rdo rje lha brgyad tsit+ta g.yas :
b+han dmar klu brgyad tsit+ta g.yon du bsnams :
'byung lnga'i bdag mo yum dang gnyis med 'khril :
kun kyang zhabs bzhi brkyang bskum 'dor thabs bgrad :
khro tshul 'gying bag dur khrod dpal chas brgyan :
hU~M:
de ltar tshom bu dgu yi lha tshogs rnams :
yab yum sras 'khor sprul pa yang sprul bcas :
bka' brgyad lha tshogs bdun brgya nyi shu dang :
phyogs mtshams med par 'od zer mtha' yas khengs :
gzhan yang dpal mgon chos skyong srung ma'i tshogs :
rnam 'phrul bka' nyan gus sdod tshul bzhugs bsgom :
gnas gsum byin gyis brlab cing dbang bskur ni :
lha tshogs de dag gnas gsum 'bru gsum mtshan :
de las 'od 'phros phyogs dus rgyal ba kun :
rnam snang mtha' yas rdor sems rnam par byon :
gnas gsum thim pas sku gsung thugs byin brlabs :
slar yang 'od kyis rigs lnga spyan drangs nas :
dbang bskur phyi nang sgrib dag dbur brgyan gyur :
gsum pa   gang la bya ba'i /   ye shes dkyil 'khor spyan 'dren las :
dang po dbyings nas bzhengs su gsol ba ni :
hU~M:
rang bzhin skye med chos kyi dbyings nyid las :
skye ba'i cho 'phrul 'bar ba'i skur ston pa'i :
bde gshegs 'dus pa'i dkyil 'khor lha tshogs ni :
bdun brgya nyi shu dbyings nas bzhengs su gsol :
oM badzra ma hA kro d+ha shrI he ru ka hU~M phaT:
ma hA kro d+hI shwa rI satwaM:
oM ru lu ru lu hU~M phaT:
oM a kro te ka ya mAn+ta ka ha na ma tha b+hany+dza hU~M phaT:
oM pad+mAn+ta kr-ita badzra kro d+ha ha ya grI wa hu lu hu lu hU~M phaT:
oM badzra kI li kI la ya sarba big nAn baM hU~M phaT:
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM:
ma ma yo gi nI ru lu ru lu hU~M b+h+yo hU~M phaT:
oM badzra ma hA gu ru sarba hU~M phaT:
oM badzra tsaN+Da sarba duSh+TAM hU~M phaT:
oM badzra sarba duSh+TAM e dzaHb+h+yo hU~M phaT:
khroM ga ru Da hU~M phaT:
sarba d+hA ki nI sa ma ya hrIng hrIng hU~M phaT:
ces pas :
rang bzhin dkyil 'khor 'og min chos dbyings nas :
ye shes dkyil 'khor chos sku'i ngang nyid las :
thugs rje ma 'gag dbang gis longs sku nyid :
ting 'dzin dkyil 'khor rnam pa can bzhengs bsam :
de nas mdun gyi nam mkhar spyan drangs pa :
gsur dud rol mo dbyangs bcas 'di skad do :
hU~M:
chos sku zhi ba'i ngang las ma g.yos kyang :
'gro ba'i don du gzugs kyi skur sprul pa :
yab yum sras 'khor bka' sdod srung mar bcas :
ma lus gnas 'dir spyan 'dren gshegs su gsol :
e h+ye hi b+ha ga wAn badzra kro d+ha sarba sa ma ya dza dza :
zhes pas :
dkyil 'khor lha tshogs mdun gyi nam mkha' la :
sprin dpung rlung gis bskyod ltar byon par bsam :
de nas gnyis su med par bstim pa ni :
hU~M:
dbyings nas sku bskyod bde gshegs 'dus pa'i lha :
bdag dang gnyis su med par bsgrub pa'i phyir :
chu dang 'o ma 'dres pa ji bzhin du :
dam tshig dkyil 'khor chen por bstim du gsol :
sa ma ya dzaHhU~M baM ho :
A be sha ya a A:
zhes pas :
dam tshig pa la gnyis med thim par bsam :
de ltar brtan par bzhugs su gsol ba ni :
hU~M:
ka dag mnyam nyid rig pa'i ye shes lha :
bde gshegs sgrub pa bka' brgyad lha tshogs rnams :
ma bcos lhun grub rang bab dkyil 'khor 'dir :
gnyis med rang bzhin brtan par bzhugs su gsol :
kA ya wA ka tsit+ta sa ma ya tiSh+Tha lhan :
zhes pas :
sku gsung thugs mchog brtan par bzhugs par bsam :
gsum pa gang ltar sgrub pa'i tshul bya ba :
las kyi rim pa'i dang po phyag mchod ni :
hU~M:
mngon par byang chub chos sku dag pa las :
mdzad pa'i rnam 'phrul sgyu ma'i skur bzhengs pa :
bde gshegs sgrub pa bka' brgyad lha tshogs la :
lus ngag yid gsum gus pas phyag 'tshal lo :
badzra sa ma ya a ti pU ho :
pra tIts+tsha ho :
ya mi na mo :
lha tshogs sku khrus na bza' rgyan mchod ni :
hU~M:
rol mo dbyangs snyan yid 'ong bdud rtsi'i chus :
yon tan rgya mtsho'i tshogs la khrus gsol zhing :
na bza' rin chen rgyan mchog 'di phul bas :
'gro kun skyon bral yon tan rdzogs par shog :
oM na maHsarba ta thA ga ta a b+hi She ka te sa ma ya shrI ye hU~M:
oM hU~M trAM hrIHA:
kA ya bi sho d+ha na ye swA hA:
phyi nang gsang ba de bzhin nyid mchod ni :
hU~M:
lha rdzas phyi mchod rang byung nang mchod lnga :
gnyis med gsang mchod de bzhin nyid kyis mchod :
'khor gsum yongs dag dmigs med don gyis mchod :
gnyis med blang dor med pa'i ngang du bzhes :
phyi mchod   badzra ar+g+haM pA d+yaM puSh+pe d+hU pe A lo ke gan+d+he nai wid+ya shab+da pU tsa ho :
nang mchod   rU pa shab+da gan+d+he rA s+ya spar+she pU tsa ho :
gsang mchod   bo d+hi tsit+ta ho :
de kho na nyid kyi mchod pa   d+harmA d+hA tu ho :
mchod pa thams cad   sarba pU tsa ho :
sman raka gtor ma sbyor sgrol glu mchod ni :
hU~M:
rang byung thabs shes dbyer med sman gyis mchod :
rgyu rkyen rnam dag bdud rtsi gtor mas mchod :
chags bral rak+ta dmar chen rdzas kyis mchod :
sbyor sgrol ting 'dzin glu bro gar gyis mchod :
sman mchod   sarba pany+tsa a mr-ita khA hi :
rak+ta mchod pa  ma hA rak+ta khA hi :
gtor ma'i mchod pa   ma hA ba liM ta khA hi :
sbyor mchod   ma hA badzra pad+ma yo gi nI:
a ho su kha ho :
bsgral mchod   ma traM ru tra pra b+han tsakra hU~M phaT:
e s+pha ra Na phaT:
glu gar gyi mchod pa   oM shUn+ya tA dz+nyA na pU tsa ho :
bro yi mchod pa   te na te te hU~M:
hU~M:
snang srid rnam dag sangs rgyas zhing khams 'dir :
kun bzang mchod pa'i sprin phung 'di phul bas :
nam mkha'i mtha' klas gyur pa'i 'gro ba kun :
bsod nams ye shes tshogs chen rdzogs par shog :
lha tshogs rnams la bstod pas mchod pa ni :
hU~M:
ka dag rab 'byams chos dbyings zhing khams su :
lhun grub rang byung ye shes gzhal med khang :
rang rig gzung 'dzin bral ba'i dkyil 'khor gsal :
bde gshegs rang snang lha la bstod par bgyi :
hU~M:
gsal 'tsher lhun sdug gzi brjid 'od zer 'bar :
mnyen lcug 'khril ldem gzhon tshul zhi ba'i sku :
mtshan dang dpe byad rgyan rnams mdzes tshul ldan :
zhi ba'i tshul dgu rdzogs la phyag 'tshal bstod :
hU~M:
sgeg pa dpa' ba 'jigs su rung ba dang :
rgod dang gshe dang rngam par ston pa dang :
snying brtse khro dang ngo mtshar gar dgu ldan :
khro bo gar dgu rdzogs la phyag 'tshal bstod :
hU~M:
thal chen rak+ta zhag gi zo ris brgyan :
ko rlon g.yang gzhi stag gi sham thabs dang :
thod phreng sbrul chun me dpung chas dgus brgyan :
dur khrod chas rnams rdzogs la phyag 'tshal bstod :
hU~M:
bcom ldan dpal chen kun bzang rigs lnga yab :
bzang mo la sogs kro d+hI yum dang sbyor :
sems dpa' lcam dral thub drug sgo ba dang :
zhi khro yongs rdzogs lha la phyag 'tshal bstod :
hU~M:
kun bzang thugs kyi 'od zer cho 'phrul las :
lha tshogs bdun brgya nyi shu'i dkyil 'khor shar :
mtha' yas dpag med ye shes me 'od 'bar :
bar chad sdig sgrib bsreg la phyag 'tshal bstod :
phyi nang dbyer med bsre zhing nyams chag bskang :
hU~M:
yang dag thugs kyi dkyil 'khor rol pa las :
thams cad mnyam nyid byang chub sems kyi ngang :
spros pas mtha' 'das bsdus pas rang bzhin klong :
lhun grub zhi khro'i tshogs la phyag 'tshal bstod :
rdo rje'i gdung 'tshob rnal 'byor tshogs rnams kyi :
'gal 'khrul nyams chag deng 'dir bskang gyur cig :
lha dang bla mar gsol ba gdab pa ni :
hU~M:
thugs dgongs chos nyid yangs pa'i klong nas ston :
rab 'bar bskal pa'i me 'od 'khrigs pa'i klong :
hU~M phaT drag sngags 'brug stong ldir ba yi :
bka' brgyad lha tshogs bla brgyud bcas rnams la :
gsol ba 'debs so rnal 'byor bdag cag gi :
'di bzung byang chub snying po ma thob bar :
rang rig rtogs pa'i gding dang mi 'bral zhing :
mchog thun dngos grub thob par byin gyis rlobs :
de nas lha tshogs 'dzab kyis bskul ba ni :
hU~M:
skye med ngang las 'gag med skur bzhengs te :
thugs srog hU~M las grags stong gsung gi sgra :
rang byung thugs las lhun grub dbyings kyi ngang :
sku gsung thugs yon phrin las 'dzab kyis bskul :
bzlas pa dngos ni gtso 'khor thams cad kyi :
thugs ka'i sngags kyi 'od zer 'phro 'du la :
dmigs te dkyil 'khor dgu po rim par bzla :
phyag gi dkyil 'khor zhi ba'i snying po ni :
oM AHhU~M bo d+hi tsit+ta ma hA su kha dz+nyA na d+hA tu A:
dbus su che mchog yon tan snying po ni :
oM badzra kro d+ha ma hA shrI he ru ka hU~M phaT:
shar du yang dag thugs kyi snying po ni :
oM ru lu ru lu hU~M b+h+yo hU~M phaT:
lho ru 'jam dpal sku yi snying po ni :
oM a kro te ka ya mAn+ta ka ha na ma tha b+hany+dza hU~M phaT:
nub tu pad+ma gsung gi snying po ni :
oM pad+mAn+ta kr-ita badzra kro d+ha ha ya grI wa hu lu hu lu hU~M phaT:
byang du phur pa phrin las kyi snying po ni :
oM badzra kI li kA la ya sarba big+ha nAn baM hU~M phaT:
shar lhor ma mo rbod gtong snying po ni :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi nI ru lu ru lu hU~M b+h+yo hU~M phaT:
lho nub rig 'dzin slob dpon snying po ni :
oM badzra ma hA gu ru sarba sid+d+hi hU~M phaT:
nub byang 'jig rten mchod bstod snying po ni :
oM badzra tsaN+Da sarba duSh+TAM hU~M phaT:
byang shar dmod pa drag sngags snying po ni :
oM badzra sarba duSh+TAM e dzaHb+h+yo hU~M phaT:
khyung dang dpal gyi bka' srung lha tshogs snying po ni :
khroM ga ru Da hU~M phaT:
sarba DA ki nI sa ma ya hrIng hrIng hU~M phaT:
snying po gcig dril drag sngags me dpung ni :
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karmA raM raM dz+wa la raM hU~M phaT:
sngags kyi sham bur dmod bcol 'dogs pa ni :
gnod byed gdon bgegs 'byung po'i snying la duSh+TAM mA ra ya hU~M phaT:
re re bzhin du ci nus bzlas pa'i mthar :
yig brgya dbyangs gsal rten snying bcas rnams bya :
mchod bstod 'dod pa'i don la gsol ba gdab :
yang na bye brag so sor bsgrub 'dod na :
gang zag rang rang 'dod blo dang bstun te :
che mchog sku sogs bde gshegs gang mos bsgom :
snying po bzla ba yang ni de dang mtshungs :
skabs su dngos grub blang ba'i cho ga ni :
mtshan ldan b+han+d+har dza gad bdud rtsi sbyar :
bza' btung zhim bcud bzang rnams dngos grub rdzas :
bshams la bsang sbyang dngos grub snying po bzla :
dmigs pa 'phro 'dus gang 'dod dngos grub bstim :
mched lcam dngos grub bskul ba 'di ltar bya :
hU~M:
mnyam pa'i don la ma skyes gnyis med phyir :
dngos grub bstsal dang stsol bar mi dmigs kyang :
rig dang ma rig rgyu yi khyad par las :
rtogs pa'i khyad par mnyam par ma gyur te :
rgyal ba'i dgongs spyod dbang du rab sdus la :
mkhyen rab ting 'dzin dngos grub bstsal du gsol :
chags pa'i nad kyis gdung ba'i gcong snying la :
dug lnga srin po zhe sdang glo bur gyis :
tshe srog sgyu ma'i lus la bar gcod na :
gsang sngags bla med sku gsung thugs byin gyis :
bdud dang mu stegs zil gyis mnan pa'i phyir :
rdzu 'phrul mthu yi dngos grub bstsal du gsol :
mngon shes drug dang rdzu 'phrul stobs rnams dang :
grub chen brgyad dang phrin las rnam bzhi sogs :
thams cad yongs su rdzogs pa'i dngos grub stsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
dngos grub rdzas rnams rol zhing dmigs pa ni :
lha tshogs gnas gsum dkar dmar mthing 'od zer :
ngo bo lha dang yig 'bru yin pa la :
rnam pa bdud rtsi'i tshul du byung nas kyang :
rang gi lus ngag yid la thim gyur pas :
mchog thun dngos grub ma lus thob pa dang :
sku gsung thugs dang dbyer med 'grub par gyur :
de ltar byas pas dngos grub ma lus thob :
bzlas pa'i man ngag rim pa khyad par can :
zab rgya :
las rnams kha skong tshogs kyi las rim ni :
sha chang la sogs tshogs kyi yo byad rnams :
dkyil 'khor mdun du gdan gtsang steng du bsham :
a mr-ita'i chu 'thor zhing sngags 'dis bsang :
oM sarba dra byaM sho d+ha ni hU~M phaT:
de nas /
gu ru de ba DA ki nI:
dzaHhU~M baM hoHsa ma ya satwaM:
tshogs mgron lha tshogs byon nas bzhugs par bsam :
de nas phyag 'tshal tshogs phrin gdab pa ni :
kye ho :
'dus pa'i tshogs rnams gsan cing dgongs su gsol :
spros med dbyings las rang bzhin rnam dag cing :
rang byung pho brang dgu shar dkyil 'khor na :
sgrub pa bka' brgyad yab yum sras 'khor bcas :
phyi nang mkha' 'gro dam can srung ma'i tshogs :
thams cad ma lus gsan cing dgongs su gsol :
lha tshogs khyed rnams thugs dam dgyes bskang zhing :
bdag cag rnams kyi g.yar dam bskang ba'i phyir :
'byor tshogs gzhung bzhin gus pas 'bul lags na :
thugs rjes bzhes shing dgongs pa ci gnang stsol :
a la la ho :
tshe gal zla rgyas zla phrom 'jam des dang :
kun tu rgyu dang mAM sa rak+ta dang :
zho phrum la sogs dza gad rnams drang ngo :
gar gyis spyi bo'i gtsug tu tshogs blangs la :
phrin lan slob dpon dgyes tshul 'di skad gnang :
hU~M:
bde gshegs sgrub pa bka' brgyad lha tshogs dang :
rdo rje slob dpon mched dang lcam dral rnams :
'gro don yal bar mi dor thugs brtse'i phyir :
gsol bar gnang gis 'byor tshogs gzhung bzhin drongs :
a la la ho :
de nas bsang sbyang byin gyis brlab pa ni :
hU~M:
rdo rje lta bu'i ye shes ting 'dzin gyis :
'khor 'das chos rnams sgyu mar rig pas na :
bsregs sbyangs bkrus pas ma dag med pa'i phyir :
'dir bshams tshogs rdzas dngos 'dzin bag chags dri :
yi ge raM yaM khaM gis bsregs gtor bkrus :
dag cing gtsang la rnyog pa med par byas :
raM yaM khaM swA hA:
oM hU~M trAM hrIHA:
ye shes rnam pa lnga yi rang bzhin las :
zhal zas byin rlob dngos po yi ge lnga :
sgra dang bcas pas tshogs rnams 'od du zhu :
ye shes 'od phung 'bar bar byin gyis brlabs :
rgyal ba rnams kyi thugs dam dgyes bskang phyir :
mchod 'os tshogs mgron ma lus tshims gyur cig :
de nas ye shes sems dpa' spyan 'dren ni :
hU~M:
rnam dag sems nyid ka dag lhun grub ngang :
'khor 'das gnyis med ye shes dkyil 'khor nas :
sgyu 'phrul zhi khro sgrub pa bka' brgyad lha :
dpal mgon ma ning yab yum sras 'khor bcas :
ma lus tshogs la spyan 'dren 'dir gshegs la :
'gro kun tshogs gnyis slad du bzhugs su gsol :
badzra sa ma ya dzaHhU~M baM ho :
tiSh+Tha lhan :
de nas zhal zas rdzas kyi dngos po rnams :
'dod yon lnga yi lha mos mchod bsam zhing :
hU~M:
dur khrod rin chen khang bzang gnas mchog 'dir :
bdud rtsi lnga yis chag chag maN+Dal bshams :
gdan khri dang ni na bza' rgyan phreng mdzes :
rang mdangs las sprul 'dod yon mchod sprin ni :
rgyal ba'i dkyil 'khor yongs la mchod pa'i phyir :
sgeg mo rin chen phreng thogs dbyangs dang gar :
spos kyi sprin lding me tog mar me dri :
hU~M mdzad ho la ho ste bzhes su gsol :
gu ru de ba DA ki nI ga Na tsakra pU tsa ho :
zhes pa brjod pas lha tshogs mnyes par bsam :
de nas lha tshogs rnams la spyir bstab pa ni :
mdzes shing yid 'ong khye 'u bu mo yis :
tshogs rnams lag thogs dkyil 'khor bskor bya zhing :
hU~M:
bla med mchog gi mchod pa chen po 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan nas :
dam tshig gsang ba'i mchod pa bzhes su gsol :
kha raM khA hi :
kha raM khA hi :
kha raM khA hi :
de nas tshogs phud rim pa gsum byas la :
dang po phud kyi mchod pa 'bul ba ni :
hU~M:
dus gsum bla ma rgyal ba zhi khro'i lha :
sgrub pa bka' brgyad dpal mgon ma ning tshogs :
rtsa gsum chos skyong dam can rgya mtsho la :
dngos 'byor yid sprul mchod pa'i bye brag dang :
zhal zas tshogs kyi mchod pa dam pa 'bul :
tshe dbang longs spyod rgyas pa'i dngos grub stsol :
oM AHhU~M gu ru de ba DA ki nI ga Na tsakra pU tsa khA hi :
bar pa tshogs kyis bskang zhing bshags pa ni :
hU~M:
skong ngo gsol lo mchod do thugs dam bskang :
'dod yon tshogs gtor mchod pas thugs dam bskang :
phyogs bcu nam mkha'i mtha' klas zhing khams na :
bzhugs pa'i sangs rgyas sras bcas skyabs gnas dang :
sgyu 'phrul zhi khro sgrub pa bka' brgyad lha :
mkha' 'gro sde lnga gsang bdag bdud 'dul tshogs :
dpal mgon ma ning pho rgyud mo rgyud sogs :
bka' sdod srung ma dam can rgya mtsho rnams :
zhal zas tshogs gtor mchod pas thugs dam bskang :
lta spyod ting 'dzin cho gas thugs dam bskang :
dza gad bdud rtsi rak+tas thugs dam bskang :
sgrub dang dam tshig glu gar phyag rgya dang :
skong ba'i rdzas mchog rnams kyis thugs dam bskang :
thugs dam bskangs gyur dbang dang dngos grub stsol :
hU~M:
skong du med de skye med ngang du bskang :
mchod du med de gnyis med rol pas mchod :
sbyor du med de zung 'jug chen por sbyor :
ye sbyor ye sgrol chen pos thugs dam bskang :
hU~M:
bdag cag ma rig lus dang ngag sems kyis :
bag med tshul gyis dam las 'gal gyur te :
dkyil 'khor lha tshogs thugs dang ci 'gal ba :
tshogs skong cho ga 'di yis tshangs gyur cig :
ye shes lha la rtog pa mi mnga' yang :
de yi 'khor du gtogs pa'i 'jig rten rnams :
nongs chag 'gal 'khrul sdig pa ci mchis pa :
do nub tshogs kyi sgo nas bskang zhing bshags :
oM badzra satwa sa ma ya :
ma nu pA la ya :
badzra satwa twe no pa tiSh+Tha :
dr-i D+ho+o me b+ha wa :
su to Sh+yo me b+ha wa :
a nu rak+to me b+ha wa :
su po Sh+yo me b+ha wa :
sarba sid+d+hi m+me pra yats+tsha :
sarba karmA su tsa me :
tsit+taM shre yaHku ru hU~M:
ha ha ha ha ho :
b+ha ga wAn :
sarba ta thA ga ta badzra mA me muny+tsa :
badzrI b+ha wa ma hA sa ma ya satwa A:
a A:
i I:
u U:
r-i r-I:
l-i l-I:
e ai :
o au :
aM a :
ka kha ga g+ha nga :
tsa tsha dza dz+nya nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :
ye d+harmA he tu pra b+ha wA he tun+te ShAn+ta thA ga to h+ya ba data :
te ShAny+tsa yo ni ro d+ha e waM bA dI ma hA shra ma Na :
ho :
bdag cag gis tshe rabs 'khor ba thog ma med pa nas bsags pa'i las ngan pa'i sdig pa dang sgrib pa thams cad byang zhing dag nas :
kun bzang yangs pa chen po'i klong du kha bskang zhing :
chos nyid kyi ngang du sor chud par gyur cig :
de nas tha ma bsgral ba'i las byas te :
tshogs rten nya bo'i snying khar ming rus gzhug :
mdun du rtsang ldan gru gsum nang du brub :
de nas bsgral ba'i rim pa dang po ni :
gser skyems mchod la mkhyen gsol gzu dpang bcol :
hU~M:
thams cad mkhyen gzigs ye shes lha mchog rnams :
ma nyes rnal 'byor bdag gi dpang du gzhug :
byang chub sems ldan rnal 'byor bdag cag gis :
lus ngag dkar po'i dge la 'bung bsam yang :
dgra bgegs gnyis kyis byed pa'i dbang ma ster :
de ring bden rdzun shan 'byed gzu dpang mdzod :
dam ldan bu la phan pa'i dgongs pa skyed :
dam nyams dgra la bka' chad drag po phob :
sngon nas bsnyen cing sgrub pa'i lha rnams kyang :
don dam nus pa yod na dus la babs :
dgos pa'i dus 'dir phrin las mi mdzad na :
rnal 'byor yi chad khyed kyang thugs dam nyams :
sngon gyi zhal bzhes dam tshig gnyan dgongs la :
thugs dam bzhin du ma g.yel dgra bgegs sgrol :
de nas bskyed cing bden stobs bkug pa ni :
hU~M:
bdag nyid skad cig che mchog gsal ba'i mdun :
las kyi rnam smin las grub dug lnga 'khrugs :
lcags khang gru gsum thar med btson dong nang :
dam nyams dgra bo sdig can de nyid ni :
gcer bu mgon bral mya ngan phyag rgya can :
yan lag lcags bsdams 'dar phril ngu tsir gyur :
bdag cag sngon las 'phral rkyen byang chub bgegs :
dgra bgegs 'byung po za 'dre 'phung sri kun :
ma lus gcig dril phung khams skye mched rnams :
dmigs pa'i dgra bgegs gzugs la dril zhing bstim :
na mo :
drin chen rtsa brgyud bla ma dkon mchog gsum :
yi dam zhi khro sgrub pa bka' brgyad lha :
chos skyong dpal mgon ma ning 'khor bcas dang :
ting 'dzin sngags dang phyag rgya'i byin rlabs dang :
rgyu 'bras bslu ba med pa'i nus mthu sogs :
bden pa'i byin rlabs mthu rtsal rten 'brel gyis :
bdag gzhan lha dang mched lcam thams cad la :
phyogs bzhi mtshams brgyad mi dang mi min tshogs :
gang dag ma rungs log 'dren drag shul can :
bstan pa bshig cing sgrub pa'i bar chod byed :
bsgral ba'i zhing gyur dam nyams gdug pa can :
gsang sngags lam gyi mchog las 'da' byed pa :
do bsdo phod btsugs bsam ngan sbyor rtsub can :
sku la brnyas shing dkor la rngams byed kyi :
rnam par shes pa bla tshe srog dang bcas :
ri rtse mtsho gting srid gsum gar gnas kyang :
rang dbang med par ma lus gcig sdus la :
skad cig tsam gyis gzugs ling 'di la khug :
badzra aM ku sha dza :
badzra pA sha hU~M:
badzra s+pho Ta baM:
badzra A be sha ya ho :
de nas lha dang phral sogs las drug ni :
hU~M:
mngon spyod las drug myur mdzad mthu stobs can :
dpal chen pho nya'i lha tshogs dus la bab :
byang chub sgrub pa'i bar chad ru tra 'di :
skad cig tsam gyis srung skyob lha dang phrol :
mnyam por 'ong ba'i 'dre bdud kun dang sprod :

zungs shig rgyob cig lus ngag yid gsum chings :
smyo 'bog rengs shing g.yo 'gul med par mdzod :
phung po rnam shes rten dang myur du phrol :
gzugs phung rdul rlogs sha khrag zhal du stobs :
hU~M:
khro bo sprul pa'i 'od zer rab tu 'khrugs :
lcags kyu sprul pas mkha' la skar ltar 'khrug :
zhags pa sprul pas bar snang sprin ltar 'thibs :
lcags sgrog sprul pas sa gzhir glog ltar 'khyug :
dril bu sprul pas phyogs mtshams thog ltar 'beb :
'khor 'das lag mthil dgra bgegs shor mi 'tshal :
hU~M:
pho nya las mkhan char sprin bzhin 'thibs nas :
dmigs pa'i dgra bgegs sgrol ba'i dus la bab :
ma rig rmongs pa'i las ngan sdig can 'di :
de ring tshe dang bsod nams zan grangs thems :
'di phyi gnyis kyi so mtshams da lta yin :
grogs med gcig pur pha rol 'gro dgos na :
'jig rten phyi ma zhes bya de ring sleb :
sngar byas las rnams 'gyod dam snying re brtse :
mi tshe sdig zad las ngan rang 'phung khyod :
da ni bsgral ba'i zhing bcur las la sbyar :
hU~M:
bdag nyid dpal chen sgrol mkhas thugs ka nas :
smyo 'bog 'khrul pa'i pho nya rab sprul pas :
khyod kyi sdug bsngal rang sar zhi nas kyang :
dbang po bag nyal tshor ba bde bar gyur :
de nas bskul zhing thun gyis gdab pa ni :
hU~M:
chos kyi dbyings nas rang byung grub pa'i lha :
khro bo rol pa'i dkyil 'khor chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
hU~M:
nga ni dpal chen che mchog he ru ka :
sras 'khor sprul pas 'jig rten khams kun khengs :
rab 'jigs pho nya 'gyed pa'i dus la bab :
phyag g.yas phur pa g.yon na lcags kyu bsnams :
lcags kyus zungs la phur pas da thobs shig :
gnod byed dgra bgegs thal ba'i rdul du rlogs :
hU~M:
phur thun thog ltar nyungs thun rbab ltar bsgril :
khrag thun mtsho ltar mtshe thun skar ltar 'khrugs :
dug thun rlung ltar mtshon cha bu yug 'tshubs :
mda' rdo'i thun char gtor zor me ltar 'bar :
gnod byed dgra bgegs gzugs phung rdul du rlogs :
ces pas thun rnams rim bzhin gdab :
de nas tshe lung khrus lung dgongs pa ni :
gsal ba gsum   bdag nyid dpal chen du /
phyag gi phur pa rdo rje gzhon nu /
ling+ga dgra bgegs dngos su gsal /   gyi ngang las 'di skad bya :
hU~M:
phur pa   phur pa phar bsgril ba /   las byung ye shes me rlung chus :
khyod lus sgrib sbyangs shel sgong lta bur gyur :
tshur sgril bas /   tshe bsod 'ub kyis tshur 'dus bdag nyid kyi :
lus ngag yid thim mthu byin cher rgyas gyur :
dgra bgegs kyi   snying khar rnam shes nr-iHla phur rtses reg :
dug lnga'i bag chags zhi nas /   aHdkar gcig gyur rgyal ba'i thugs kar phaT:
bsgral ba dngos ni chu srin rnam grol gyi :
phyag rgyas las phur blangs la 'di skad do :
hU~M:
nga ni dpal chen sgrub pa bka' brgyad de :
mi bzad 'jigs gzugs me yi tshwa tshwa 'phro :
sku stod khro bo'i gzugs kyis gnam sa khengs :
phyag na gnam lcags 'bar ba'i phur pa 'dril :
sku smad ye shes phur bu'i dbal dang ldan :
zur gsum nam mkha'i mthong nas 'dril zhing 'debs :
drag por gyur pa'i mthu ldan phur pa 'dis :
btab pa tsam gyis lha yang brlag gyur na :
gnod byed dgra dang bgegs la smos ci dgos :
gzir ba tsam gyis ma rungs rdul du brlag :
hU~M:
nga ni dpal chen yongs rdzogs he ru ka :
phyag mtshan gnam lcags 'bar ba'i phur pa 'di :
mgo bo rgya mdud dbyings nas 'brug stong ldir :
rked pa changs bzung mtshams nas glog stong 'khyugs :
rtsa ba chu srin kha nas sbrul nag skyug :
dbal gsum rtse nas mtshon cha'i tshwa tshwa 'phro :
'gran zla med do badzra kI la ya :
gnod byed dgra bgegs 'byung po'i steng du gzir :
gnyis 'dzin 'khrul snang bag chags mA ra ya :
khams gsum rigs drug 'khor ba'i rgyun lam gcod :
mnyam nyid rang grol chos kyi dbyings su bsngo :
bsgral bya sgrol byed nga bdag ka nas dag :
oM badzra kI li kI la ya :
sarba big nAn baM hU~M phaT:
badzra sarba duSh+TAM trig nan che ge nr-i hur thuM dza :
mA ra ya dza :
de nas phung po dum bur gtub pa ni :
hU~M:
gnod byed dgra bgegs ru tra bdud dpung la :
'bar ba'i mtshon cha lnga yi char phab pa :
'joms byed tho ba gcod byed ral gri dang :
brdung ba'i dbyug to 'gugs pa'i lcags kyu dang :
gcod pa'i satwa re lnga la sogs pa yis :
bsam pa'i snying la phog na dum bur gtong :
sdug pa'i lus la phog na phye ma brgya :
smra ba'i lce la phog na lkugs su bcug :
gzugs phung rnam shes gzhob tu bsregs nas kyang :
rdul phran bzhin du phye mar brlag par gyis :
rdul phran rdul phran :
phye ma phye ma :
dum bu dum bu :
shag shag :
mA ra ya :
tshal pa tshal pa rbad :
oM badzra tIk+na kha thaM:
oM badzra ma hA kro d+ha :
pad+ma kro d+hI shwa rI:
badzra kI li kI la ya :
ma hA yak+sha :
kA la rU pa :
karmA raM raM:
dz+wa la raM:
gnod byed gdon bgegs 'byung po'i snying la duSh+TAM mA ra ya hU~M hU~M phaT:
de nas dgra bgegs sha khrag rus pa rnams :
bdud rtsir byin gyis brlabs nas bstab pa ni :
hU~M:
sgrub pa bka' brgyad lha tshogs zhal phyes shig :
gnam sa'i zhal gdongs gangs ri'i mche ba gtsigs :
bar snang ljags rkyongs stong gsum mid pa ru :
bstab bo dgra bgegs bsgral pa'i sha khrag rus :
nyon mongs dug gsum bla med mchod pa 'di :
gsol lo lhag ma ma lus dgyes par rol :
bzhes nas bdag cag g.yar dam sor chud cig :
thugs dam bskangs nas 'dod pa'i dngos grub stsol :
'gal rkyen mi mthun bar chad bzlog tu gsol :
dgra bgegs rnam shes he ru ka thob shog :
oM AHhU~M:
bo d+hi+i tsit+ta ma hA su kha dz+nyA na d+hA tu A:
oM badzra kro d+ha ma hA shrI he ru ka hU~M phaT:
ma hA kro d+hI shwa rI satwaM:
oM ru lu ru lu hU~M b+h+yo hU~M phaT:
oM a kro te ka ya mAn+ta ka ha na ma tha b+hany+dza hU~M phaT:
oM pad+mAn+ta kr-ita badzra kro d+ha ha ya grI wa hu lu hu lu hU~M phaT:
oM badzra kI li kI la ya sarba big nAn baM hU~M phaT:
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM:
ma ma yo gi nI ru lu ru lu hU~M b+h+yo hU~M phaT:
oM badzra ma hA gu ru sarba sid+d+hi hU~M phaT:
oM badzra tsaN+Da sarba duSh+TAM hU~M phaT:
oM badzra sarba duSh+TAM e dzaHb+h+yo hU~M phaT:
khroM ga ru Da hU~M phaT:
sarba DA ki nI sa ma ya hrIng hrIng hU~M phaT:
ma hA mAM sa la khA hi :
ma hA rak+ta la khA hi :
ma hA tsit+ta la khA hi :
ma hA go ro tsa na la khA hi :
ma hA ba su ta la khA hi :
ma hA ga Na tsakra pU tsa khA hi :
i daM ba liM ta khA hi :
sarba pany+tsa a mr-ita kha raM khA hi :
de nas tshogs kyi smon lam gdab pa ni :
ho :
'di ltar bdag sogs 'gro kun sgrib pa gnyis sbyangs shing :
bsod nams ye shes kyi tshogs rnam pa gnyis rdzogs pa'i phyir tshogs kyi 'khor lo rgya chen po bskor bas :
lha tshogs rnams kyi sku gsung thugs mnyes nas bdag cag rdo rje slob dpon mched lcam rnams kyis mchog dang thun mong gi dngos grub la longs spyod pa'i skal ba dang ldan par gyur cig :
a la la ho :
skabs 'dir long na skong zlog rgyas pa gtang :
de nas rnal 'byor tshogs la rol pa ni :
dza gad mAM sa la sogs longs spyod rnams :
thog mar rdo rje rgyal por drang ba ni :
ho :
ston pa rdo rje slob dpon dgongs su gsol :
bdag gi longs spyod tshogs kyi yo byad 'di :
dang ba'i yid kyis khyed la 'bul lags na :
thugs rjes 'gro ba'i don du bzhes su gsol :
ga Na tsakra pU dza ho :
de nas rdo rje slob dpon zhal zas kyi :
che ba brjod cing gsol bar gnang ba ni :
e ma ho :
mi 'jigs bcud ldan dpa' bo bdud rtsi chang :
stobs kyi sha mchog nyon mongs bsgral ba'i rgyu :
tshe 'dzin bdud rtsi zas mchog bla na med :
tshim byed gtsos pa'i rkyen gyis 'dod pa zhi :
zla rgyas yid 'ong sgrol ma gsal ba'i rgyu :
zla phrum mdzes pa'i sprin gyis spyan la brten :
zla tshes dri med rtog pa'i chos rnams dben :
kun tu rgyu sar rang bzhin khyab par rtogs :
ka ri ta yis nyon mongs drwa ba gcod :
dngos grub mchog 'di gus pas blangs te rol :
sarba sid+d+hi pha la a la la ho :
yab kyis btung ba yum gyis bza' ba nas :
pad skor phyag rgyas blangs la longs spyod do :
de nas tshogs kyi lhag ma'i cho ga ni :
rnal 'byor gsol lhag gtsang ba'i snod gcig blug :
gtsang lhag yar gnas mar gnas gnyis su bya :
dpal gtor gral phyes phyi ru cud zad bsnur :
stegs bu'i steng bsham de nas dang po ni :
yar gnas gtsang lhag gtor mar bstab pa ni :
hU~M:
dpal chen yongs rdzogs 'dus pa'i dkyil 'khor rnams :
tshogs phud dgyes pa chen pos yar bzhes la :
mchog dang thun mong dngos grub dus 'dir stsol :
zhi rgyas dbang drag thogs med 'grub par mdzod :
hU~M:
dang por rgyal ba rgya mtsho phud kyis mchod :
bar du rnal 'byor pho mos tshogs la rol :
tha mar lhag la dgyes pas lhag la rol :
so so'i thugs dam gnyan po bskang gyur cig :
de nas phud dang lhag ma bsres la 'di skad do :
hU~M:
bar du gnyis med gcig tu mi bsre ru :
chos dbyings rnam dag ye nas rgyu 'bras gcig :
mtha' dbus thog mtha' med pa'i ngang nyid las :
'khor 'das khyab brdal du ma ro gcig go :
de nas slob dpon che mchog gsal ba yis :
bdud rtsi'i kha chus btab pas dam bsres nas :
dam las mi 'da' las rnams byed bsam zhing :
mtha' ma tshogs lhag kha chus mi 'debs su :
khyod dang bdag nyid rdo rje'i tha tshig gcig :
sngon tshe dpal chen khrag 'thung spyan snga ru :
dbus la mi 'tshal dkyil 'khor mu ran bskyang :
phud la mi 'tshal lhag ma'i zhal chab zhu :
ci bgyis bka' nyan bsgrub ces khas blangs bzhin :
lhag ma'i zhal chu gtor ma 'di bzhes la :
khas blangs dam bcas bzhin du phrin las mdzod :
de nas mar gnas tshogs lhag sman raka bran :
'bru gsum sogs kyis bdud rtsir byin brlabs nas :
lhag mgron dam can snyan gsan dbab pa ni :
hU~M:
dpal chen bka' yi pha 'bab las gtogs pa :
lhag len dam can dregs pa pho mo rnams :
dpal chen bka' yi pha 'bab blang ba dang :
rnal 'byor sgrub pa po yi grogs bgyid phyir :
skad cig yud tsam gcig gis gnas 'di ru :
myur du byon la lhag gtor bdud rtsi bzhes :
dzaHhU~M baM ho :
DAk+ki nI hU~M phaT:
lhag ma btegs la phrin las bskul ba ni :
hU~M b+h+yo :
dpal gyi bka' nyan rol pa'i lhag sdud ma :
mkha' 'gro dbang phyug ging lang dur khrod bdag :
'bar ma ma sring pho nya sa bdag dang :
'bum phrag mkha' 'gro ma yams brtan ma sogs :
bka' srung dam can phyi 'khor srung ma'i tshogs :
gnas bzang dur khrod 'grim zhing tshogs khang nyul :
gos bzang g.yang gzhi gon nas b+han+d+ha thogs :
skom bzang rak+ta 'thung zhing ro la za :
dam tshig srung mar rgyu zhing mkha' la 'gro :
zas su nyams pa'i sha dang khrag la dgyes :
las su dgra bgegs gsod dang gcod la rngams :
lhag gtor bzhes la phrin las grub par mdzod :
uts+tshiSh+Ta ba liM ta kha raM khA hi :
ces pas lhag ma gtsang sar dor b.rabya :
kun gyi kha skong de bzhin nyid kyis bya :
dngos gzhi'i las kyi rim pa de yis 'grub :
sa ma ya :
rgya rgya rgya :[ \u0f88 \u0f88\u0f88\u0f88\u0f88\u0f88\u0f88\u0f88\u0f88 ]bka' brgyad rjes kyi las rim bcu gcig las :
dang po thugs dam gnad nas bskul ba ni :
gtor mar sman rag sbrengs shing gsur chen btang :
rol mo dbyangs dang bcas pas 'di skad do :
hU~M:
ma g.yel sgrub pa bka' brgyad lha tshogs rnams :
mi mngon dbyings nas ye shes spyan gyis gzigs :
bka' sdod dam can srung mas bya ra mdzod :
kun mkhyen mgon pos gzu dang dpang mdzod cig :
hU~M:
da lta dus ngan snyigs ma'i sems can rnams :
thar pa sgrub kyang bar chad dbang btsan na :
thugs rjes myur mgyogs byin rlabs dus la bab :
'phral rkyen ngan pa'i bar chad thams cad zlog :
dus min 'chi ba'i dbang du mi btang bar :
tshe srog dbang thang nyams pa gso zhing spel :
sgrub mchog bdag la dngos grub rnam gnyis stsol :
khyad par drag po mthu yi byin rlabs zhu :
hU~M:
ma rig gti mug rmongs pas 'khor bar 'khyams :
rgyu rkyen las ngan dgra bgegs ngar 'dzin 'di :
thog ma'i dus nas gzung 'dzin 'khrul pa la :
rig pa'i rgyal po khro chen lha tshogs bskul :
hU~M:
sangs rgyas kun gyi spyi mes kun bzang yab :
skye 'gro kun gyi ma mo kun bzang yum :
sras 'khor bka' sdod lha tshogs sku bzhengs shig :
dkon mchog thugs rje rten 'brel bslu med mthus :
hU~M:
phyogs bzhi mtshams brgyad ru tra ma lus kun :
dmigs yul gzugs phung ling+ga 'di nyid la :
skad cig nyid la khug cig sa ma ya :
'khor 'das lha dang phrol cig khro bo'i tshogs :
hU~M:
drag po'i thun gyis brabs pas myos par gyur :
gtsang ma'i khrus kyis dug lnga'i bag chags zhi :
thugs ka'i 'od kyis tshe rten rang la bstim :
phaTaHkyi rang sgras rnam shes dbyings rig bsre :
hU~M:
snang srid khro rgyal dgra bgegs dum bur gtubs :
lcags kyu phur pas gar nyams glog ltar 'khyug :
lnga phung gzugs kyis rab 'byams dkyil 'khor mchod :
bdag 'dzin rtsad nas chod cig mA ra ya :
hU~M:
rgyal ba rgya mtsho bdud rtsi'i mchod pas bskang :
yi dam khro rgyal sha khrag dmar gyis tshim :
mkha' 'gro chos skyong nang rol zhag gi+is dgyes :
kun nas kun tu longs spyod thogs med shog :
hU~M:
ka dag chos nyid yangs pa'i dkyil 'khor 'dir :
rang byung rang shar khro bo rol pa'i tshogs :
bskyed rdzogs ma bcos lhun grub ye nas dag :
ngar 'dzin ru tra gnyis med klong du ho :
skabs 'dir zor gyi las rnams tshul ldan bya :
gnyis pa bka' yi chad tho bshad pa ni :
bla gab med pa'i gnas su 'di skad gyer :
hU~M b+h+yo :
sngon tshe 'das dus bskal pa'i dang po la :
'og min gsang ba mchog gi gnas mchog nas :
bcom ldan dpal chen che mchog he ru kas :
bde gshegs 'dus pa'i rgyud rnams gsungs pa'i tshe :
rigs lnga yab yum byang sems lcam dral gyis :
so so'i sku gsung thugs mchog bstan nas kyang :
ji ltar khas blangs dam bcas de bzhin du :
mchod gtor bzhes la phrin las 'grub par mdzod :
hU~M b+h+yo :
de 'og bar gyi bskal pa'i dbus ma la :
mi mngon rig pa 'dzin pa'i gnas mchog tu :
rig 'dzin gtso bo rdo rje chos mchog gis :
rgyud kyi don rnams bsdu ba mdzad pa'i tshe :
snang srid 'jig rten dregs pa'i tshogs bcas kyis :
so so'i sku gsung thugs mchog bstan nas kyang :
ji ltar khas blangs dam bcas de bzhin du :
mchod gtor bzhes la phrin las grub par mdzod :
hU~M b+h+yo :
de 'og mtha' ma bskal pa'i phyi ma la :
lha gnas gsum du grags pa'i gnas mchog tu :
grub pa thob pa'i rig 'dzin brgyad rnams kyis :
rgyud sde mtha' dag yi ger bkod pa'i tshe :
sgrub pa bka' brgyad bye brag bka' srung gis :
so so'i sku gsung thugs mchog bstan nas kyang :
ji ltar khas blangs dam bcas de bzhin du :
mchod gtor bzhes la phrin las grub par mdzod :
hU~M b+h+yo :
de 'og snyigs ma'i dus la bab pa'i tshe :
dur khrod ro gling bsil ba tshal chen du :
mkha' 'gro'i gtso mo las kyi dbang mo ches :
gsang sngags rgyud sde gter du sbas pa'i tshe :
snang srid 'jig rten lha srin sde brgyad kyis :
so so'i sku gsung thugs mchog bstan nas kyang :
ji ltar khas blang dam bcas de bzhin du :
mchod gtor bzhes la phrin las grub par mdzod :
hU~M b+h+yo :
de 'og rtsod pa'i dus la babs pa'i tshe :
mchod rten chen po bde byed brtsegs pa'i sar :
grub pa brnyes pa'i rig 'dzin brgyad rnams kyis :
gung thun dgongs pa mdzad nas gzigs pa'i tshe :
dregs pa can gyis gter sgrom gtad nas kyang :
so so'i sku gsung thugs mchog bstan nas kyang :
ji ltar khas blangs dam bcas de bzhin du :
mchod gtor 'di bzhes phrin las grub par mdzod :
hU~M b+h+yo :
de 'og 'dul ba'i dus la babs pa'i tshe :
bod yul kha ba can gyi yul ljongs su :
slob dpon chen po pad+ma byon pa'i tshe :
bod kyi lha srin sde brgyad 'khor bcas kyis :
rang rang mthu rtsal che bar bstan nas kyang :
sangs rgyas bstan pa srung bar ma chad dam :
dkon mchog dbu 'phang bstod par ma chad dam :
bla ma'i thugs dgongs sgrub par ma chad dam :
rnal 'byor sku tshe sring bar ma chad dam :
dmar chen gtor ma len par ma chad dam :
sngon tshe zhal bzhes dam las ma 'da' bar :
mchod gtor bzhes la phrin las grub par mdzod :
hU~M b+h+yo :
da dus snyigs ma lnga bdo'i dus 'di ru :
pad+ma'i yang sprul gter ston chen po yis :
zab chos mtha' dag gter nas bton pa'i tshe :
bod khams lha srin gdug pa can rnams kyis :
rang rang srog gi snying po phul nas kyang :
sangs rgyas bstan pa srung bar ma chad dam :
dkon mchog dbu 'phang bstod par ma chad dam :
bla ma'i thugs dgongs sgrub par ma chad dam :
rnal 'byor sku tshe sring bar ma chad dam :
dmar chen gtor ma len par ma chad dam :
sngon tshe zhal bzhes dam las ma 'da' bar :
mchod gtor bzhes la phrin las grub par mdzod :
hU~M b+h+yo :
da lta sgrub pa'i rnal 'byor bdag cag gis :
mkha' 'gro dam la 'du ba'i gnas mchog tu :
tshe 'dir sangs rgyas sku gsum sgrub pa'i tshe :
bka' yi srung ma dam can rang rang gis :
so so'i sku gsung thugs mchog bstan nas kyang :
ji ltar khas blangs dam bcas de bzhin du :
mchod gtor bzhes la phrin las grub par mdzod :
gsum pa brtan ma skyong ba'i bshal chu ni :
rjes la sman phud gtor gzhong bshal ba'i chu :
oM AHhU~M gis bdud brtsir byin brlabs la :
dang po brtan ma zil gnon mtha' ma bskyang :
ho :
nag mo bzhin mi sdug gi bu mo bdud mo mched sde bzhi :
dmar mo khro gnyer can gyi bu mo gnod sbyin mo mched sde bzhi :
dkar mo mdangs ldan gyi bu mo sman btsun mched sde bzhi ste :
bod khams skyong ba'i brtan ma bcu gnyis khyed rnams la :
dpal chen pha 'bab rdzas dang gtor ma ar+g+haMs mchod pa'i phyir :
yud tsam gcig gis gnas 'dir gshegs la sgrub pa'i sdongs grogs mdzod :
e A ral+li ho :
DA ki nI hU~M dza :
stegs mthon steng nas brtan ma 'di ltar bskyang :
hU~M:
dgung sngon steng dang gangs ri g.ya' rtse dang :
spang ljongs skyed mos tshal dang nags 'dabs dang :
phyogs mtshams steng 'og dag la gnas pa yi :
bod khams skyong ba'i brtan ma bcu gnyis ni :
bdud mo bzhi dang gnod sbyin sman mo bzhi :
nag mo rab 'jigs skye 'gro'i dbugs kyi bdag :
dmar mo rab 'jigs 'byor pa'i dpal yon ldan :
dkar mo mdzes ma zhi tshul sgeg pa mo :
rang rang sde 'khor sprul pa 'bum sder bcas :
kun kyang lhab lhub sil snyan sgra dang bcas :
zas su sha khrag las su bstan pa srung :
slob dpon pad+ma'i spyan sngar khas blangs bzhin :
rang rang gnas nas dam tshig dbang gis ni :
'dir gshegs bka' yi gtor ma'i bshal chu bzhes :
bod khams bsrung zhing chos la 'god pa dang :
rims nad gcod cing dgra rnams bsad pa dang :
rnal 'byor 'khor srungs rkyen zlog bar chad sol :
bka' 'dus bstan pa phyogs bcur rgyas par mdzod :
mthong thos dran reg smin cing grol ba dang :
bcol pa'i las rnams ma lus grub par mdzod :
ma ma ru lu :
la lA:
le lA+ai :
ta tA:
te tA+ai :
ma ma ti tI:
ru lu ru lu b+h+yo :
gnyis pa gtor gzhong 'og tu dam sri mnan :
sgrub khang sgo drung gtor gzhong kha sbubs la :
ru tra dgug gzhug bden stobs brjod pa'i mthar :
nyi ma phyogs bzhi mtshams brgyad kyi dgra bgegs 'byung po dang :
'khor ba thog med nas bsags pa'i las ngan sdig sgrib dang :
byang chub sgrub pa'i bar chad gzugs can gyi mi dang gzugs med kyi lha 'dre gang dang gang yin pa de dag thams cad gtor gzhong ri rab nag po'i 'og tu khug cig :
ting 'dzin gsal bas lan gsum brjod pa'i mthar :
ho :
mnan pa yin pas byang chub mchog sems ma skyes kyi bar du ldang bar ma byed cig :
oM laM:
A laM:
hU~M laM:
satwaM b+ha ya nan :
steng nas byung ba rim brtsegs rgyas gdab bo :
che mchog khro bo rol pa'i lha tshogs dang :
yang sprul ma ning 'khor bcas rab khros nas :
bro brdung bsam zhing rngam pa'i nga ro'i dbyangs :
hU~M:
phyogs bzhi mtshams brgyad bde gshegs lha tshogs rnams :
zhing bcu bsgral pa'i lnga phung 'di nyid la :
bka' brgyad khro bo rol pa'i bro brdungs pas :
nyon mongs sdug bsngal rtsad nas gcod par byed :
hU~M:
dam nyams 'byung po bsgral pa'i lnga phung la :
dpal mgon ma ning yab yum sras bcas rnams :
gnyis med rol pa chen po'i bro brdungs pas :
dgra bgegs rtsad nas gcod pa'i nyams 'bar ro :
gnod byed 'byung po sarba sha trUM satwam+b+ha ya rak+Sha mA ra ya nan nan swA hA:
lnga pa srung 'khor tho nag gcig brtsigs la :
de yi tshun chad 'khor yug srung 'khor bsgom :
de nas bdag nyid lha yi thugs ka nas 'od zer lu gu rgyud du 'phros pas :
steng thams cad rdo rje'i gur :
'og thams cad rdo rje'i sa gzhi :
logs thams cad rdo rje'i ra ba :
khro chung dpag tu med pa zhal phyir gzigs nas bzhugs te :
hU~M phaT kyi sgra 'u ru ru sgrog pas :
phyogs mtshams kun kyang ye shes kyi me dpung lnga rab tu 'bar ba :
phyi nas bltas na 'od gong gi pho brang chen po :
nang nas bltas na 'ja' zer gyi rang bzhin du gsal bar gyur :
oM badzra dz+wa la rak+Sha rak+Sha hU~M hU~M hU~M phaT:
nang du log la dkyil 'khor rjes chog ni :
gtang rag mchod bstod bsdus pa tsam du 'bul :
drug pa cho ga'i lhag chad gso ba ni :
hU~M:
sgrub pa bka' brgyad dpal mgon bcas rnams kyi :
bsnyen sgrub skong bshags cho ga 'di rnams la :
lhag chad nor 'khrul sngags dang phyag rgya nongs :
mdor na rtsa ba yan lag dam tshig rnams :
nyams chag 'gal 'khrul thams cad sor chud nas :
'phral yun mi sgrib tshangs pa'i dngos grub stsol :
zhes pa gsol zhing yig brgya ci nus bzla :
oM badzra satwa sa ma ya :
ma nu pA la ya :
badzra satwa twe no pa tiSh+Tha :
dr-i D+ho me b+ha wa :
su to Sh+yo me b+ha wa :
su po Sh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karmA su tsa me :
tsit+taM shre yaMHku ru hU~M:
ha ha ha ha ho :
b+ha ga wAn :
sarba ta thA ga ta :
badzra mA me muny+tsa badzrI b+ha wa ma hA sa ma ya satwa A:
spro na ye shes sku mchog tshar gcig kyang :
sgo gsum 'gal 'khrul gnong 'gyod bcas te bklag :
bdun pa dngos grub blang ba'i rdzas thogs la :
hU~M:
bde gshegs sgrub pa bka' brgyad lha tshogs dang :
dpal mgon ma ning yab yum sras bcas kyi :
sku gsung thugs dang yon tan phrin las las :
rmad byung yid bzhin dngos grub rdzas chen po :
g.yel ba med par deng 'dir bdag la stsol :
khyad par mchog dang thun mong yid bzhin dang :
'chi med tshe dang 'dzad med longs spyod nor :
phrin las bzhi sogs dngos grub ma lus stsol :
sarba sid+d+hi pha la a la la ho :
ces pas dngos grub rdzas rnams rol pa dang :
bcangs pa la sogs gang 'os tshul ldan bya :
brgyad pa gtor ma 'bul zhing shis pa ni :
rtsa gsum gtor ma dngos grub rdzas su blang :
gzhan rnams sbyin sreg gtsang sar gshegs pa'am :
dgra la zor 'phang la sogs gang 'os bya :
de nas mched lcam me tog 'thor bya zhing :
hU~M:
ngo bo stong pa smra bsam brjod las 'das :
rang byung ka dag 'od gsal lhun grub las :
bzhi bcu rtsa gnyis rdo rje dbyings kyi lha :
chos sku zhi ba'i sangs rgyas bkra shis shog :
rang bzhin gsal la rjen pa sgrib g.yogs bral :
kun snang rol pa'i zhi khro'i rnam 'gyur can :
bdun brgya nyi shu sgrub pa bka' brgyad lha :
longs sku zhi khro yongs rdzogs bkra shis shog :
thugs rje sna tshogs 'gag med zang thal 'phyo :
kun khyab nus ldan mthu rtsal thogs med shar :
zhing gi rdul snyed gtso 'khor bsam mi khyab :
sprul sku dpal mgon ma ning bkra shis shog :
sngon tshe bcom ldan 'das kyi spyan snga ru :
sgrub pa tshul bzhin mdzad pa'i gang zag la :
bu bzhin skyong bar zhal gyis bzhes pa yi :
chos skyong srung ma rnams kyi bkra shis shog :
skabs 'dir phyi nang gsang ba'i mtshams lha la :
mchod bstod phul zhing tho byang phur pa bsdu :
'jig rten srung ma dge bsnyen gzhi bdag la :
dkar gtor skyems mchod bka' bsgo bden brdar bya :
dgu pa dkyil 'khor bsdu gshegs bya ba la :
ye shes sems dpa' gshegs su gsol ba ni :
hU~M:
dus gsum rgyal ba ma lus dgongs su gsol :
chos kyi sku la spros pa mi mnga' yang :
ma dag sems can bla med 'dren pa'i phyir :
mi mngon dbyings nas gsang ba'i dkyil 'khor 'dir :
'gro ba'i don kun ma lus mdzad nas kyang :
slar yang skye med chos sku'i klong du gshegs :
sarba dz+nyA na badzra mu :
yang na rten gsum sgrub gtor sogs la bstim :
hU~M:
dkyil 'khor lha yi ye shes sems dpa' rnams :
sku gsung thugs kyi rten mchog 'di dag la :
ji srid rkyen gyis ma 'jig bar du ni :
de srid rab tu gnas shing brtan par bzhugs :
oM su pra tiSh+Tha badzrA ya swA hA:
me tog 'thor te gnyis med brtan par bsam :
'jig rten pa rnams rang gnas gshegs pa ni :
oM:
lha srin la sogs 'jig rten srung ma rnams :
gnas 'dir mchod bstod phrin las grub nas kyang :
skad cig tsam gyis rang rang gnas su gshegs :
slar yang rnal 'byor mchod bstod 'byon par zhu :
sarba lo ka gats+tsha :
sgrub khyod bka' bzhin bya zhes khas blangs te :
tir gyis rang rang gnas su gshegs par bsam :
dam tshig pa rnams rang gi snying gar bsdu :
hU~M hU~M hU~M:
snang srid 'od zhu gzhal yas khang la bsdu :
gzhal yas khang yang dkyil 'khor lha la bsdu :
lha tshogs gtso bo yab yum gnyis la bsdu :
yab yum gnyis kyang thugs ka'i hU~M la bsdu :
hU~M yang gyen rdzogs thig ler thig le yang :
mtha' nas dbus su mkha' la 'ja' ltar yal :
dkyil 'khor yo byad mtha' nas rim bzhin bsdu :
rdul tshon rnams ni chu chen gzhung du gshegs :
yang na ri chen rtser bskyal gang bder bya :
bcu pa bskyed rdzogs zung 'jug spyod pa ni :
slar yang rang rig lhar gsal zhing :
dkyil 'khor gsum dang ma bral bar bya zhing :
chos thams cad dang po ma skyes :
bar du mi gnas :
tha ma mi 'gag pa'i ngang la blta'o :
sgrub pa'i rnal 'byor mched dang lcam dral la :
me tog 'bul zhing tshogs kyi 'khor lo bya :
bcu gcig smon lam rnam dag mtshams sbyar ni :
na mo :
phyogs bcu'i rgyal ba sras bcas dgongs su gsol :
bsod nams ye shes don spyad mthu nus kyis :
bdag gzhan 'gro ba ma lus thams cad kyi :
zhi rgyas dbang drag las bzhir mnga' brnyes nas :
sku gsum yongs rdzogs 'gro don mthar phyin shog :
bstan pa'i sgron me rdo rje slob dpon dang :
dam tshig gcig pa'i mched dang lcam dral sogs :
sgrub pa'i rten mchog shes rab gzung ma dang :
gsang sngags 'dzin pa'i rnal 'byor bdag cag rnams :
dus 'dir tshe ring nad med longs spyod 'phel :
phyi nang bar chad thams cad rab zhi nas :
dgongs spyod thams cad lhun gyis grub par shog :
phyi ma rig pa 'dzin pa'i sar bgrod nas :
ye shes bla ma'i sa mchog thob par shog :
gsang sngags zab mo dar ba'i zhing khams su :
mi nad phyugs nad thams cad rgyun chad ci+ing :
mtshon dang mu ge'i bskal pa med par shog :
lo phyugs thams cad rtag tu legs par shog :
lam mchog gsang sngags rdo rje theg pa 'di :
bka' btsan byi+in che rab tu dar gyur nas :
myur du 'gro ba'i gnas rnams stongs gyur cig :
kun kyang phyam gcig sangs rgyas thob par shog :
gzhan yang bsngo smon khyad 'phags ci rigs gdab :
e ma ho :
bod 'dir bka' brgyad chos tshan brgya sum cu :
rgyas 'bring bsdus rnams kha tshang don 'dril sbas :
de dag kun gyi nang nas yang zab bcud :
pad+ma'i khyad chos zab mo 'di kho na :
skal med ma 'chal srog bdud nag pos srungs :
skal ldan las 'phro can la myur du sprod :
sa ma ya :
rgya rgya rgya :
zhes pa hU~M nag bde gshegs snying po rtsal gyis gnam lo'i rgyal po me byi lo la btsan rgod ri bkra zhes che mchog gi spyi bo bde chen 'khor lo nas phyung pa'i kho bo'i thugs dam yang dag pa'o ///
/
