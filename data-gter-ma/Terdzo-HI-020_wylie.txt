\u0f01\u0f83:
zab mo rdzogs chen sde gsum gyi cha lag :
rigs gsum 'gro 'dul phrin las bzhugs :
\u0f88\u0f88\u0f88\u0f88
'gro 'dul phrin las mkha' mnyam pa :
'jam dpal rdo rje la btud nas :
snying rjer ldan pa'i gang zag gis :
sku gdung 'bar ba bzhengs par bya :
sa ma ya :
de la tshul gsum dang ldan pa :
sprul pa'i rigs brgyud chad pa na :
'gro 'dul thugs rje'i dpyang thag chad :
de las ldog par bya ba'i phyir :
dang po bsod nams tshogs gsag slad :
dpal dang ldan pa'i sa gzhi la :
cho ga bzhin du legs par bcag :
mi zad gter du bsgrubs pa sbas :
shis pa'i sa rdo shing la sogs :
ji ltar bzhengs pa de tsam bsags :
yi ge lnga ru dmigs byas nas :
'od kyis sangs rgyas byin rlabs bsdus :
yid bzhin nor bu nyid du bsam :
snying po 'bum phrag bzlas pas brlab :
ji ltar 'os pa'i khri 'phang nang :
chos skyong gnod sbyin rten rnams bsham :
bang rim lnga dang ldan pa'i steng :
bum pa gzhal yas khang du bya :
bre ni rim pa lnga ldan pa'i :
glo 'bur rin chen 'bar bas gtams :
chos kyi 'khor lo lnga ldan pa :
bcu gsum char khebs tog dang bcas :
bla ma yi dam mkha' 'gro dang :
sangs rgyas byang chub sems dpa'i tshogs :
ma lus kun gyi snying po dang :
rgyud kyi rgyal po gser gyis bris :
lha gnas rnams su sku dgram zhing :
mchod pa yo byad du mas brgyan :
gzhan du dkyil 'khor bshams pa'i khar :
'jam dpal dpa' bo'i gzugs ldan pa'i :
sAts+tsha khri 'bum la sogs bkod :
ji snyed zhing khams rab 'byams rnams :
gser sbyangs las grub mchod rten gyi :
bum pa gzhal yas khang chen dbus :
'jam dpal rdo rje'i lha tshogs bzhugs :
de las sku gdung grangs med spros :
sangs rgyas mdzad pa sgrub par bsam :
gzungs dang rtog pa grangs mang dang :
phyag dang bskor ba phu dud 'bul :
dkyil 'khor chen po'i tho phyir bzhag :
phyi dbyibs mchod rten ji bzhin la :
bum par rtsa ba'i dkyil 'khor dang :
dkyil 'khor bsam yas bsgom par bya :
ye shes dgug bstim mchod cing bstod :
don gnyis mdzad pa'i bzlas pa bya :
brtan bzhugs smon lam rgya cher gdab :
spros pa du ma'i mchod pa yis :
mchod rten de la mnga' dbul bas :
bsod nams tshogs chen rab rdzogs nas :
bla na med pa'i ye shes 'char :
thun mong 'gro don dpag med 'byung :
sku gdung sgyu 'phrul drwa ba 'o :
sa ma ya :
dkyil 'khor legs par bzhengs pa'i khar :
rin chen za ma tog gi nang :
'phags pa rnams kyi gdung ring bsrel :
bzhag la khri 'u'i steng bkod pa :
gzungs thag btags la mchod pas bskor :
thugs ka'i 'od kyis bskul ba yis :
ring bsrel 'od kyis gong bu'i tshogs :
nam mkha'i mtha' khyab spro zhing bsdu :
sangs rgyas mdzad pa sgrub par bsam :
oM ma hA sha rI raM gi li gi li hU~M phaT:
snang gsal sngags kyi rgyun mi gcad :
dam tshig ldan pas mang du 'phel :
yang na cong zhi'i gta' sbyar bas :
ril bu dag kyang bsgrub par rung :
hU~M:
sangs rgyas rnams kyi ye shes sku :
sangs rgyas kun gyi gdung 'dzin pa :
rmad byung phrin las rol pa che :
sku gdung dbang mchog sbyin par bya :
sku gdung gnyis ka'i dbang bskur ro :
sa ma ya :
de ltar bsod nams phun sum tshogs :
rigs dang ldan pa'i bud med la :
dbang bskur rgyud bshad sdom pa 'bogs :
tshogs kyi 'khor lo sngon du 'gro :
'jam dpal yab yum bsgoms byas la :
sbyor ba'i 'od dmar lcags kyu yis :
sangs rgyas byang chub sems dpa' bkug :
byang chub sems kyis dbang bskur la :
bskyed cing bstim la rab gnas bya :
sprul pa'i sku mchog 'byung bar 'gyur :
sa ma ya :
mched lcam lu gu rgyud sbrel nas :
rtog pa las byung gar gyi tshig :
legs par brjod cing bro brdungs pas :
las bzhi'i phrin las ma lus 'grub :
de yang rgyan gyis legs brgyan nas :
tshogs kyi 'khor los legs par mchod :
ston mos kun kyang tshim par bya :
las ni bsgrub pa'i gtso bo 'o :
sa ma ya :
dar ram ras sam shog bu la :
snag tshwa rgyal   gser /blon   dngul /'bangs   mtshal /gang 'dzom :
rtsibs bzhi mu khyud lnga ldan pa'i :
lte ba rtsibs la rigs lnga ste :
rtsibs mchan khro bo yab yum dang :
bsdu na so so'i rig pa 'bri :
dang por rtog pa las byung sngags :
gnyis par zhen zlog yi ge'i tshogs :
bar mtshams thig le'i yi ge drug :
gsum par dbyangs gsal rten 'brel gzungs :
bzhi par rdor ra lnga me ri :
ril bu'i rdzas kyis legs par byug :
rten dang brten pa'i dkyil 'khor bsgom :
don gnyis mdzad pa'i bzlas pa bya :
'od zhu yi ge'i 'khor lo las :
'od 'phros las rnams sgrub par bsam :
mthong bar bkram na mthong grol dang :
btags na dbugs la sleb tshad grol :
'khor lo 'chang ba'i lus la ni :
reg pa dag kyang grol bar 'gyur :
rgyal dang phur bu 'dzom pa'i nyin :
btags na shes rab 'phel bar 'gyur :
rin chen 'bru dang sman sna tshogs :
dar zab bzang por lhan cig tu :
rin chen bum par gzhug byas la :
gtsug lag khang gi sgo gong du :
bkur sti chen pos sbas pa na :
dge 'dun 'du zhing thos bsam 'phel :
yang na rgyud kyi rgyal po nyid :
yongs rdzogs glegs bam tshul du bzhengs :
tshul bzhin bsgrub cing 'chang byas na :
yon tan bsngags pa dpag yas thob :
sa ma ya :
shu dag dkar po bzang po drug :
gtsang ma'i spang rgyan shing mngar rnams :
legs par btags nas ril bur dril :
za 'og dmar ser khug mar blugs :
rin chen za ma tog tu gzhug :
dkyil 'khor dbus su rnam rgyal gyi :
bum pa'i kha ru bkod byas la :
gzungs thag btags shing mchod pas bskor :
za ma tog ni gzhal yas khang :
ril bu 'jam dpal yab dang yum :
gnyis med sbyor ba'i mkha' gsang nas :
sras kyi tshogs rnams rab spros pas :
rang rig yum dang snyoms par zhugs :
byang chub sems kyis rgyal ba mchod :
mkhyen rab ye shes thams cad bsdus :
'gro ba kun la dbang bskur pas :
ye shes sems dpa'i sa la bkod :
snod bcud kun gyi dwangs ma bsdus :
ril bu'i lha la thim pa yis :
gsang sngags gzi byin 'bar ba dang :
dngos grub bcud du 'khyil bar bsam :
rtsa ba'i sngags kyi sham bu ru :
pra dz+nyA dz+nyA na sid+d+hi pheM pheM hrIM hrIM hU~M hU~M:
zhes btags rgyun mi 'chad pa bzlas :
sgra 'od 'phel dang dri bzang 'thul :
de tshe dngos grub blang ba'i sngags :
oM hU~M trAM hrIHA:
mUM lAM mAM pAM tAM:
sarba ta thA ga ta A yur+dz+nyAn ma hA puN+ye tiSh+Tha oM:
lha rnams bdud rtsi'i gong bur bsam :
myong bas lus gang bde chen bskyed :
sku gdung bzhin du dbang yang bskur :
mkhyen rab ye shes rgyas par 'gyur :
sa ma ya :
rnal 'byor spyi khrus bya ba'i phyir :
dkyil 'khor mchod rdzas legs par dgram :
bskyed rim gsal snang brtan por gzung :
lus la mdzes pa'i rgyan gyis spras :
mchod rdzas thogs la dkyil 'khor bskor :
hU~M:
dag cing legs par bshams pa yi :
lha rdzas bzang po'i phyi mchod 'di :
kun bzang rnam thar ji bzhin du :
dkyil 'khor lha tshogs rnams la 'bul :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
hU~M:
'byung ba lnga dang ye shes lnga :
gzugs sgra dri ro reg bya yi :
'dod pa'i yon tan lnga ldan pa :
dkyil 'khor lha tshogs rnams la 'bul :
oM badzra rU pa shab+da gan+d+he ra sa spar+she pU dzaHho :
hU~M:
phung po lus kyi b+han+d+ha ru :
bdud rtsi lnga yi dwangs mas bkang :
rmad byung mchod pa a mr-ita :
dkyil 'khor lha tshogs rnams la 'bul :
pany+tsa a mr-ita khA hi :
hU~M:
mkha' dbyings yum gyi b+han+d+ha ru :
bde ba chen po'i rak+tas bkang :
rmad byung mchod pa'i dmar chen 'di :
dkyil 'khor lha tshogs rnams la 'bul :
ma hA rak+ta khA hi :
hU~M:
'khor lo lnga yi b+han+d+ha ru :
dga' ba bzhi yi ba liM dang :
rmad byung gtor ma'i mchod pa 'di :
dkyil 'khor lha tshogs rnams la 'bul :
ma hA ba liM ta khA hi :
hU~M:
yab yum mkha' gsang b+han+d+ha ru :
dkar dmar bdud rtsi'i tshogs mchod bshams :
rmad byung sbyor sgrol mchod pa 'di :
dkyil 'khor lha tshogs rnams la 'bul :
ta na ga Na tsakra pU tsa ho :
hU~M:
tsit+ta snying gi kong bu ru :
dbyings dang thig le'i mar khus gtams :
rig pa'i snying po'i sdong bu btsug :
'od gsal snang bzhi'i mar me sbar :
rmad byung sgron me bla med 'di :
dkyil 'khor lha tshogs rnams la 'bul :
oM ma hA dI paM pra tIts+tsha ho :
hU~M:
nyon mongs gti mug gnas dag pa'i :
chos dbyings ye shes ngo bo nyid :
dkyil 'khor gtso mchog rdo rje sems :
'jam dpal dpa' bo'i thugs dam bskang :
mkha' khams rnam dag dbyings phyug ma :
kun bzang yum gyi thugs dam bskang :
rdo rje rgyal po yab dang yum :
bskang ngo mchod do thugs dam bskang :
zhe sdang rnam dag me long ltar :
sa yi snying po'i thugs\u0f8e
sa khams rnam dag rnam par rgyal :
rdo rje yum gyi thugs\u0f8e
nga rgyal rnam dag mnyam pa nyid :
byams pa mgon po'i thugs\u0f8e
chu khams rnam dag tshe 'phel ma :
rin chen yum gyi thugs\u0f8e
'dod chags rnam dag so sor rtog :
spyan ras gzigs dbang thugs\u0f8e
me khams rnam dag pad+ma'i yum :
gsang ba ye shes thugs\u0f8e
phrag dog rnam dag bya ba grub :
gsang ba'i bdag po'i thugs\u0f8e
rlung khams rnam dag las kyi yum :
rdo rje phag mo'i thugs\u0f8e
rigs bzhi'i rgyal tshab yab yum rnams :
bskang ngo mchod do thugs\u0f8e
mtha' bzhi'i rtog pa gnas gyur pa'i :
khro bo bzhi yi thugs\u0f8e
mu bzhi'i rtog pa gnas gyur pa'i :
sgo ma bzhi yi thugs\u0f8e
las byed mtshams pa rdo rje ging :
bskang ngo mchod do thugs\u0f8e
rtog tshogs thams cad gnas gyur pa'i :
sprul pa yang sprul thugs\u0f8e
'dus pa'i mched dang lcam dral rnams :
bskang ngo mchod do thugs\u0f8e
skye 'chi gzung 'dzin gnas gyur pa'i :
bka' yi srung ma'i thugs\u0f8e
phyi mtshams rdul phyags bdag po rnams :
bskang ngo mchod do thugs dam bskang :
nyams chag thams cad bskang gyur cig :
rtog sgrib thams cad byang gyur cig :
las ngan sdig sgrib dag gyur cig :
khams gsum 'khor ba stongs gyur cig :
'bras bu sku gsum thob gyur cig :
bskangs gyur dbang dang dngos grub stsol :
lha rnams kun gyi mtshan brjod la :
phyag 'tshal smre sngags bshags par bya :
lta ba'i klong du mnyam par bzhag :
dam tshig nyams chag dag par 'gyur :
sa ma ya :
gshin po rjes su 'dzin pa'i phyir :
gnas lung cho ga bya ba ni :
dkyil 'khor bzhengs pa'i nye 'dabs su :
ming byang la sogs 'du byas la :
spro na rigs drug dal kyang bsham :
dbang gi bum pa chas su gzhug :
bskyed rim gsal bsgom sngags bzlas la :
nr-i las tshe las 'das pa'i gzugs :
lha yi rnam par gsal bar bsgom :
thugs ka'i 'od kyis dmigs bya bkug :
a yi rnam par bstims byas la :
bgegs la gtor ma sbyin cing bskrad :
sngags dang phyag rgya'i 'phro 'du yis :
rigs drug sa bon bsregs shing sbyangs :
hU~M:
nyon cig tshe 'das rigs kyi bu :
bla ma lha la dad pa skyed :
dga' dang gus pas 'dir shog la :
dkyil 'khor bzang po 'di la ltos :
zhe sdang las byung dmyal ba'i khams :
stong gsal me long lta bur blta :
ser sna yi dwags 'jig rten khams :
mnyam nyid ye shes ngang du rdzogs :
gti mug dud 'gro'i yul rnams ni :
chos dbyings ye shes 'od gsal ba :
'dod chags mi yi gnas rigs kun :
so sor rtog pa'i ye shes nyid :
phrag dog lha min yul khams rnams :
bya ba grub pa'i ye shes rtsal :
khams gsum lha yi gnas rnams ni :
'od gsal ye shes ngang du rtogs :
ma dag rigs drug 'jig rten khams :
dag pa ye shes drug gi gnas :
gcig 'dus sems nyid stong pa la :
dag dang ma dag ming yang med :
stong gsal lhun grub dkyil 'khor du :
rig pa snying po khyod zhugs shig :
nye drung dag gis phyag 'tshal zhing :
mtshan byang dkyil 'khor nang du bzhag :
lhar bskyed dbang bskur 'dod yon bsngo :
gnas spar ming byang bsregs pa yis :
thar pa'i gnas la nges par phyin :
sa ma ya :
bkra shis tshe yi cho ga ni :
dkyil 'khor rin chen zur bzhi bsham :
tshe yi bum pa bcud ldan dang :
tshe zan tshe chang mda' dar dang :
mchod rdzas dgos pa'i yo byad bsham :
thugs nyid dpal gyi be 'u ru :
nyi zla'i gwa 'u b+h+rU~M gyis mtshan :
de las 'od zer rab 'bar bas :
'khor 'das tshe bcud bsdus par bsam :
A yur+dz+nyA na tshe b+h+rU~M:
rtsa ba'i sngags la btags te bzla :
hU~M:
rin chen dpal gyi be 'u nas :
'gug pa'i lha mo mgyogs ma bzhi :
tsaN+Da lI yi rnam par spros :
stong khams ma lus kun bskul nas :
'byung ba lnga yi bcud rnams bsdus :
mthu ldan rnams kyi tshe 'phrogs nas :
rgyal ba'i mkhyen brtse'i ye shes tshe :
dngos grub kun gyi dbyig tu bskyil :
phyag rgyas bkug cing bum par bsdus :
spyi bo'i gtsug nas dbang bskur bas :
'chi med rdo rje'i srog rtsa 'grub :
'gyur ba med par rgyas thobs shig :
hU~M:
khams gsum kun gyi bcud sdus la :
snying po byang chub sems kyi rgyun :
tshe yi dbang bskur rdo rje'i rgya :
thabs la mkhas pa'i dbang mchog ni :
'jam dpal rdo rjes bskur du gsol :
A yur+dz+nyA na a b+hi Shiny+tsa hU~M:
tshe gal dngos grub bcud du rol :
dga' ston bkra shis mtha' rgyas bya :
'chi med tshe yi dpal thob bo :
sa ma ya :
de ltar rig 'dzin gdung sgrub cing :
'phags pa gsum gyi phrin las spel :
mthong reg btags dang myong bas grol :
nyams chag skong zhing tshe 'das rnams :
snying rje'i dpyang thag gnas su spar :
rdo rje tshe yi sgrub pa bcas :
gnas skabs mthar thug don rnams kun :
tshegs med grub pa'i phrin las 'di :
rigs gsum thugs kyi ti ka ste :
'brel tshad don ldan gsang ba'i lam :
rang byung 'jigs bral pad+mas bshad :
ma 'ongs don du gter la sbas :
'gro 'dul phrin las yongs rdzogs shog :
sa ma ya :
rgya rgya rgya :
gter rgya :
gtad rgya :[ \u0f80]atsha :
sprul pa'i gter chen mchog gyur bde chen gling pas yel phug nam mkha' mdzod nas spyan drangs pa'i mthong grol bdud rtsi lnga shog las /
rang gnas bsam gtan gyi khang bu bkra shis 'chi med grub pa'i dga' tshal du gtan la phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa dge //
/
