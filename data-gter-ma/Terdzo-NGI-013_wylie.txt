@#//
sngags rgod lok+t+ri pA la'i srung zlog gtor zor la brten pa'i las rim bltas chog tu bkod pa drang srong dmod pa'i thog mda' zhes bya ba bzhugs so //
na mo gu ru r-i Shi shAn+ta kro d+hA ya /
bden tshig dmod pa'i phyag rgyas stong khams kyi //
bdud bgegs dregs tshogs sgo gsum g.yo med bcings //
sgrub la mchog stsol gsang bdag sprul pa'i sku
/drang srong dri med zhi dang khro bor 'dud //
rkyen ngan spyi dang khyad par sde brgyad kyi //
byad zor zlog las kun la ches zab pa //
rno myur thog 'dra'i srung zlog bltas chog tu //
'khrul med rig 'dzin gong ma'i gsung bzhin bsdeb //
gter kha gong 'og gnyis 'dus drang srong dmod pa'i sngags rgod lok+t+ri pA la'i srung zlog bsad pa'i las rim khyad par ba rnams ni /
chos rgyal gter bdag gling pa sogs kyi gsung las rtogs par bya dgos shing /
'dir rgyun gyi khyer bde'i lag len gtor zor la brten pa'i srung zlog dkyus 'gre'i las rim brtsam pa la don gsum /
sbyor ba bca' gzhi gshom bkod /
dngos gzhi bsnyen sgrub las sbyor /
rjes 'phang ba'i las kyis mjug bsdu ba'o //
dang po ni /
sgrub sde bka' brgyad la sogs pa bla med kyi dkyil 'khor du dbang thob cing /
'di nyid kyi rig gtad nos te drang srong dri med zhi khro'i bsnyen pa song ba'i sngags pas drag po'i gnas mtshan nyid dang ldan pa la sogs par /
sngar gzhi ma dul ba yin na gzhi bdag la dkar gtor byin nas gnang ba nod /
sgrub khang gi phug log lta bu gang bder drang srong zhi khro'i thang sku sogs yi dam chos skyong gi rten bkram pa'i mdun du mchod stegs bang rim gsum pa khebs gtsang mas bkab pa'i bstar dang por /
rin po che'i snod du drang srong zhi ba'i dkar gtor dkar gsum mngar gsum shing tog sna tshogs kyis brgyan pa'i mdun du mar me dri chab spos zhal zas rnams gtsang mar sbyar ba /
g.yas g.yon du gu ru zhi drag phur gshin sogs rang gi rgyun gyi yi dam gang la byed pa'i gtor ma bsham /
bstar gnyis par chos skyong pho rgyud mo rgyud spyi dang /
bye brag sgos srung dregs pa'i sde dpon /
gter srung mkha' ri sogs dang /
gzhi bdag gtor ma rnams kyi g.yas g.yon sman rag
/mdun du chu gnyis nyer spyod phreng tshar du bsham /
bstar gsum par tshogs kyi yo byad /
chad brtan sogs kyang nyer bar bsdog
/de'i mdun phyogs lta bu gang bder las dkyil ni /
phung shul g.yul bkyes ro bsregs sogs gdug pa'i sa sna gsum gyi stegs bu gru bzhi khod snyoms par brtsigs pa'am /
ma byas kyang rung ste gzhi der zhing ngam gcan gzan gyi pags pa gan rkyal du bting ba'am /
ma 'byor na gzhi ma nag po'i steng du 'bru nag bra bo khrag gis sbags pa'i tshom bu dbus dang phyogs mtshams brgyad du bkod /
dkyil 'khor gyi dbus su many+dzi'i khar lcags snod du 'bru nag gi ngar phye dug chu dang chang khrag gis sbrus par /
khyad par rdzas lnga zhes sngar gyi gtor zan rnying pa dang chos sman btsan dug sha chen khrag chen rnams bsres pa'i drag po'i bshos bu zur gsum rno dbal can dkyil dmar mtha' nag po /
'khor gyi bshos phran brgyad dang bcas pa bcad kha phyir bstan pa'i mtheb kyu khrag kong rnams kyis bskor zhing mtshe yungs /
rtsang dmar /
rtsang la bskyon pa'i ling+ga dmar po kha sbub pa /
bsad sha dmar po /
rgyu rlon sogs drag rgyan rngam brjid can gyi rtse mor sku rten tsakli la me long btags pa /
mda' dar nag po'i 'phur lding g.yo ba zlog 'khor dang bcas pa 'dzugs /
de yang bcas rgyas pa'i skabs srung zlog gi 'khor lo so sor srung lteb byas te gtor gdugs khrod du 'dogs pa yin yang /
gtor zlog gi skabs 'dir srung 'khor srung lteb byas nas gtor gdugs kyi 'og tu gdags shing zlog 'khor phyar thabs su gtor ma'i rtser 'dzug pa nyid rnam pa gsal bas de ltar phyag len du mdzad /
rgyas par spro na dbus kyi gtor ma'i lte ba'i smad char bsad pa'i tsakra dang /
rbod gtong zlog pa'i 'khor lo ling+ga can dang /
'khor gyi gtor ma brgyad la mdun nas g.yas skor gyis rim bzhin 'jig rten mgon po nas bzung rgyal po'i bar sgos zlog gi 'khor lo rang rdzas kyis dpe'u chung bzhin bris pa tshon skud kyis bcings te bcug la mthar las sbyor gyi skabs su 'don bde'i bcas bya'o //
bsdu na drag sngags thems dang bcas pa'i shog dril 'jug par gsungs pas /
gtso gtor gyi nang du dug shog la /
rbad thums ril li /
oM lok+t+ri pA la nan /
'jig rten mgon pos byad ma rbod gtong lha srung dang bcas pa b+h+yo zlog sod /
rbad thums ril li /
sa ga pA sha nan /
sa bdag gis byad ma rbod gtong lha srung dang bcas pa b+h+yo zlog sod /
mgo mjug des 'gres te /[ \u0f8e]nA ga du du nan klu bdud kyis\u0f8e[ \u0f8e]ma maM ma maM ma mos\u0f8e[ \u0f8e]tsir tsar tsir tsar btsan gyis\u0f8e[ \u0f8e]baM ru lu baM ru lu bdud kyis\u0f8e[ \u0f8e]rbad tra ko sha ya rbad tra ko sha ya gza' bdud kyis\u0f8e[ \u0f8e]ho ra ho ra rgyal pos\u0f8e
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed byad ma rbod gtong lha srung dang bcas pa'i kA wA tsi brlag brlag
/gnod byed byad ma rbod gtong lha srung dang bcas pa mA ra ya b+h+yo zlog sod /
ril shag srog khyer b+h+yo trig myag ka pa ye /
zhes phreng gcig tu bris pa dug khrag gis byugs te mgo nas dril la 'jug go
/de bzhin du 'khor gyi bshos phran brgyad kyi dang por /
rbad thums ril li /
oM lok+t+ri pA la nan /
dgra bgegs byad ma lha srung dang bcas pa b+h+yo zlog sod /
ril shag srog khyer b+h+yo trig myag ka pa ye /
zhes pas mtshon te /
sa ga pA sha nas /
ho ra ho ra'i bar 'gres su bris pa'i shog dril gong bzhin byas la gtor ma so sor 'jug
/gtor chen gyi mtha' skor du ri gsum 'dus pa'i sa dang dur khrod g.yul bkyes phung shul gyi sa dug khrag gis sbrus pa'i /
drag po'i kong bu zur gsum rgya dpangs sor bzhi pa'i nang gri khrag gis dmar po dang phyi ro sol gyis nag por byugs pa'i nang du khrag sna /
yungs dkar nag
/lcags zangs rdo'i phye ma /
ske tshe /
shang tshe /
thal chen /
dug sna /
mtshe dang yungs dkar gong bu /
dregs pa'i sa bon bris nas dug khrag gis byugs pa'i rtsang dmar bsnol mas brgyan pa'i logs gsum du b+h+yo zlog rbad bris pa bzhi /
skyer mda' 'ug sgro ma gri lcags kyi mde'u bskyon par drag sngags thems dang bcas bris nas sbrul 'khyud ltar dkris la dug khrag gis byugs pa bzhi /
kong bu zur gsum khrag snas bkang ba bzhi /
mi bsad kyi rbab rdo'am dur khrod kyi rdo nag la b+h+yo zlog rbad bris pa bzhi rnams te zor rdzas bcu drug po g.yas skor du spel mar bkod /
de dag gi nye logs su tshon skud kyi sgul thog mi lpags kyi mthil yugs skra'i ljags can dang zor gzhu bcas pa'ang bsham /
dkyil 'khor gyi mdun du nag po'i gtor ma zur gsum pa 'khor sde brgyad kyi gtor ma bcas pa sha khrag snying snas brgyan pa g.yas g.yon du sman raka dang /
de'i mthar khrag chen dang bsres pa'i chu gnyis /
rang rdzas bsres pa'i dbang po lnga'i me tog bcos ma'am nas nag gi me tog
/sha chen sbyar ba'i spos /
tshil rkang 'bru mar gyi mar me /
chang la mkhris chen sbyar ba'i dri chab /
sha rus bsres pa'i lha bshos dmar po zur gsum sogs drag po'i nyer spyod rnams bskor bsham bsgrig
/zur zhig tu thun gtor zur gsum logs gsum du ong skyu sbyar la sha khrag gis brgyan pa rnams bkod /
lcags snod lta bu yangs pa zhig tu brub khung nang nya bo bcug pa /
bya 'ug gi dang ru'i sgro /
thod pa mtshan ngan du yungs dkar nag rbab rdo zangs lcags kyi phye ma rnams dug khrag gis ngar btags pa'i thun rdzas /
srog phur gdab phur /
gri lcags /
sgrol gri
/tho ba /
hom gzar rnams dar nag gi khebs dang bcas pa las dkyil gyi g.yon ngos lta bur bzhag
/slob dpon gyi mdun du g.yon nas rim bzhin nang mchod thod pa /
dril bu /
rdo rje /
DA ma ru /
nas ze /
g.yab dar /
sras phur rnams dang /
gzhan yang tshogs kyi 'khor lo'i yo byad /
gzhi bgegs kyi gtor ma dkar dmar /
rol mo'i bye brag la sogs pa 'dir dgos pa'i yo byad thams cad ma tshang ba med par 'du bya'o //
gnyis pa dngos gzhi zhag grangs sam thun bzhi'i rim pas sgrub pa dang /
cho ga'i dkyus gcig tu tshang bar bya ba gnyis las /
dang po ltar na /
zhag gsum mam bdun re la sogs pa'i grangs su bcad nas chog mod kyi sgrub mkhan dkon la /
thun bzhi'i rim pas bsnyen sgrub srung zlog bsad pa rnams rim bzhin nyams su len par 'dod na /
thor thun la bsnyen sgrub /
snga thun la srung ba /
dgong mthun la zlog pa /
srod thun la bsad pa rnams so sor nyams su blangs pa'i thun so so'i mthar /
thun gtor la rak+ta bran dgug gzhug bya bdud rtsir byin gyis brlabs te /
bsnyen sgrub dang srung ba gnyis la mchod pa'i tshul du phul la 'dod don gsol /
zlog bsad gnyis la zor du shes pas dgra phyogs su 'phang /
srod thun gyi mjug tu chos srung gtor 'bul dang tshogs mchod 'phros /
gtor zlog nub re bzhin 'grub na sbyor chog la /
mi 'grub na sgrub pa zin nye'i mjug nub gsum tsam du sbyar /
nub re'i rjes chog dang /
mthar 'phang ba'i las kyis mjug sdud par bya'o //
gnyis pa ni da lta'i phyag bzhes spyi 'gro yin te /
de'ang thog mar tshig bdun gsol 'debs /
brgyud 'debs /
smin lugs las byang snying po'i don gsal gyi skyabs sems nas brtsam sngon 'gro rnams dang /
dngos gzhi drang srong zhi ba'i sgom bzlas yan song nas gnas bsgyur gyi tshe /
mchod rten du sgyur ba sogs srung zlog bsad pa'i man ngag rdo rje'i thog 'beb ltar byas kyang chog mod /
pu ri'i bcas dang mi 'brel skabs de ltar dgos nges kyang med pas /
srung zlog gi cho ga dkyus gcig tu sgrub pa gtsor bton skabs 'dir bdag mdun gnyis tshig ris gcig gis 'di ltar bsgom ste /
rang nyid drang srong zhi ba ru //
gsal ba 'od du zhu ba las //
mthing nag gnam lcags rdo rje ni //
rtse dgu che brjid rno dbal 'bar //
yar rtse me 'bar tshwa tshwa 'phro //
mar rtse byad ma gan rkyal gyi //
lce yis brang khebs snying dbus gzer //
rdo rje'i lte ba yangs pa'i nang //
gser gyi tsakra rtsibs brgyad dbus //
rang nyid skad cig khro bo ni //
zhe sdang rdo rje gsang ba'i bdag
/ces sogs las byang gi dkyus ltar la /
me yi tshwa tshwa shugs drag 'phro //
thugs ka'i hU~M gi 'od zer las //
steng gi nam mkhar rnam snang dang //
mi bskyod rin 'byung snang mtha' yas //
don grub la sogs sangs rgyas dang //
byang sems sprin gtibs lta bus srung //
phyi rol 'khor lo rdo rje dang //
rin chen pad+ma ral gri dang //
rlung me chu sa khro chung gur //
nang blta 'jam zhing phyi blta'i ngos //
rno dbal gcod pa'i ngar ldan so //
drag sngags dmod tshig rang sgra bcas //
gnod byed dgra bgegs tshar gcod pa'i //
gzhom med gur gyis gtams par gyur //
zor rdzas sde brgyad dregs pa'i tshogs //
sra ba'i go bgos rno ba'i zor //
mtshon cha'i 'phrul 'khor thogs pa ni //
mi sdug gzugs kyi rnam 'gyur can //
rgyob sod ca co'i 'jigs sgra sgrog
/grangs med glog ltar rab myur zhing //
thog ltar 'beb pa'i rdzu 'phrul can //
'khor yug gang ba rnams su gyur //
rang gi gnas gsum oM dkar dang //
sogs nas gnas gsum byin rlabs dang spyan 'dren nas gzung /
mchod bstod bzlas pa'i bar las byang mthar chags su btang nas /
bzlas dmigs gsal btab la drag po'i rtsa bsnyen ci 'grub bzla /
de nas srung ba'i dmigs bzlas bye brag tu bya ba ni /
dwangs ma'i thugs srog yi ge hU~M//
shin tu gsal zhing 'bar ba yi //
thig ler bla ma slob dpon dang /
khog par rang dang mtha' skor du //
bsrung bya mtha' dag tshud par gyur //
smra byed rdo rje'i yig 'bru las //
'od zer pho nya'i tshogs spros pas //
rang gzhan bsrung bya thams cad kyi //
tshe srog brkus shing phrogs pa dang //
yar zhing 'khyams pa thams cad dang //
snod bcud yon tan ma lus pa //
tshur bsdus bsrung bya thams cad la //
bstims pas bkrag mdangs gzi brjid 'bar //
'od phreng rdo rje'i gur khang gis //
cis kyang mi shigs pa ru bskor //
ces pa'i ting 'dzin rtse gcig pas /
oM lok+t+ri pA la nan srungs /
sa ga pA sha nan srungs /
nA ga du du nan srungs /
ma mam ma mam srungs /
tsir tsar tsir tsar srungs /
baM ru lu baM ru lu srungs /
rbad tra ko sha ya rbad tra ko sha ya srungs /
ho ra ho ra srungs /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/nr-i b+h+rU~M hU~M dzaH
bdag cag dpon slob mi nor 'khor dang bcas pa la rak+Sha rak+Sha swA hA/
zhes bzla /
de nas zlog pa ni /
rang nyid zhe sdang rdo rje yi //
smra byed rdo rje rwa dgu'i rtser //
phaT dmar me yi tshwa tshwa ni //
rno ngar shugs drag 'phro ba dang //
mtha' phyag gnam lcags lag pa'i mthil //
sdigs mdzub dbus su dgra bgegs ni //
byad ma lhar bcas gsal ba dang //
gtso bo bdag dang gur khang gi
/lha tshogs thams cad phyir gzigs nas //
drag sngags dmod mo cher sgrog pa'i //
sku yi ba spu'i bu ga nas //
sprul pa'i pho nya mtshon cha can //
nam mkha' gang bar spros pa yis //
byad ma me lcer sbrang bu bzhin //
bcad bsregs thal ba nyid byas nas //
skyob byed lha srung kho rang gi
/gshed du babs shing rlung bskyod kyis //
shing bal bzhin du mthar bskrad gyur //
ces dmigs pa dang nga rgyal shugs drag tu bskyed la /
oM lok+t+ri pA la nan b+h+yo zlog
/sa ga pA sha nan b+h+yo zlog
/nA ga du du nan b+h+yo zlog
/ma maM ma maM b+h+yo zlog
/tsir tsar tsir tsar b+h+yo zlog
/baM ru lu baM ru lu b+h+yo zlog
/rbad tra ko sha ya rbad tra ko sha ya b+h+yo zlog
/ho ra ho ra b+h+yo zlog
/tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya b+h+yo zlog
/ces drag tu bzla /
de nas bsad pa ni /
mdun du brub khung e yig las //
byung ba'i lcags khang gru gsum pa //
dug gi mun 'khrigs bskal me 'bar //
nad kyi na bun mtshon char 'beb //
de yi nang du gshin rje ni //
pho mo 'jigs rung gnyis kyi bar //
nr-i tri yongs gyur dmigs bya ni //
mgon med skyabs bral nyam thag pa //
mtha' skor dregs pa sde brgyad tshogs //
'jigs gzugs mtshon cha thogs pas bskor //
smra byed rdo rje'i rtse mo nas //
'od zer dzaHyig pho nyar spros //
dmigs bya dbang med nyid bzung nas //
mdun gyi rten la thim par gyur //
ces pa nas dmigs bzlas la 'jug kyang chog mod /
spro na /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par drang srong sngags rgod lok+t+ri pA la'i lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis bsdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang /
skad cig yud tsam la dmigs pa'i rten 'di la khug cig
/oM lok+t+ri pA la nan dzaH
sa ga pA sha nan dzaH
nA ga du du nan dzaH
ma maM ma maM dzaH
tsir tsar tsir tsar dzaH
baM ru lu baM ru lu dzaH
rbad tra ko sha ya rbad tra ko sha ya dzaH
ho ra ho ra dzaH
tsi du sod tsi du sod /
shigs lhu ru gtubs /
ha la pa ti nan /
'khor ba thul /
yi dam lha dang drang srong gi bden pa dang bden pa chen po'i byin rlabs kyis myur du phob cig nr-i tri dzaH
dzaHhU~M baM hoH
zhes lan gsum sogs kyis bkug la /
las byang ltar /
rdo rje'i rtse yi phaT rnams las //
zhes sogs kyis dmigs pa gsal btab nas /
oM lok+t+ri pA la nan rbad thums /
sogs drag sngags dang /
rgyal po'i srog la dung dung snying la shad shad /
sogs thun sngags ci rigs bzlas pa'i mthar thun rdzas la'ang ngar bskyed /
thal rdeb bya ba ni /
lag pa rdo rje'i brag ri ltar //
nas /
sdig pa rnams kyis zos par gyur //
bar las byang ltar la /
na mo /
rig 'dzin rtsa brgyud sogs kyi bden brjod mthar /
bden pa chen po'i mthu la brten nas rnal 'byor pa bdag cag dpon slob yon mchod 'khor dang bcas pa rnams kyi sngon gyi las dang 'phral gyi rkyen ngan pa thams cad dang /
khyad par ban bon sngags pa'i mthu byad rbad 'dre rbod gtong than dang ltas ngan mi mthun pa'i phyogs thams cad mA ra ya b+h+yo b+h+yo zlog zlog
/lan gsum gyis thal mo brdeb /
slar yang dmod mo ni /
bka' ltar mi byed cing sogs kyis thal rdeb lan gsum bya /
bka' bsgo 'di yi nus pa yis //
sogs dang /
nam mkha' med par gyur na yang //
sngags kyi dngos grub med mi srid //
lha dang drang srong gis bshad pa'i //
rig sngags bslu bar mi srid na //
'dod chags bral bas bshad pa yi //
gsang sngags sbyor bas bslus pa ni //
ma byung 'byung bar mi 'gyur ro //
zhes brjod nas yid ches kyi nges shes bskyed do //
de ltar bzlas pa rnams grub nas /
chos srung spyi sgos gter srung gi gtor chog skong ba sogs dang /
tshogs byin rlabs nas mchod bshags bsgral bstab kyi bar du btang /
de nas slob dpon gyi mdun du /
gser skyems dang bsgral chas rnams bkod la /
gser skyems /
raM yaM khaM gis bsang sbyang /
oM AHhU~M gsum gyis /
'dod yon zag pa med pa'i bdud rtsi'i rgya mtsho chen por gyur par bsam la /
hU~M/
rig 'dzin rtsa brgyud bla ma dam pa dang //
bde gshegs kun 'dus zhi khro rab 'byams lha //
khyad par gsang bdag lok+t+ri'i lha tshogs rnams //
gser skyems 'di bzhes rnal 'byor mthu dpung skyed //
ma mgon lcam dral las gshin 'chi bdag sogs //
dregs pa'i sde dpon sum cu yab yum sras //
bka' nyan bran g.yog mngags gzhug bcas pa rnams //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di yi yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
gzu dpang ni /
hU~M/
rtsa brgyud bla ma dkon mchog rin chen gsum //
lhag pa'i lha mchog drang srong dri ma med //
sprul pa'i khro rgyal zhe sdang rdo rje dang //
yi dam chos skyong srung ma mkhyen par gsol //
snang srid dregs pa sde brgyad sprul 'khor bcas //
rab 'jigs lok+t+ri'i lha tshogs dpang mdzod cig
/sngags 'chang bdag gis ma lan ma nyes kyang //
dge bcu khyad gsod mi dge dang len pa'i //
bsgral ba'i zhing bcur gyur pa'i dgra dang bgegs //
gzugs ling ming dang mtshan mar btab pa 'di //
ting 'dzin sngags dang dmod pa'i bden tshig gis //
skad cig 'dir khug bsgral gdab las mdzod cig
/brub khung bskyed pa ni /
phaT/
stong pa'i ngang las e las lcags bsregs kyi khang sgrom gru gsum bang rim dgu pa kha khyer dog cing gting zab pa /
'og na 'dod chags kyi khrag mtsho khol ba /
logs la zhe sdang gi me rlung 'tshubs pa /
steng na gti mug gi mun nag gtibs pa /
mtshon cha'i char 'bebs shing nad dang dug gi rlangs pa 'phyo ba /
than dang ltas ngan gyi cho 'phrul sna tshogs mi bzad par 'khrugs pa /
las byed gshin rje'i dmag tshogs seng ge ltar rngams pa /
stag ltar 'phyo ba /
srin po ltar khros pa /
sha za ltar rgyug pa /
rgyob rgyob dang sod sod kyi sgra 'brug ltar sgrog pas gang ba /
srid pa las kyi btson khang drag po de'i nang du /
gshin rje pho mo 'jigs su rung ba gnyis kyi bar du /
nr-i'am tri dud kha yongs su gyur pa las dgra 'am bgegs gang yin pa de nyid lus gcer bu rid pa /
mdog nag cing dran pa nyams pa /
mya ngan gyi phyag rgya can /
bu ga dgu nas rnag khrag 'dzag pa /
gnod byed thams cad 'dus pa'i ngo bor gyur /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par drang srong sngags rgod lok+t+ri pA la'i lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis bsdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang /
skad cig yud tsam la dmigs pa'i rten 'di la khug cig
/oM lok+t+ri pA la nan dzaH
sa ga pA sha nan dzaH
nA ga du du nan dzaH
ma maM ma maM dzaH
tsir tsar tsir tsar dzaH
baM ru lu baM ru lu dzaH
rbad tra ko sha ya rbad tra ko sha ya dzaH
ho ra ho ra dzaH
tsi du sod tsi du sod /
shigs lhu ru gtubs /
ha la pa ti nan /
'khor ba thul /
yi dam lha dang drang srong gi bden pa dang bden pa chen po'i byin rlabs kyis myur du phob cig nr-i 'am tri dzaH
badzra aM ku sha dzaH
badzra pA sha hU~M/
badzra s+pho Ta baM/
badzra g+hAN+De hoH
zhes dgug gzhug drag po brgya'am nyer gcig bdun nam gsum la sogs pas dmigs bya ling+ga la drag tu bstim mo //
de nas yi dam bskul ba ni /
hU~M/
sangs rgyas bstan pa bsrung ba dang //
las ngan dgra bgegs bsgral ba dang //
bar gcod rgyal 'gong 'dul ba dang //
byad ma rbod gtong bzlog pa dang //
lha srin sde brgyad 'dul ba'i phyir //
drang srong chen po rab khros shing //
nyon mongs dug gsum 'joms pa'i phyir //
dus gsum sangs rgyas 'khor bcas bzhengs //
zhe sdang dug lnga gzhom pa'i phyir //
rigs lnga'i sangs rgyas 'khor bcas bzhengs //
mi dge bcu rnams 'dul ba'i phyir //
phyogs bcu'i sangs rgyas 'khor bcas bzhengs //
lha srin sde brgyad 'dul ba'i phyir //
drang srong 'khor bcas thams cad bzhengs //
bar chad log 'dren 'dul ba'i phyir //
phyag mtshan thams cad mtshon char bzhengs //
bzhengs shig drang srong chen po'i tshogs //
'dir byon mchod gtor 'di bzhes la //
bstan pa srung ba'i las mdzod cig
/phrin las bcol ba'i dus la bab //
byad ma zlog pa'i dus la bab //
rgyal 'gong 'dul ba'i dus la bab //
dgra bgegs sgrol ba'i dus la bab //
che ba'i nga rgyal bskyed pa'i dmigs pa ni /
rdo rje'i lte ba'i hU~M yig las //
'od zer lcags kyu lta bur 'phros //
sde brgyad snying nas dbang med drangs //
mdun du bkug pa'i spyi bo ru //
rdo rje rgya gram bzhag pa yis //
'gul 'khyog spangs te 'dar bar bsam //
hU~M/
nga ni ma mo kun gyi yab //
nga ni gshin rje kun gyi yum //
nga ni khams gsum kun gyi bdag
/nga ni dbang phyug chen po ste //
nga ni srog gcod kun gyi rje //
nga ni srid pa kun gyi bdag
/hU~M/
nga ni srid pa kun gyi rje //
nga ni skye 'gro kun gyi yab //
nga ni srog gcod kun gyi bdag
/thams cad kun gyi srog snying bdag
/khyod kyi snying khrag nga la yod //
nga yi las rnams khyod kyis sgrubs //
nga ni skye 'gro kun gyi yab //
nga ni snying khrag kun gyi bdag
/khyod kyi snying khrag nga la yod //
nga yi las rnams khyod kyis sgrubs //
zhes brjod /
slar yang drag tu bskul zhing 'gugs pa ni /
b+h+yo /
mchod bstod bsnyen cing bsgrubs pa'i ye shes lha //
'jig rten dregs pa yongs kyi srog snying bdag
/thogs med phrin las sgrub pa'i drag rtsal can //
rab 'jigs drang srong lok+t+ri'i lha tshogs rnams //
bzhengs shig bzhengs shig chos kyi dbyings nas bzhengs //
skyod cig skyod cig mnyam nyid dbyings nas skyod //
bskul lo bskul lo thugs dam gnad nas skul //
mdzod cig mdzod cig drag po'i phrin las mdzod //
dregs 'dul drang srong chen po'i dus la bab /
khro rgyal zhe sdang rdo rje'i dus la bab //
sprul 'khor drang srong 'bum sde'i dus la bab //
bka' nyan dregs pa sde brgyad dus la bab //
do nub da dus nam gyi gung thun la //
dregs pa sde brgyad dbang du sdus la shog
/snang srid dregs pa'i srog snying phrogs la shog
/gnod byed dgra bgegs byad ma khug la shog
/drang srong chen po'i thugs rje'i byin ma chung //
dregs 'dul khro rgyal rdzu 'phrul rtsal ma zhan //
bden tshig dmod pa'i drag sngags dbal ma rdugs //
sprul 'khor sde brgyad las byed bang ma bul //
dmigs par gang byas dgra gdon byad ma 'di //
lo zlar ma 'gor myur du ma bsgral na //
drang srong chen po'i bden tshig nyams 'gyur ram //
bka' nyan dregs pa'i mthu rtsal rdzun du che //
de bas sman raka gtor ma mchod pa'i tshogs //
mthun pa'i dam rdzas rgya mtsho 'di bzhes la //
yid la brnags pa'i dgra gdon gnod byed bgegs //
gzugs ling ming dang byang bur btab pa 'di //
lcags kyu can gyis snying nas zungs la shog
/zhags pa can gyis rke nas khrid la shog
/lcags sgrog can gyis yan lag sdoms la shog
/dril bu can gyis rdul du rlogs la shog
/yi dam lha dang drang srong chen po yi //
dmod pa'i bden stobs brjod pa'i byin rlabs kyis //
gnod byed dgra bgegs gzugs ming ling+ga la //
myur du phob cig sarba nr-i tri dzaH
rings par khug cig badzra ang+ku sha dzaH
myur du chings shig badzra pA sha hU~M//
dam por sdoms shig badzra s+pho Ta baM//
drag pos sgrol cig badzra g+hAN+De hoH
gnod byed dgra bgegs sarba nr-i tri ang+ku sha dzaHdzaH
lha dang dbye ba ni /
rang gi lce rdo rje'i rtse mo nas sprul pa'i khro bo mtshon cha sna tshogs thogs pa grangs med pa spros pas kho'i lha srung rnams bya rog gi khyu rdos bdas pa ltar skad cig gis bskrad de /
kho skyob byed kyi lha dang bral zhing mgon skyabs med par byi'u phrug thang la bskyur pa ltar 'dug par bsam shing /
hU~M/
dam nyams dgra bgegs byad ma 'di'i //
srung skyob byed pa'i yi dam dang //
lhan skyes lha lnga 'go ba'i lha //
byin rlabs dbang lha chos skyong dang //
bsnyen sgrub mchod bsten srung ma'i tshogs //
ye shes 'jig rten lha tshogs rnams //
drang srong bden pas da phrol cig
/nr-i tri sarba de ba u tsa ta ya phaT/
a trag rak+sha mA ra ya shag phye phye /
nr-i trag rak+Sha mA ra ya phye phye /
zhes brjod cing gu gul gyis bdug cing sgro gnyis kyis byab bo //
do gal che na gzhan nas 'byung ba ltar lha dbye'i rdzas dud kyis dbye'o //
nyes pa bsgrag pa ni /
hU~M/
dug lnga'i dbang gyur dgra gdon khyod //
rang nyes las ngan rang la smin //
da lta bsgral ba'i zhing du gyur //
sngon gyi nyes byas la 'gyod cing //
phyis nas mi bgyid dam bcas nas //
byang chub 'thob par khyod smon cig
/thun rdeg pa ni /
thun rdzas rnams drag po sde brgyad kyi dmag dpung mtshon cha sna tshogs dang nad mtshon gnam lcags thog ser drag po thogs pa rnams dgra bgegs de'i steng du phab nas /
kho'i snying gar rnam par shes pa'i ngo bo mar me lta bu zhig yod pa de nag bskams se btang /
lus ngag yid gsum thal ba'i rdul phran bzhin du brlags shing sha khrag rus pa lhag ma med par zos par gyur par bsam la /
b+h+yo /
nga ni zhe sdang rdo rje ste //
nga ni drang srong dri ma med //
drang srong dmod pa'i bden tshig gis //
lha srin sde brgyad dregs pa rnams //
thun zor pho nyar bdag bskul gyis //
stong gsum thun gyi pho nyas khengs //
mtshe yungs mtshon rdo zangs lcags phye //
dug khrag drag po'i thun rdzas rnams //
so so'i pho nyas mtshon cha thogs //
nad mtshon thog ser than ltas ngan //
ma rungs phyogs kun dgra bgegs steng /
kha char bu yug ltar phob la //
dgra bgegs lus ngag yid tshe bsod //
mi nor yul zhing longs spyod rnams //
skad cig nyid la brlag par gyis //
zhes pa tsam gyis 'thus la /
do gal che na bu lod rin chen bzang pos mdzad pa /
b+h+yo /
sna tshogs thun rdzas drag sngags dmod mtshon 'di //
bka' nyan sde brgyad dregs pa 'dus pa'i dmag
/mgon klu sa rgyal ma gza' btsan bdud sogs //
sna tshogs gzugs can mgo brnyan bzhon par bcas //
phyag mtshan sna tshogs drag po'i thun rdzas rnams //
dgra bgegs 'di yi gzugs phung yul mkhar la //
drag po'i thun zor rdeg pa'i dus la bab //
gnam lcags thog ser king kang dgra la b+h+yo //
dal yams khrag nad bu yug dgra la b+h+yo //
mdze grum phol mig glang thabs dgra la b+h+yo //
smyo 'bog brgyal nad lhog gzer dgra la b+h+yo //
nad mtshon glo bur gri thabs dgra la b+h+yo //
ma rungs ltas ngan gya gcig dgra la b+h+yo //
ye 'drog sum brgya drug cu dgra la b+h+yo //
glo bur bdun brgya nyi shu dgra la b+h+yo //
nad rigs bzhi brgya rtsa bzhi dgra la b+h+yo //
bgegs rigs stong phrag brgyad cu dgra la b+h+yo //
dus min 'chi ba rnam brgyad dgra la b+h+yo //
lo zla zhag dus skeg ngan dgra la b+h+yo //
mo ltas rmi lam mtshan ngan dgra la b+h+yo //
oM lok+t+ri pA la nan rbad thums /
'jig rten mgon pos dgra bgegs che ge mo'am nr-i 'am tri'i srog chod snying phyungs tsit+ta mA ra ya thun b+h+yo rbad /
sa ga pA sha nan rbad ling /
sa bdag gis dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
nA ga du du nan rbad phaT/
klu bdud kyis dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
ma maM ma maM rbad myogs /
ma mos dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
tsir tsar tsir tsar rbad rbud /
btsan gyis dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
baM ru lu baM ru lu rbad thums /
bdud kyis dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
rbad tra ko sha ya rbad tra ko sha ya rbad khos /
gza' bdud kyis dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
ho ra ho ra rbad shag
/rgyal pos dgra bgegs che ge mo'am nr-i tri'i srog chod snying phyungs tsit+ta mA ra ya thun b+h+yo rbad /
ces drag sngags dang /
thun sngags ni /
rgyal po'i srog la dung dung snying la shad shad /
bsen mo'i srog la dung dung snying la shad shad /
pe har gyi srog la dung dung snying la shad shad /
gtsang thel gyi srog la dung dung snying la shad shad /
gnod byed dgra bgegs che ge mo'am nr-i tri'i srog la dung dung snying la shad shad /
dgra bgegs che ge mo'am nr-i tri'i srog la dung dung snying la shad shad /
a ya ma du ru tsa sha na sde brgyad kyi srog la dung dung snying la shad shad /
tsi du sod tsi du sod rbad thibs /
shigs lhu ru gtubs rbad myogs /
ha la pa ti nan /
ga na pa ti rbad rmugs /
'khor ba thul rbad choms /
gnod byed 'byung po'i kA wA tsi brlag brlag rbad hur /
dgra bgegs che ge mo'am nr-i tri'i srog la mA ra ya rbad rbad /
gnod byed rgyal po thams cad rA tsa hab le hab le sod /
klu thams cad nA ga ling nA ga ling sod /
'byung po thams cad ku tri ku tri sod /
bgegs thams cad 'gug ge 'gug ge sod /
gza' thams cad the tse the tse sod /
the'u rang thams cad ra tri ra tri mA ra ya sod /
bsen mo thams cad ro tri ro tri mA ra ya sod /
gri bo gri mo thams cad sum tri sum tri mA ra ya sod /
gnod byed dgra bgegs che ge mo'am nr-i tri mA ra ya sod sod rbad rbad dzaHdzaH
zhes brjod la thun brab /
de nas gnas spar ba ni /
gyer sgom rtse gcig tu dril bas 'di skad ces /
rang gi sor mo bcu rigs lnga yab yum bcur gyur /
sa ma ya hoH
rjes su chags pa'i sbyor bas snyoms par zhugs pa'i mkha' gsang las sras mchog badzra kI la ya sku stod srin po khros pa'i nyams can mthing nag phur bu sgril ba /
lte ba man chad chu srin gyi kha nas gnam lcags 'bar ba'i dbal zur gsum du rno ba'i khong seng du lha'i pho brang dang bcas pa /
rtse mor dregs pa'i dmag tshogs las la rngams shing dus me'i tshwa tshwa 'phro bar gyur /
oM r-i Shi kro d+ha badzra kI li kI la ya kA ya wA ka tsit+ta a b+hi Shiny+tsa mAM/
phur bu las byung ba'i 'od zer gyis rgyal ba sras dang bcas pa'i byin rlabs nus mthu 'od zer gyi rnam par spyan drangs /
de nyid la thim pas khams gsum dus gcig tu sgrol nus pa'i mthu dang ldan par gyur par bsam la /
e ma khams gsum sems can rnams //
ma rtogs 'khrul pa snying re rje //
snying rjes bsgral ba'i dam tshig ni //
bsad cing mnan pa ma yin te //
thugs rje'i thabs kyi sbyor ba yis //
phung po bsgral ba'i zhing du byas //
rnam shes yum gyi mkha' la sba //
ye shes dpa' bor byin brlabs te //
rig pa chos kyi dbyings su 'phang /
khyod ni rgyal ba'i sras su bskyed //
ces brjod /
slar yang phur bu ling+ga'i nr-i'am tri mig tu bsgril zhing btab la /
hU~M/
ye shes rtsal ldan phur bu 'di //
dgra bgegs snying la btab pa yis //
nyon mongs dug lnga rtsad nas gcod //
las ngan rnam smin 'phro bcad nas //
ye shes dbyings su gnas spar ro //
hU~M/
dgra gdon khyod kyi snying nang na //
lus srog rnam shes chags pa'i rten //
rlung dwangs sngo skya mthe bong tsam //
de nang rak+ta'i dwangs ma ni //
dmar ser rgya sran ga 'u tsam //
de dbus rnam shes ngo bo ni //
thig le dkar po yungs 'bru tsam //
de la ye shes phur bu yi //
rno dbal gzi 'od reg tsam gyis //
rlung gi dwangs ma 'ja' ltar yal //
rak+ta'i dwangs ma 'ub kyis bskams //
rnam shes ngo bo thig le de //
ye shes phur bu'i khong gseng du //
byang chub rgyun lam nang du zhugs //
'chang gzung logs brgyad pho brang du //
dpal chen yab yum thugs ka ru //
skad cig nyid la thim ma thag
/de lus sol sdong gog po bzhin //
nag khog gzi bkrag med par gyur //
phaT/
oM badzra kI li kI la ya /
e yaM raM s+pha ra Na phaT/
bo d+hi tsit+ta nr-i tri saM ha ra Na hU~M/
zhes 'don sgom zung 'jug la dmigs pa shin tu gsal bar bya'o //
phur bu gdab pa ni /
gdab phur lag tu sgril zhing /
hU~M/
rdo rje phur bu kI la ya //
sangs rgyas phrin las yongs rdzogs sku
/dregs 'dul drang srong khro chen gyi //
sras mchog badzra kI la ya //
sgril zhing sgril zhing btab tsam gyis //
dgra bgegs lus ngag yid gsum dang //
phung khams skye mched 'byung ba lnga //
las nyon bag chags shes sgrib bcas //
skad cig nyid la bsgral nas kyang //
thal ba'i rdul bzhin brlag par mdzod //
oM trang du tri na trang du dzaHdzaH
oM badzra kI li kI la ya dgra bgegs sarba nr-i tri shA trUM trig nan rbad nan b+hi na tsit+ta rbad nan nr-i tri hur thums dzaH
mA ra ya rbad rbad /
ces dang thun sngags spu gri drag sngags ring mo yang gong bzhin bzla zhing ling+ga rnams kyi gnas lnga dang /
dbang po lnga dang /
bla gnas rnams su dbal nub tsam du gdab bo //
bsgral ba ni /
mi bsad pa'i mtshon cha thogs te /
hU~M/
nga ni dus gsum bzhugs pa yi //
sangs rgyas yin te ye shes sku
/'khor lo rdo rje rin chen dang //
pad+ma rgya gram rab 'bar ba //
ye shes rno ba'i mtshon cha yis //
dgra gdon bag chags 'khrul pa'i sems //
log rtog 'khor ba rgyun chod cig
/oM man+t+ra sum b+ha ni badzra dz+wa la hU~M/
oM b+h+rU~M/
hU~M b+h+rU~M/
trAM b+h+rU~M/
hrIHb+h+rU~M/
AHb+h+rU~M/
tshal pa tshal pa mA ra ya dzaHdzaH
zhes mtshon chas bsnun pa'i tshe /
phur bu'i dbal nas mtshon cha sna tshogs kyi char babs pas kho'i gzugs phung rnams dum bur btang bar bsam mo //
gtun du brdung ba ni /
ling ro rnams gnam lcags kyi rdo rje rtse dgu pa drag sngags kyi ngar btags pas brdung zhing /
gtun khung yum gyi b+ha gar tho ba yab kyi rdo rjes brdungs pas kho'i rnam smin gyi lus de dmar nyog nyog btang bar bsam zhing /
hU~M/
rdungs shig rdo rje 'bar ba'i gtun //
bka' las 'da' byed sdig can 'di //
rdo rje'i mtshon chas bsgral nas kyang /
khro mo 'bar ba'i gtun khung du //
rdo rje'i tho bas rdung ba na //
lha yang rung ste brlag bgyi na //
dgra gdon gnod byed smros ci dgos //
oM pad+ma A ko Ta ya kha thaM kha thaM kha thaM/
zhes brdung ngo //
zhal du stob pa ni /
ling ro gtor mar sbran la /
hU~M/
chos dbyings ngang las snying rje yi //
rtsal snang khro bo'i skur bstan pa /
khro rgyal zhe sdang rdo rje zhes //
mthing nag mi sdug khro tshul can /
khams gsum srid gsum za byed pa /
khyod kyi thugs dam dus la bab //
ri rab tsam gyi skur bzhengs shig
/gnam sa tsam gyi zhal gdongs shig
/gangs ri gtams 'dra'i mche ba gtsigs //
glog stong 'gyu 'dra'i ljags rkyongs la //
dgra gdon bsgral pa'i sha khrag rus //
phung khams skye mched dbang po lnga //
don snod klad rkang khu bar bcas //
zhal du bstab bo kha raM khA hi //
mgul du sgrim mo A ral+li //
dbyings su bstim mo sa ma ya //
bzhes shig rol cig kha raM khA hi //
b+h+yo /
dregs 'dul khro rgyal 'bar ba yi //
sku gsung thugs yon phrin las kyi //
sprul pa yang sprul la sogs pa //
las byed rno myur rdzu 'phrul can //
bye ba 'bum sde'i tshogs bcas rnams /
khyod kyi thugs dam dus la bab //
ri rab tsam gyi skur bzhengs shig sogs snga ma ltar /
b+h+yo /
khro rgyal zhe sdang rdo rje yi //
yang g.yog bka' nyan las byed pa //
mgon po sa bdag klu rigs lnga //
ma mo btsan bdud gza' rgyal 'gong //
snang srid dregs pa'i sde dpung bcas //
rang rang sprul pa yang sprul dang //
g.yog dang yang g.yog pho nyar bcas //
stong gsum gang ba'i dregs pa rnams /
khyod kyi thugs dam dus la bab //
ri rab tsam gyi skur bzhengs shig
/gnam sa tsam gyi zhal gdongs shig
/gangs ri gtams 'dra'i mche ba gtsigs //
glog stong 'gyu 'dra'i ljags rkyongs la //
dgra gdon bsgral pa'i sha khrag rus //
phung khams skye mched dbang po lnga //
don snod klad rkang khu bar bcas //
zhal du bstab bo kha raM khA hi //
mgul du sgrim mo A ral+li //
dbyings su bstim mo sa ma ya //
bzhes shig rol cig kha raM khA hi //
zhes brjod la dbul zhing bstabs pas dgra gdon byad ma'i sha khrag rnams khro rgyal dregs pa'i 'khor tshogs dang bcas pas hab hab hub hub chems chem gsol zhing dgyes pa'i gad mo 'brug stong ldir ba ltar bsgrags nas tshims shing dgyes par bsam /
dmod pa'i bden stobs brjod pa ni /
bka' ltar mi byed cing sogs nas /
drang srong dmod de bzlog tu med //
ces dang gzhan yang 'dod pa'i don la gsol ba gdab /
brda dang brda'i 'bul len bcas tshogs la rol zhing lhag chog gtang /
de nas ling ro lhag ma rak+tar bcas pa gtor chen la stob cing /
zlog pa'i las la thugs dam skul ba ni /
hU~M/
mchog gsum kun 'dus rtsa brgyud bla ma dang //
yi dam zhi khro dam can srung ma'i tshogs //
drang srong dri med sprul 'khor bka' sdod bcas //
thugs dam gnad nas bskul lo sa ma ya //
b+h+yo /
dregs 'dul khro rgyal chen po'i dus la bab //
sprul pa'i drang srong 'bum tshogs mthu ma chung //
'khor gyi lha srin sde brgyad rtsal ma zhan //
myur mgyogs pho nya'i tshogs rnams bang ma bul //
chos shig chos shig sde brgyad dmag dpung chos //
rgyugs shig rgyugs shig dgra bo'i yul du rgyugs //
phob cig phob cig than dang cho 'phrul phob //
phrogs shig phrogs shig srog dbugs bla tshe phrogs //
dmigs par gang byas dam nyams dgra bo 'di //
lo zlar ma 'gor myur du ma bsgral na //
drang srong chen po'i bden tshig nyams 'gyur te //
bka' nyan dregs pa'i tshogs rnams mthu re chung //
de bas dam rdzas ba liM gtor ma dang //
dgra bo'i sha khrag rus la rngams zas gyis //
byad ma'i lha srung rang gshed rang la phob //
bcol pa'i phrin las myur du sgrub par mdzod //
hU~M/
drang srong chen po dri med dge ba yi /
bka' nyan las byed lha srin dregs pa rnams //
so so'i gnas nas dpung tshogs bzhon par bcas //
tshur spyon tshur spyon gnas 'dir dam la spyon //
b+h+yo /
dregs pa sde brgyad mtshan nyid ni //
mun nag 'tshubs ma khyi li li //
nad kyi na bun thu lu lu //
thog ser bu yug chi li li /
khrag gi char pa si li li //
king kang glog dmar kems se kem /
ma rungs 'brug sgra 'u ru ru //
mi sdug mtshan ma sha ra ra //
cho 'phrul sna tshogs tho ro ro //
dregs pa sde brgyad dgra la b+h+yo //
lha klu bdud btsan ma mo dang //
srog bdag gza' klu gshin rje dmu //
gnod sbyin rA tsa 'gong po'i tshogs //
b+h+yo b+h+yo sdang ba'i dgra la b+h+yo //
snang srid lha 'dre dregs pa'i tshogs //
rgyugs shig da ni las la chos /
khug cig khug cig bla tshe khug
/dgra bgegs bla tshe da khug cig
/srog rtsa chod la snying rtsa gtubs //
sde brgyad dmag dpung dgra la b+h+yo //
dgra bo'i mi nor kha phung thongs //
ltas ngan cho 'phrul sna tshogs phob //
bskul lo rbad do mthu ma chung //
drang srong bden pa'i bka' ma bcag
/rnal 'byor dam rdzas chud ma gson //
sha khrag rgyan ldan ba liM longs //
bcol pa'i phrin las myur du sgrubs //
mnga' gsol ba ni /
hU~M trAM/
chos kyi dbyings las longs spyod skur snang ba //
spyan ras gzigs dbang thugs rje'i 'od zer las //
sprul sku dregs 'dul drang srong dri med ces //
sangs rgyas stong gi sprul par mnga' gsol lo //
nyi zla pad+ma'i gdan la bzhugs pa yis //
bag chags sgrib tshogs spangs par mnga' gsol lo //
zhal gcig phyag gnyis drang srong cha lugs 'dzin //
thabs dang shes rab ldan par mnga' gsol lo //
sku mdog sngo skya skem rid keng rus tshul //
'dod chags dug lnga spangs par mnga'\u0f8e
dbu skra lcang lo gyen du 'khyil ba yis /
khams gsum dbang du sdud par mnga'\u0f8e
sma ra ag tshom rgya mdor zham pa yis //
'dod dgu char ltar 'beb par mnga'\u0f8e
shel dung waM mig snyan rgyan spras pa yis //
mchog thun dngos grub stsol bar mnga'\u0f8e
zhal nas sde brgyad srog gi spu gri gsung //
sangs rgyas bstan srung chen por mnga'\u0f8e
phyag g.yas gser gyi rdo rje nam mkhar gdengs //
sde brgyad gnad la bor bar mnga'\u0f8e
g.yon pa lung thang phreng ba 'dren pa yis //
lha srin dregs pa'i srog 'phrog mnga'\u0f8e
sku la ras dkar na bza' bklubs pa yis //
rgyal ba'i phrin las kun sgrub mnga'\u0f8e
'khor du drang srong 'bum sdes bskor pa yis //
sprul pas kun la khyab par mnga'\u0f8e
ri bo kun 'dus rtse la bzhugs pa yis //
sde brgyad dbang du sdud par mnga'\u0f8e
nags tshal drwa ba'i phug na bzhugs pa yis //
sa bcu zil gyis gnon par mnga'\u0f8e
shing thog sna tshogs zhal du gsol ba yis //
tshe dang bsod nams spel bar mnga'\u0f8e
rnal 'byor gdung bas gsol 'debs mnga' gsol bas //
thugs rjes byin rlobs dngos grub bstsal du gsol //
hU~M trAM/
de las yang sprul skad cig rdzus skyes su //
zhe sdang rdo rje mthing nag khro bo'i rgyal //
gcer bu rgyan med rab 'jigs rngam pa'i sku
/spros bral 'gyur med chos skur mnga' gsol lo //
zhal gcig phyag bzhi zhabs zung bgrad pa yis //
don dam phrin las thabs shes mnga'\u0f8e
zhal gdangs mche gtsigs ljags 'dril me stag 'phro //
gnod byed gzhob tu bsreg par mnga'\u0f8e
spyan gsum dmar zlum sdang mig glog ltar 'khyug
/myur mgyogs phrin las bsgrub par mnga'\u0f8e
rdzi smin sma ra ag tshom tshwa tshwa 'phro //
nyams pa sgrol mdzad dpa' bor mnga'\u0f8e
dbu skra kham nag gyen du brdzes shing 'bar //
dkar phyogs bstan pa rgyas mdzad mnga'\u0f8e
pad nyi dgra bgegs gdan la 'gying ba yis //
chags bral gdug pa zil gnon mnga'\u0f8e
phyag g.yas gnam lcags tho chen nam mkhar phyar //
dgra gdon mgo bo 'gems par mnga'\u0f8e
g.yon pa bsam gcod rno ngar ral gri gdengs //
gnod byed gzugs phung gtub par mnga'\u0f8e
'og ma'i phyag gnyis mchod rten nam mkhar btegs //
rnal 'byor tshe srog bsrung bar mnga'\u0f8e
res gcig nyi zla cha lang drag tu rdeb //
zlog bsad sha khrag 'thor bar mnga'\u0f8e
de tshe sor mdzub sdig pa dmar nag bcus //
sha khrag lhag med rol par mnga'\u0f8e
yang gcig sa 'dzin lhun po mkha' la bskyod //
dgra bgegs gnon cing gzir mdzad mnga'\u0f8e
rang 'dra'i khro chung dpag med 'phro 'du yis //
thogs med phrin las sgrub par mnga'\u0f8e
drag sngags 'phro 'du lcags kyu'i phreng ba yis //
ma rungs 'byung po 'gugs mdzad mnga'\u0f8e
bka' yi bden tshig dmod pa'i mthu stobs kyis //
drag rtsal nus mthu dpag med mnga'\u0f8e
ye shes bskal me'i klong du bzhugs pa yis //
nyon mongs dgra gdon bsreg par mnga'\u0f8e
bka' nyan sde brgyad dmag tshogs grangs med kyis //
dgra bgegs rdul du rlog par mnga'\u0f8e
dam ldan gter srung dregs tshogs ma lus pas //
dam chos bstan pa 'phel rgyas mnga'\u0f8e
dam rdzas brgyan pa'i mchod gtor 'di bzhes la //
dam gtsang rnal 'byor yon mchod 'khor bcas kyi //
'gal rkyen bar chad zhi ba'i phrin las mdzod //
tshe dpal 'byor pa rgyas pa'i phrin las mdzod //
snang grags dbang du sdud pa'i phrin las mdzod //
dgra gdon thal bar rlog pa'i phrin las mdzod //
mchog thun las bzhi'i phrin las ma lus pa //
lha mchog ma hA r-i Shis bsgrub par mdzod /

/ces bskul zhing mnga' gsol bas lha tshogs rnams dgyes shing dgra bgegs la khros pas zlog bsgyur gyi las rnams thogs med du mdzad par bsam la /
hU~M b+h+yo /
dregs 'dul drang srong dri ma med //
de sprul rdzus skyes khro chen ni //
'jigs byed zhe sdang rdo rje dang /
khro rgyal de yi sprul pa dang //
yang sprul dam can rgya mtshor bcas //
bka' nyan dregs pa sde brgyad tshogs //
rang rang g.yog sprul pho nyar bcas //
'khor dang bcas pa khyed rnams la //
zlog sgyur phrin las bcol ba ni //
sngags 'chang bdag cag 'khor bcas rnams //
do cig deng sang phan chad nas //
sang phod da tsam tshun chod kyi //
lo zla zhag dus spar sme dang //
srog lus dbang klung dgra gshed keg
/gza' tshes skar sbyor byed pa ngan //
sa bdag phyogs ngan la sogs pa //
mi mthun 'gal rkyen zlog tu gsol //
lha bdud ma mo rgyal btsan sogs //
sde brgyad khros shing 'khrugs pa yis //
'go nad yams rims 'brum bu dang //
rgyu gzer gag lhog gnyan nad sogs //
nad rigs bzhi brgya rtsa bzhi zlog
lha klu gnod sbyin rgyal bsen sogs //
gdon rigs stong phrag bco brgyad dang //
bgegs rigs stong phrag brgyad cu dang //
byis pa'i gdon chen bco lnga zlog
/ltas ngan brgyad cu rtsa gcig zlog
/ye 'drog sum brgya drug cu zlog
/glo bur bdun brgya nyi shu\u0f8e
snga zhags mda' ltar 'phen pa\u0f8e
phyi zhags dru ltar 'thul ba\u0f8e
lha chen drag po'i gdug rtsub\u0f8e
lha ma yin gyi sgyu stobs\u0f8e
skem byed lcags kyus zin pa\u0f8e
drang srong bram ze'i dmod pa\u0f8e
mgon po'i par bu bskor ba\u0f8e
gshin rje'i 'phrul 'khor bcas pa\u0f8e
phur bu'i dbal kha btab pa\u0f8e
phra men nye 'byed btang ba\u0f8e
pho nya'i rbod gtong rkang mgyogs\u0f8e
ban+de'i 'bum bskor byung ba\u0f8e
bon pos btso dmar 'phangs pa\u0f8e
mu stegs ngan sngags btang ba\u0f8e
yungs kyi thun zor 'phen pa\u0f8e
sngags pas sngags zor 'phen pa\u0f8e
byad phur rbod gtong byung ba\u0f8e
mnan gtad khram la btab pa\u0f8e
bsreg 'phang las sbyor byas pa\u0f8e
yas kyi bdud du g.yos pa\u0f8e
mas kyi sri ru langs pa\u0f8e
pha mes rgan sri langs pa\u0f8e
ma sru'i rgan sri langs pa\u0f8e
byis pa'i chung sri langs pa\u0f8e
dpon slob dam sri langs pa\u0f8e
pra dang mo rtsis ngan pa\u0f8e
rmi lam mtshan ltas ngan pa\u0f8e
ma nyes kha yog ngan pa\u0f8e
kha mchu kha smras ngan pa\u0f8e
dug mtshon bsam sbyor ngan pa\u0f8e
btsa' sad ser ba lo nyes\u0f8e
mi nad phyugs nad ngan pa\u0f8e
thog 'khyug gnam lcags lce 'bab\u0f8e
smyo 'bog brgyal nad ngan pa\u0f8e
sa klu'i mdze phol shu 'bras\u0f8e
gza' nad hur thum gtong ba\u0f8e
snga dgra lag gis bdar ba\u0f8e
phyi dgra yid la bzhag pa\u0f8e
da dgra mdun du bdo ba\u0f8e
lus kyi na tsha ngan pa\u0f8e
sems kyi sdug bsngal ngan pa\u0f8e
bsam don mi 'grub bar gcod\u0f8e
mi mthun gnod pa'i phyogs kun\u0f8e
zlog go dmar chen gtor mas zlog
/sgyur ro drang srong dmod pas sgyur //
zor ro dgra dang bgegs la zor //
chos so gnod byed gdon la chos //
pho bdud dal kha g.yas su sgyur //
mo bdud dal kha g.yon du sgyur //
spyi bdud dal kha mkha' la sgyur //
chung bdud dal kha thad du sgyur //
rab 'jigs lok+t+ri'i lha tshogs rnams //
dam rdzas gtor ma 'di bzhes la //
bcol pa'i phrin las 'grub par mdzod //
dregs pa sde brgyad 'khor dang bcas //
bskul lo rbad do mthu ma chung //
drang srong bden pa'i bka' ma bcag
/sngags 'chang dam rdzas chud ma gsan //
drag po'i phrin las sgrub par mdzod //
oM lok+t+ri pA la nan b+h+yo zlog
/sa ga pA sha nan b+h+yo zlog
/nA ga du du nan b+h+yo zlog
/ma maM ma maM b+h+yo zlog
/tsir tsar tsir tsar b+h+yo zlog
/baM ru lu baM ru lu b+h+yo zlog
/rbad tra ko sha ya rbad tra ko sha ya b+h+yo zlog
/ho ra ho ra b+h+yo zlog
/tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya b+h+yo zlog
/ces zlog sngags ci rigs brjod /
bden stobs brjod pa'i thal rdeb lan gsum /
drang srong dmod mo lan gcig bya /
thun gtor la rak+ta bran nas dmigs bya dgug gzhug bya /
slar yang bdud rtsi bran la /
raM yaM khaM/
stong pa'i ngang las gtor snod dmar gyi dung chen yangs shing rgya che ba'i nang du gtor rdzas dgra bgegs bsgral pa las byung ba'i sha'i ri bo khrag gi rgya mtsho rus pa'i phung po klad zhag gi lbu phreng 'khrigs pa /
dam tshig tu 'os pa'i 'dod yon gyi rnam pa ma tshang ba med pas nam mkha' dang mnyam par gang ba /
ngo bo zag pa med pa'i ye shes kyi bdud rtsi'i rang bzhin can bsam gyis mi khyab pas nam mkha'i khams thams cad gang bar gyur /
'bru gsum lan gsum gyis byin brlab /
oM r-i Shi kro d+ha rA dza sa pa ri bA ra i daM ba liM ta kha kha khA hi khA hi /
lan gsum mam bdun gyis bsngos la /
slar yang de nyid dregs pa'i dmag tshogs mtshon cha'i 'phrul 'khor mi bzad par spro bar bsam la /
hU~M/
dmar chen gtor zor khro rgyal tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrug byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
oM lok+t+ri pA la nan b+h+yo zlog sogs gong ltar zlog sngags dmod mo dang bcas pas dgra phyogs su 'phang ngo //
de nas chos skyong gi gtor skyong rjes chog
/gzhung gi chad tho brtan skyong gtang rag gi mchod bstod nongs bshags /
mdun bskyed la brtan bzhugs bdag bskyed kyi nyer bsdu bsngo smon shis brjod rnams dkyus ltar bya ste /
sgrub pa'i zhag grangs du byed de nyid kyis 'gre'o //
gsum pa rjes 'phang ba'i las kyis mjug bsdu ba la /
sgrub zhag rdzogs pa'i nyin tha mar /
zlog byang grub kyi bar nyin snga ma rnams ltar la /
de nas gtor chen gyi lha la /
oM r-i Shi kro d+ha rA dza sa pa ri bA ra ar+g+haM nas /
shab+da'i bar gyi nyer spyod /
ma hA sarba pany+tsa a mr-ita la kha raM khA hi /
ma hA ba liM ta kha raM khA hi /
ma hA rak+ta kha raM khA hi /
zhes sman gtor rak+tas mchod cing /
phyag byar 'os pa sogs kyis bstod /
yig brgyas nongs pa bshags /
gtor chen gyi ye shes pa rten la thim /
dam tshig pa bdag nyid la thim par bsam /
slar yang gtor chen zor rdzas dang bcas pa skad cig gis gsang bdag zhe sdang rdo rje dregs pa lha srin sde brgyad kyi dmag tshogs /
khro gtum 'jigs pa'i gzugs can srid gsum gang ba nad mtshon dug gi char 'beb pas dgra bo sgrol ba'i las la rngams par gyur par bsam /
oM lok+t+ri pA la nan b+h+yo zlog sogs zlog sngags drag tu bzlas la zor rdzas rnams las rdor gyis gral bskor byas la sngags gdab /
bden stobs bcas thal rdeb bya zhing dmod mo brjod /
thun gtor la rak+ta bran cing dgug gzhug bya /
slar yang bdud rtsi bran la gong bzhin byin gyis brlabs pa dmag lto'i tshul du phul la /
hU~M/
gsang bdag zhe sdang rdo rje 'khor bcas la //
dgra bgegs sha khrag rus pa nang khrol tshogs //
lhun por spungs pa'i 'dod dgu'i ba liM ta //
phyi nang nyer spyod sman raka bdud rtsi'i tshogs //
'bul lo dgyes par bzhes la bdag cag gi
/nad gdon kun zhi tshe dpal longs spyod spel /
khams gsum dbang sdus dgra bgegs bdud sde'i dpung //
thams cad ming gi lhag mar tshar chod cig
/phas rgol bsam ngan sbyor rtsub byad stems dpung //
thams cad rang gshed phob la mthu nus shigs //
mdor na bdag gi re 'bras gang yin pa //
'bad med lhun gyis grub pa'i phrin las mdzod //
ces 'dod don gsol /
de nas sngon du srid pa ho'i dkar gtor phyag rgya dang bcas pa bsham la phyi sgo'i bar du zor lam 'then /
slob dpon drag po'i chas su zhugs /
gzhan rnams kyang rol mo dang bcas gdong phyir phyogs pas gser skyems 'thor bzhin du /
sgo dbye ba ni /
hU~M/
phyogs bzhi mtshams brgyad steng 'og na //
gnas pa'i snang srid lha 'dre'i tshogs //
gser skyems mchod pa 'di bzhes la //
rig 'dzin bdag gi bka' la nyon //
dmar chen drag po'i gtor zor 'di //
lha srin tshogs la 'phen snyam ste //
dkar po'i phyogs la mi 'phen no /
khyod rnams rang rang gnas la gshegs //
hU~M/
rnal 'byor zor 'phen gang du 'phen //
sdang dgra gnod bgegs phyogs su 'phen //
phyogs der gnas pa'i gzhi bdag rnams //
sku zur dbu dmod zhabs sdus la //
do nub zor gyi zor lam phyes //
'khor bcas drag po'i dmag sna drongs //
sdang dgra gnod bgegs phyogs su khyer //
dpa' bo'i 'phrul 'khor der shoms shig
/ces brjod la sgo nang du rim bzhin /
dkar gtor /
zor snod /
gtor chen rnams spags la /
las byang gi bskul dang chad tho bsgrag
/drag sngags bzla bzhin rol mo dang bcas pas phyir don /
dgon pa dang sde dpon chen po lta bu'i rim gror spros pa che ba byed na /
bde yangs lta bur gtor chen gyi mdun du brub khung ling+ga sogs bshams nas gser skyems nas zhal stob kyi bar dang /
de rjes bskul dang zlog byang gyer ba'am /
de tsam mi nus na gser skyems sngon 'gro'i bskul dang zlog byang tsam btags kyang mi rung ba med do //
bsdu na de dag ma byas kyang chog la /
dkar gtor ru mtshon sogs kyis sna drangs te zor gtor rnams gza' rgyu phyogs dang bstun nas gang du 'phen pa'i sar khyer la /
der gser skyems btang /
dkar gtor gyi srid pa ho'i rgyab yig bsgrag
/bden stobs brjod de dmigs bya bkug la dmigs pa'i 'ben bca'/
zor bskul ni /
hU~M/
nga ni sngags rgod khro bo'i rgyal /
khrag 'thung kun gyi rgyal po yin //
bka' 'khor las byed stong gsum gang //
thams cad drag po'i dmag la chos //
sgrol byed drag po zor gyi rdzas //
sdang dgra gnod bgegs phyogs su 'phen //
gtor chen thog ltar sha ra ra /
khrag zor mtsho ltar 'khyil li li //
mda' zor 'khyug ltar khyugs se khyug
/rdo zor rbab ltar nyi li li //
thun zor ser ltar sha ra ra //
dug zor mun ltar thibs se 'thibs //
drag po sna tshogs zor gyi rdzas //
sdang ba dgra yi snying la yA//
bdun rgyud chod cig mA ra ya //
gnod pa bgegs kyi snying la yA//
med par choms shig mA ra ya //
yul mkhar khyim la gtor zor yA//
rdul du rlogs shig mA ra ya //
bdag 'dzin bdud la gtor zor yA//
gnyis med sgrol cig mA ra ya //
zhes dregs 'joms ltar bde zhing 'tsham pas smin lugs sor bzhag gis 'thus mod /
rtsa ba'i yi ge bu lod rin chen gyis mdzad pa'i drag po zor gyi gleng gzhi ltar na /
b+h+yo /
zor byung dang po gang nas byung //
dang po zor gyi byung sa ni //
ri rab lhun po'i byang phyogs su //
lcang lo can gyi pho brang na //
gsang bdag phyag na rdo rje yis //
dregs pa 'dul ba'i ting 'dzin dang //
dregs srog dbang du sdud pa'i phyir //
drag sngags rno dbal 'brug stong sgra
/rab tu bsgrags pa'i sngags zor gyis //
dregs byed lha srin sde brgyad rnams //
rab 'jigs dngangs skrag rengs shing brgyal //
brgyal ba sangs nas dregs pa'i tshogs //
'khor dang 'bangs su khas blangs nas //
rang rang srog gi snying po phul //
dang po sngags zor de ltar byung //
de 'og bar gyi bskal pa la //
rgya gar yul gyi lho yi phyogs //
lho phyogs in+d+ra'i yul dbus su //
chos rgyal d+harma a shwa de //
sa bdag klu dug nad kyis zin //
dus dang bskal pa de tsam na //
nags tshal drwa ba can gyi klong //
ri bo kun 'dus rtse mo nas //
chos longs sprul sku drang srong che //
dri med 'od zer spyan drangs nas //
drang srong dmod pa'i bden tshig gis //
drag sngags dbal zor 'di brgyabs pas //
rgyal po klu yi snyun las grol //
bar du sngags zor de ltar srid //
de rjes d+harma a sho dang //
bram ze legs grub pra hasti //
phung byed shAn+tiM gar+b+ha dang //
pad+ma 'byung gnas la sogs nas //
rtsa ba'i bla ma yan chad kyis //
bsnyen cing bsgrubs pa'i yi dam lha //
lha mchog drang srong drag rtsal can //
rnal 'byor bdag gis bsgrubs bsgrubs nas //
byin rlabs mthu dpung ma nyams pa'i //
drag sngags spu gri'i dbal zor 'di //
steng 'og phyogs mtshams phyogs bcu yi //
lha klu gnyan dang phyogs skyong sogs //
dkar phyogs skyong dang ma nyes pa'i //
lha srin yongs la mi 'phen no //
sku zur dbu dmod zhabs skums shig
/dbang phyug bdag gis ma nyes so //
'di ltar drag po'i dbal zor 'di //
sdang ba'i dgra dang gnod pa'i bgegs //
bar du gcod pa'i rkyen la 'phen //
rgyal bsen gnod byed 'dul ba'i phyir //
drang srong lha tshogs dbyings nas bzhengs //
sprul 'khor 'bum sde las la chos //
drang srong chen po dri med khyod //
sku ni mi 'gyur brtan pa la //
phyag mtshan 'khor lo sgyur bzhin du //
dgra bgegs mgo la 'khor lo skor //
rgyal 'gong mgo la 'khor lo skor //
sde brgyad srog la 'khor lo skor //
'khor lo g.yas su skor tsa na //
rgyal snying mgo la 'khor lo rgyob //
'khor lo g.yon du skor tsa na //
mo gdon snying la 'khor lo rgyob //
sdang ba'i dgra la sngags zor yA//
gnod pa'i bgegs la sngags zor yA//
za ba'i 'dre la sngags zor yA//
phung ba'i sri la sngags zor yA//
gnod byed thal ba'i rdul du rlogs //
zor 'phen pa ni /
kong zor thogs la /
hU~M/
sngags rgod zhe sdang rdo rje yis //
pho nyar mngags pa zor gyi bdag
/dgra bgegs sgrol phyir las la yA//
gru gsum gdug pa kong bu'i zor //
glog ltar 'khyug cing thog ltar 'beb //
dgra bgegs lus sems 'ben la yA//
oM lok+t+ri pA la nan b+h+yo zlog
/sa ga pA sha nan b+h+yo zlog
/nA ga du du nan b+h+yo zlog
/ma maM ma maM b+h+yo zlog
/tsir tsar tsir tsar b+h+yo zlog
/baM ru lu baM ru lu b+h+yo zlog
/rbad tra ko sha ya rbad tra ko sha ya b+h+yo zlog
/ho ra ho ra b+h+yo zlog
/tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya b+h+yo zlog
/ces zlog sngags bzla zhing kong zor 'phen pa de bzhin phyi ma rnams la'ang 'gre /
mda' zor thogs la /
hU~M/
sngags rgod zhe sdang rdo rje yis //
pho nyar mngags pa zor gyi bdag
/dgra bgegs sgrol phyir las la yA//
rno myur shugs drag mda' yi zor //
glog ltar 'khyug cing thog ltar 'beb //
dgra bgegs lus sems 'ben la yA//
sngags bcas 'phang /
khrag zor thogs la /
hU~M/
sngags rgod zhe sdang rdo rje yis //
pho nyar mngags pa zor gyi bdag
/dgra bgegs sgrol phyir las la yA//
rba klong 'khrugs pa khrag gi zor //
glog ltar 'khyug cing thog ltar 'beb //
dgra bgegs lus sems 'ben la yA//
sngags bcas 'phang /
rdo zor sgul mo bcas thogs la /
hU~M/
sngags rgod zhe sdang rdo rje yis //
pho nyar mngags pa zor gyi bdag
/dgra bgegs sgrol phyir las la yA//
ri bo nyil ba rdo yi zor //
glog ltar 'khyug cing thog ltar 'beb //
dgra bgegs lus sems 'ben la yA//
zhes sngags drag tu bzla bzhin pas 'phang /
rgyas par zor de bzhi re re bzhin thams cad la 'phen tshig brjod la thal mo brdab /
dul mo rdul /
de nas gtor chen gyi nang du gsad 'khor dang rbod gtong zlog pa drag po'i 'khor lo //
sgos zlog so so'i 'khor lo sogs bcas yod na 'khor ling rnams hom nang du sngags rgod zhe sdang rdo rje'i lha tshogs zhal rab tu gdangs pa'i nang du phul bas gsol bar bsam la /
oM lok+t+ri pA la nan sod /
sa ga pA sha nan sod /
nA ga du du nan sod /
ma maM ma maM sod /
tsir tsar tsir tsar sod /
baM ru lu baM ru lu sod /
rbad tra ko sha ya rbad tra ko sha ya sod /
ho ra ho ra sod /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya sod /
nr-i tri mA ra ya rbad yA /
ces bsad sngags dang dmod mo brjod /
gtor chen ni /
hU~M/
dmar chen gtor zor khro rgyal tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrug byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
ces brjod cing zlog sngags dmod tshig bcas gtor chen 'phangs pas sprul pa'i dmag tshogs nam mkha' gang ba dpa' ba'i ngar sgra dang bcas dgra yul du chas nas dgra bo 'khor bcas rjes shul lhag med du brlags par bsam /
bka' ltar mi byed cing dam la mi gnas pa thams cad 'dir ma gnas par gzhan du dengs shig
/srid pa spyi nas shigs shig
/srid gsum rmang nas sgyel cig
/'khor ba gting nas phyungs shig
/bskal pa'i mes sregs shig
/dam tshig gi dmod pas sdigs shig
/bka' yi chad pas chod cig
/gnam lcags kyi ral gris spyi bo'i gtsug tu khos shig
/sum+b+ha nis non cig
/srid gsum gar skyes gar gnas kyang sdig can 'di'i steng du gnam lcags rdo rje'i me'i char chen po phob cig
/gnod byed thams cad mA ra ya phaT/
sbyor ba ngan pa thams cad thul cig
/ces dmod tshig gis thal rdeb bya /
bka' bsgo 'di yi nus pa yis //
thal phye rlung gis gtor ba ltar //
gnod byed de ru gnas mi 'gyur //
gal te gnas na brlag par byed //
drang srong dmod de bzlog tu med //
ces dang /
nam mkha' med par gyur na yang //
sngags kyi dngos grub med mi srid //
lha dang drang srong gis bshad pa'i //
rig sngags bslu bar mi srid na //
'dod chags bral bas bshad pa yi //
gsang sngags sbyor bas bslus pa ni //
ma byung 'byung bar mi 'gyur ro //
zhes yid ches skyed /
me chu'i rgyas 'debs kyis mtshams bcad la las byang gi srung 'khor 'don /
sgrub khang gi sgo drung du gtor chen gyi snod bshal pa'i chus brtan ma'i gtor ma la bran te brtan ma bskyang /
sa la chos 'byung nr-i bcas bris par dmigs bya bkug
/gtor gzhong ri rab gyur pa'i 'og tu mnan par bsam la gtor gzhong kha sbubs la las byang bzhin bro brdung /
nang du log nas tshe 'gugs shing dngos grub blang /
gtang rag gi mchod bstod nongs bshags /
ye shes pa gshegs shing dam tshig pa rten la brtan bzhugs bya /
bdag bskyed kyi nyer bsdu bsngo smon shis brjod kyis mtha' brgyan /
sang nyin las byang gi gzhung bsrang zhing bzlas pa'i bar song nas gtang rag gi tshul du chos skyong spyi sgos kyi skong gso gtor skyong tshogs mchod sogs mtha' rgyas su byas pas legs par grub bo //
zlog med drang srong dmod pa'i gnam lcags dbal //
bstan 'gror 'tshe ba'i mi dang mi min gyi //
mgo bor lhungs nas ming gi mthar byas te //
phyogs dus kun las rnam par rgyal gyur cig
/srung zlog khyad par 'phags pa 'di nyid deng sang gi dus la ched du bsngags shing zab kyang pu ri lag len du thebs dka' la spyi rgyug 'di tsam med ka med gyur rung /
snga 'gyur ba spyi la khyab pa'i phrin las can du mi bzhugs pas rang gzhan la phan par 'dod pa'i bsam pas /
rje 'bri gung pa dang chos rgyal gter bdag gling pa yab sras kyi gzhung dang phyag bzhes gtsang ma bklag chog tu byas te /
'chi med bstan gnyis g.yung drung gling pas rdzong shod bde gshegs 'dus pa'i pho brang du bsdebs pa dge legs 'phel ///
/
