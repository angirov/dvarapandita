\u0f01\u0f83:
yi dam dgongs 'dus rta mchog rol pa las :
'od dpag med kyi sgrub thabs pad+ma'i sdong po rjes gnang dang bcas pa 'phags pa klu sgrub kyis mdzad pa bzhugs so :
\u0f88\u0f88\u0f88\u0f88
bcom ldan 'das dbang gi rgyal po la phyag 'tshal lo :
yi dam dgongs 'dus rta mchog rol pa las :
sangs rgyas 'od dpag med kyi sgrub thabs pad+ma'i sdong po ni :
sngon 'gro dngos gzhi rjes gsum las :
sngon 'gro ni :
rgyud las :
maN+Dal mda' gang gru bzhi pa :
de steng khru gang kun tu zlum :
rgya mtshal gla rtsi tsan dan dmar :
dri zhim gcal btab thig le byas :
me tog dmar po'i tshom bu bkod :
bum pa zangs sam kham sa yi :
mdog ni dmar por bsgyur ba la :
me tog dmar pos mgul chings bya :
kha rgyan dri bzang shing lo 'o :
bye ru 'am ni rA ga dmar :
snying po mchog ste ci rigs pa :
dri bzang 'bru dang shing thog dang :
rig pas gangs chu der btsal la :
le brgan dmar po'i dar gyis bkab :
gzungs thag dmar po gdags par bya :
spos dang sgron me la sogs pa :
phyi nang gsang ba'i mchod pa bsham :
ces gsungs pas gsal lo :
gnyis pa dngos gzhi bum bskyed ni :
rgyud las :
bdag nyid rtsa ba'i dkyil 'khor bsgom :
bum pa b+h+rU~M las bskyed par bya :
zhes gsungs pas /
bum pa mi dmigs stong par sbyang :
stong pa'i ngang las bum pa b+h+rU~M ser po las :
phyi bum pa'i rnam pa mtshan nyid dang ldan pa :
lto ba ldir ba :
zhabs zhum pa :
ske phra ba :
kha g.yel ba :
mchu 'phyang ba :
rin po che sna bdun las grub pa :
lha rdzas gos kyi mgul chings dang dar dpyang :
dpag bsam shing gis kha brgyan pa la :
rig pa ye shes kyi rjes las thugs rje ye shes lnga'i gzungs thag dang ldan pa :
nang rin po che'i gzhal yas khang :
gru bzhi sgo bzhi rta bab bzhi gsum bcu gnyis dang ldan pa :
dbus phyur bu la nyi zla'i gsal khung :
bde ba chen po'i pho brang du gsal ba'i dbus su :
paM las pad+ma'i sdong po ge sar gsum dang ldan pa :
'dab ma 'bum ldan gyi dbus :
zla ba'i gdan la :
hrIHlas a mi d+he wa sku mdog dmar po :
pad+ma rA ga'i lhun po la nyi ma 'char ba'i gzi brjid las kyang 'od zer gyi zil dang ldan pa :
rgyan dang cha lugs sprul sku'i tshul :
mnyam gzhag lhung bzed bsnams pa la :
chos gos gsum ldan skyil krung bzhugs :
thugs kar a las zla ba dang :
pad+ma'i gdan la snang mtha' dmar :
tshon gang mnyam gzhag longs sku'i chas :
bde ba chen por bzhugs pa yi :
thugs srog hrIHmthar sngags 'khor bsam :
oM pad+ma d+hA ra ni hrI:
a mi d+he wa hrI:
pad+ma d+hA ri hU~M:
d+ha ra d+ha ra :
sa ra sa ra :
shud+d+he bi shud+d+he :
sarba pA paM bi shud+d+ho\u0f85 haM swA hA:
zhes bzlas de yang rgyud las :
gang zhig klu yi dug lnga yis :
'gro ba de la 'tshe byed pa :
de las thar bar 'dod pa des :
khrus kyi yon tan bsam mtha' yas :
zhes gsungs :
nad gdon sdig sgrib dag par 'dod pa des bum chus khrus bya ba dang :
klu yi gdon khrol :
byab chog dang :
khrus bya ba'i rim pa sogs las sbyor gzhan du shes :
de yang dmigs bsgom ni :
rgyud las :
ye shes bdud rtsi rang blug gis :
phyi nang las kyi dri ma dang :
gdug pa klu yi dug rnams ni :
dag cing dri med ye shes che :
zhes gsungs pas /
de ltar bzlas pas snang ba mtha' yas kyi thugs ka'i sngags las bdud rtsi dngul chu lta bu na ra ra babs pas sku gang :
gdan zla ba las bab :
bdud rtsi dkar por gyur :
pad+ma las bab :
dmar por gyur te :
de gnyis ma 'dres mu tig dkar dmar phreng ba ltar :
A li kA li'i rnam pa byung nas 'od dpag med kyi sku gang :
'od dpag med las 'od 'phros pas sangs rgyas thams cad spyan drangs nas thim :
sems can thams cad kyi sdig sgrib dag :
thams cad 'od dpag med par 'dus pas 'od dpag med kyi sku las bdud rtsi lud nas bum pa gang :
bum col gyi kha nas gzungs thag brgyud de bdag gi lus ngag yid gsum la bar ma chad par babs pas :
sgo gsum gyi sdig sgrib nad gdon bar chad nyon mongs pa bag chags thams cad 'ja' tshon sngon dmar dang :
dud khu :
sol khu :
dri khu rnag khrag gi rnam par phyir lud :
gdon thams cad sdig pa sogs srog chags kyi rnam par phyir bud de sa 'og tu song nas :
bdag shel sgong dri ma phyis pa ltar gyur par bsam la :
bzlas pa bya :
nyams len ni :
'od dpag med spyi bor bsgoms la :
a wa d+hU ti nas bdud rtsi drangs :
rtsa gsum 'khor lo lnga gang :
slar dpral bar bsgom :
gnyis pa mgrin par bsgom :
gsum pa snying gar bsgoms la bzlas pa la brtson :
mthar rang dang gnyis med du bsres la lam khyer ram stong nyid du bzhag go :
mchod bstod 'dod na :
dang po spyan 'dren pa ni :
hU~M:
chos sku rnam dag nam mkha' lta bu la :
gzugs sku mdzes tshul 'ja' tshon lta bu'i sku :
'od dpag med dang sems dpa' dbyings nas bzhengs :
thugs rjes dgongs la gnas 'dir gshegs su gsol :
dzaHhU~M baM ho :
tiSh+Tha badzra sa ma ya ho :
phyag 'tshal ba ni :
hrI:
sangs rgyas bye ba du ma yi :
gsung mthun snying po'i lhar gyur te :
thugs rje chen po dang ldan pa'i :
mgon po khyod la phyag 'tshal lo :
pu ru sha ya ho :
mchod pa 'bul ba ni :
hrI:
gtsang ma'i zhabs bsil 'di 'bul lo :
mdzes pa'i me tog 'di 'bul lo :
bdug spos dri mchog 'di 'bul lo :
gsal ba'i mar me 'di 'bul lo :
bcud ldan zhal zas 'di 'bul lo :
rtsi mchog byug pa 'di 'bul lo :
snyan pa'i rol mo 'di 'bul lo :
'gro ba'i don du bzhes su gsol :
ar+g+haM sogs /
hU~M:
gzugs sgra dri ro reg bya chos :
lha mo nam mkha'i mtha' klas pas :
mchod sprin kun bzang mi zad 'bul :
rig ma dkar ser dmar ljang mthing :
bde ba chen po mchog sbyor cing :
phyag rgya gar dang bde stong glu :
bdud rtsi sman dang ba liM tshogs :
rak+ta bde chen byang chub sems :
ting 'dzin lta sgom spyod pa'i nyams :
mnyam nyid chen por mchod pa 'bul :
'gro ba'i don tu bzhes su gsol :
rU pa shab+da gan+d+ha ra sa d+harma spar+she pU dza pany+tsa ba liM ta rak+ta ga Na tsakra sarba pU dza AHhU~M:
de nas bstod pa ni :
hrI:
pad+ma'i mgon po 'od dpag med :
sku mchog dri ma med pa yi :
mkha' dang mnyam pa'i sku mnga' ba :
mnyam nyid rdo rje'i sku la bstod :
hrI:
pad+ma'i mgon po 'od dpag med :
gsung mchog dri ma med pa'i gsung :
mkha' dang mnyam pa'i sku mnga' ba :
mnyam nyid rdo rje'i gsung la bstod :
hrI:
pad+ma'i mgon po 'od dpag med :
thugs mchog dri ma med pa'i thugs :
mkha' dang mnyam pa'i sku mnga' ba :
mnyam nyid rdo rje'i thugs la bstod :
hrI:
pad+ma'i mgon po 'od dpag med :
yon tan dri ma med pa yis :
nam mkha' lta bur kun tu mkhyen :
phrin las 'dod dgu char 'beb pas :
'dod pa'i re ba skong mdzad pa :
dpag bsam yid bzhin nor bu ltar :
dpag med bsam yas khyod la bstod :
bdag la mchog thun dngos grub stsol :
ces bstod gsol ba gang 'dod btab :
las sbyor char 'bod klu mchod dang :
klu gtor byad khrol byab chog dang :
rang don gzhan don gang 'dod bya :
mi 'grub med pas bde 'dod spyod :[ \u0f80]atsha
gu h+ya :[ \u0f88 \u0f88\u0f88\u0f88 ]bla ma mchog la gus pas bdud :
gzhan dang bdag gnyis la dbang chen zhi drag gi 'pho ba byin rlabs rjes su gnang ba'i rim pa ni :
rgyud nag po klu 'dul las :
bcom ldan 'das kyis bka' bstsal pa :
rdo rje 'chang chen de ni 'di lta ste :
mtsho gling dag gam dur khrod du :
gang zhig dang bas brlan par gnas :
ces gsungs pas :
gnas dang gang zag dad ldan gyi slob bu des :
gzhi bdag la gtor ma btang :
zhi drag gang 'dod pa'i dkyil 'khor bzhengs :
yi dam dang mkha' 'gro chos skyong la gtor ma dang tshogs kyi mchod pas dgyes par bya dgos te :
rgyud las :
phyi gshegs la sogs pa ci bzhin pa'o :
nang du tshogs kyi mchod pa bya :
sbyin sreg dag gis tshim par shis :
bza' dang btung ba'i mchog rnams la :
gtor ma nang dang gsang ba ldan :
rdul tshon dkyil 'khor bzhengs su gsol :
ces gsungs pas gsal lo :
de nas chas su :
sku bum pa :
gsung sngags phreng :
thugs dbang gtor ma ste :
de rnams zhi drag skabs dang sbyar :
lha ni dbang chen phyi nang gsang ba ji snyed :
snang mtha':
'od dpag :
tshe dpag :
spyan gzigs :
khyung :
chos skyong :
mkha' 'gro'i skor gang 'dod mngon rtogs dang sngags bsgyur nas bskur ba'o :
gnyis pa dbang dngos ni :
rgyud las :
bla ma yon tan gyis brgyan pa la :
lus dang ngag dang yid kyis kyang :
de dag mnyes par byas nas su :
de la zhu ba 'bul ba ni :
zhes gsungs :
bla mas lha gang byed kyi bsnyen pa kha gso :
ting nge 'dzin gsal :
slob mas phyag 'tshal :
maN+Dal 'bul la dad pas gsol ba gdab pa ni :
kye :
dbang gi dkyil 'khor mthong ba dang :
bdag nyid chen po rang 'grub phyir :
byin rlabs thugs rjes bdag dgongs la :
sku gsum byin rlabs 'dir stsol cig :
ces lan gsum zhu :
bla mas lha gang yin bdag dang bum par gsal :
slob ma la'ang mngon rtogs gsal gdab la bsgom bcug ste :
oM big+h+nAn+ta kr-ita hU~M phaT:
ces bgegs bskrad :
swa b+hA bas stong par sbyangs la /
stong pa'i ngang las khyed rang lha 'di ltar sgoms zhes gsal gdab :
bla ma'i thugs nas lha tshogs dpag tu med pa slob ma la yang yang bstim :
khyad par bum pa'i lha thams cad slob bu la thim pas :
slob bu'i lus lhar gyur :
bum chu btung bas lus gang :
chu lhag ma gyen du 'khyil bas 'od dpag med du gyur par bsam la :
hrI:
bum pa ye shes gzhal yas su :
sems dpa' gsum gyi bdag nyid kyi :
thabs la dbyings byon bzhugs par 'tshal :
snang stong lha yi dbang thob shog :
rtsa sngags sham du /
oM kA ya sid+d+hi hU~M:
bdag nyid lha yi thugs ka nas :
sku 'phros bu la 'jug pa ni :
sku yi lhag pa'i ting 'dzin te :
sku yi byin rlabs khyod la 'pho :
khyod dang gnyis med brtan par gyur :
oM su pra tiSh+Tha badzra ya swA hA:
me tog 'thor :
de nas bgrang phreng 'dren du 'jug la :
dpon slob gnyis kas :
slob dpon lhag pa'i lhar gsal ba'i thugs ka'i sngags phreng zhal nas thon :
bu'i zhal du zhugs nas rang lha'i sngags phreng dang gnyis med du gyur par bsam la :
sngags gang yin rjes zlos lan gsum byed bcug la :
hU~M:
bdag nyid lhag pa'i lhar gsal ba'i :
sngags kyi phreng ba las 'phros sngags :
bu yi ngag la 'jug pa ni :
sngags kyi dngos grub khyod la 'pho :
khyod kyis dngos grub thob par shog :
rtsa sngags sham du /
oM wA ka sid+d+hi ho :
gsang sngags gzungs sngags rig sngags bcas :
ma lus khyod kyis 'grub gyur nas :
ngag gi nus pa brtan pa dang :
dngos grub dam pa thob gyur cig :
su pra sogs /
de nas dus gsum gyi rtog pa bral ba'i sems :
skad cig gang gis ma bslad pa'i ngo bo bsgom bcug la :
rang gi mi dmigs pa'i dmigs pa :
rig pa'i rang bzhin slob ma'i sems dang gnyis med bsres nas drag tu gtad la :
hU~M:
thugs kyi thig le las 'phros pa'i :
thig le bu la bstim pa ni :
chos kyi thig ler rgyas gdab pas :
thugs kyi rtogs pa rtogs par gyur :
phyag rgya chen por grol gyur cig :
rtsa sngags sham du :
oM tsit+ta sid+d+hi ho :
thugs kyi thugs rje khyod la 'phos :
khyod sems rtogs pa phyag rgya che :
rtogs grol dus mnyam gyur byas nas :
sangs rgyas ye shes gnyis med gyur :
oM su pra tiSh+Tha badzra ya swA hA:
bu khyod sku mi 'gyur ba oM:
gsung mi 'gyur ba A:
thugs mi 'gyur ba hU~M du gyur te :
de yang chos kyi thig ler gyur :
thig le rtog bral phyag rgya chen por gyur cig :
oM AHhU~M:
ces bkra shis brjod :
bsngo smon bya :
rgyud las :
yi ge gsang ba'i rgyas gdab bya :
de nas phrin las cir spyod kyang :
yon tan 'byung ba'i rjes gnang sbyin :
gsang sngags kyi ni lam chen po :
dpa' bo chen pos gsungs pa 'o :
zhes gsungs so :
de ltar dbang thob nas dam tshig bsrung dgos te :
rgyud las :
sku gsung thugs kyi sa ma ya :
phyag rgya'i dkyil 'khor bsgom pa dang :
sngags kyi sgra yi don 'grub dang :
chos nyid dran par bya ba ste :
rtag par dam tshig la gnas bya :
de nas smin pa'i dbang bzung bya :
zhes gsungs :
dam tshig med pas don mi 'grub pa dang :
dam tshig nyams na nyes pa dpag tu med de :
rgyud las :
de lta bu dang mi ldan na :
dkyil 'khor la ni 'jug pa kun :
don med 'bras bu bsregs par 'gyur :
gtor ma la'ang de dbang min :
de phyir sbyin sreg bgrang phreng sogs :
ci ste la la yod par 'gyur :
zhes gsungs :
dam ldan dbang thob nas las bzhi la dbang bsgyur nus shing :
bskyed rdzogs sngags rdzas thams cad la dbang zhing :
dam nyams na rdo rje dmyal ba la sogs ngan song du 'khyams shing sdug bsngal dran yang mi bzod pa myang bar 'gyur te :
rgyud las :
dbang thob yon tan bsam mtha' yas :
dam bsrung rgyal sras kun gyi mchog :
nyams pa'i nyes dmigs brjod mi lang :
zhes gsungs :
de nas dkyil 'khor bsdu ba sogs las spyi ltar bya'o :
zhes 'phags pa klu sgrub kyis mdzad pa rdzogs so :
sa ma ya :
/\u0f80atsha /:
gu h+ya :
zab rgya :
bdag stag sham pas me phag hor zla gsum par bris so //
dge bas sangs rgyas bstan pa dang sems can thams cad la phan par gyur cig /

//
