@#//
thang lha'i skong gsol rig 'dzin rgod ldem gyis mdzad pa bzhugs //
thang lha'i skong gsol byed par 'dod pas /
dang po mchod gtor bshams la /
ras dkar dri ma med pa spos kyis legs par bdug
/de'i dbus su rin po che'i snod gtsang ma'i nang du /
gtor ma gru bzhi shel mkhar gyi dbyibs can rtsa ba dang rtse rgyal rat+na sum 'dzom gyis bskor zhing pad+ma 'dab brgyad kyis mtshan pa mtho gang ngam rkang gang ma gcig bzhengs /
de'i g.yas g.yon rgyab gsum du /
g.ya' chu /
gangs chu /
skyes chu gtsang ma'i snod dang /
mdun du mchod pa'i gtor ma gru gsum mtho gang mtheb kyus bskor ba mar rgyan dang pad+ma kha dog dmar ba /
de'i phyi skor du 'bras dkar ram 'bru dkar mos zlum por bskor /
phyogs mtshams brgyad mtho bar bya zhing /
mda' dar dang mdung dar dang dar zab kyi gur /
go mtshon gyi spyan gzigs rol mo dang dung /
shing sna bzang po'i bsang khang gsum btang /
spos dkar gyi dud pa che ba /
dkar gsum mngar gsum gyi mchod pa /
mar gyi mdzo gcig
/g.yag gcig
/rta gcig
/zan dkar mo'i g.yag gcig
/gser dang g.yu sbyang gi lha rten /
lha g.yag dkar po dar snas brgyan pa gsum /
lha lug zhal dkar dar gyis brgyan pa gsum /
de rnams mchod pa rgyas par bsham /
de nas rnga gshang 'khrol zhing /
dung 'bud /
thog mar bla ma'i las byang tshar gcig btang /
de nas dpal bon gyis dbyangs skad shin tu che ba rta ring ba byas nas 'di skad do //
bswo /
bod yul phyogs bzhi dbus dang lnga //
'dzam gling sa yi dbus phyogs na //
lha ri chags pa gangs dkar ri //
gangs dkar shel 'od 'bar ba'i gnas //
rtse la na bun thibs se thib //
'og na 'dab chags tongs se tong //
zur na gcan gzan khra la la //
rtsa bar g.yu mtsho chi li li //
dzam gling shar nas bltas tsa na //
shel gyi maN+Dal brtsegs pa 'dra //
dzam gling lho nas bltas tsa na //
za 'og yol chen 'then pa 'dra //
dzam gling nub nas bltas tsa na //
dung gi gur dkar phub pa 'dra //
dzam gling byang nas bltas tsa na //
dung seng gnam du 'phyong ba 'dra //
rtse lnga nam mkha'i mthongs su gsal //
shel 'od gur khang tse re re //
rmang gzhi dog mo'i dkyil na gnas //
'byung po'i tshogs rnams kyi li li //
rked pa g.yung drung gling dgur gnas //
sde brgyad srog 'khor sgo ro ro //
de 'dra'i gzhal yas dam pa na //
su bzhugs de ni su mi bzhugs //
de na rje yi sku lha gnyan po bzhugs //
zur phud lnga pa 'khor bcas bzhugs //
de na jo bo gnyan chen thang lha bzhugs //
mi dkar g.yu yi smin ma can //
dar dkar ber chen sku la gsol //
rin chen rgyan cha du mas brgyan //
stag ral g.yas la gzig shubs g.yon //
sku yi chas ni mdzes sdug 'od du 'bar //
thog rgod gtum pos khams gsum zil gyis gnon //
las kyi thog mdas dgra bgegs srog dbugs 'phral //
lcags kyi ral gris dgra bgegs mgo lus gcod //
bar snang gang nas gar gshegs thogs pa med //
thang lha gnyan sras sku la bstod pa 'bul //
mdzes pa'i zur phud lnga pos sku la brgyan //
gser gyi sba lcag g.yu yi lcag 'bras can //
lan gsum glad g.yugs chibs par drag tu rgyeb //
thang lha gnyan sras sku la bstod pa 'bul //
ngang dkar zhur pos gang bsam yud kyis phyin //
'jigs pa'i bya khyung dbu yi gtsug na lding //
sa bdag klu gnyan las kyi pho nyar 'gyed //
klu rgyal thod dkar sku la bstod pa 'bul //
stag seng dom dred rngam 'jigs dgra la ston //
bstod cing bskul pas g.yel bar ma mdzad cig
/tshur gshegs bdag gis bcol ba'i phrin las mdzod /

/gtor ma dkar gsum mngar gsum gyi steng du //
oM AHhU~M/
'bru gsum 'od du zhu ba las grub pa'i /
'dod dgu 'byung ba'i rgya mtsho chen por gyur pa 'di /
lha chen po rdo rje 'bar ba rtsal 'khor dang bcas pa'i zhal du /
oM badzra thang ka ra sa pa ri wA ra ma hA ba liM ta kha kha khA hi khA hi oM AHhU~M/
zhes pa bdun gyis phul nas dgyes pa'i tshul du bsgom /
de nas yang 'khor tshogs la gtor ma zur gsum mtho gang ba brgyad dam bcu gnyis bcu drug rtse la mar gyis brgyan pa /
gsur dud bsang dud shin tu che ba /
chang phud 'o phud zho phud dang bcas te 'di skad do //
bswo bswo /
sku lha g.yas kyi ru 'dren pa //
lha gnyan g.yu yi smin ma can //
sku lha g.yon gyi ru 'dren pa /
khye'u g.yu yi zur phud can //
sku lha mdun gyi ru 'dren pa //
mi dkar g.yu yi thor cog can //
sku lha rgyab kyi ru 'dren pa //
lcags kyi mi sngon 'jigs pa brgyad //
'dir byon phud dang gtor ma bzhes //
bcol ba'i phrin las 'grub par mdzod /
khab ni gnam mtsho phyug mo ste //
sman mo g.yu yi thul pa can //
gser g.yu spel ma'i zur phud can //
sku la dar dkar thul pa gsol //
phyag na dngul dkar me long bsnams //
chibs su chu rta sngon po 'chib //
sras ni thang sras 'phyor pa ste //
mi dkar g.yu yi smin ma can //
sku la dar dkar la'u gsol //
lcam ni 'bri rdzi gang bzang ma //
dkar mo g.yu yi thul pa can //
nang blon phyi blon sgo bar bcas //
phyag brnyan 'khor dang bcas rnams bsgrub //
bskul lo 'khor bcas ma g.yel cig
/bskul cing rbad na gnyan sras mthu ma chung //
thang lha gnyan sras 'khor bcas la //
phyi yi mchod pa g.yag lug dang //
nang gi mchod pa gser g.yu chang dang sbyar //
zhal zas rten du 'bru yi g.yag po 'bul //
thang lha gnyan sras 'khor bcas rnams //
rin chen gser gyis thugs dam bskang //
sgra dbyangs rol mos thugs dam bskang //
rten rdzas tshang mas thugs dam bskang //
lha g.yag dkar pos thugs\u0f8e
dmar rtsa lug gis thugs\u0f8e
rngan cha tshang mas thugs\u0f8e
rgyan gyi gtor mas thugs\u0f8e
bdud rtsi sman gyis thugs\u0f8e
dza gad phud kyis thugs\u0f8e
gdung ba'i dbyangs kyis thugs dam bskang /
khyed kyi thugs dam bdag gis bskangs //
da ni bcol ba'i phrin las mdzod //
de ltar mchod cing bskangs pa yis //
rA dza d+harma badzra gyi //
mgon skyabs dpung gnyen khyod kyis mdzod //
bcol ba'i phrin las bsgrub pa dang //
sgrub pa'i bstan pa bsrung du gsol //
bswo bswo /
lha rgyal lo //
g.yag lug phul pa'i yon tan gyis //
nor la god kha med par mdzod //
gling stod rta rwa'i bdag po mdzod //
gling smad lug rwa'i bdag po mdzod //
g.yag dang mdzo yi bdag po mdzod //
ci bsam 'grub pa'i phrin las mdzod //
bswo bswo lha rgyal lo //
yang lha rgyal lo //
gnyan chen thang lha'i gsol ka rig 'dzin rgod kyi ldem 'phru can gyis mdzad pa'o ///
/
