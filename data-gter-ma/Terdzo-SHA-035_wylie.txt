\u0f01\u0f83:
dpal yang dag thugs kyi snying po'i rgyud kyi rtsa dum sku gsum nyi zla 'bar ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
shrI badzra he ru ka na ma :
yang dag pa'i skad du :
dpal rdo rje khrag 'thung zhes bya ba :
dpal he ru ka'i rol pa chen po sku'i phyag rgyar bstan te yang dag par 'di gsungs so :
hU~M:
chos kun mnyam pa'i dkyil 'khor 'dir :
sku gsum zhal ni thal le ba :
phyag drug rnam par 'gyur ba can :
'dul don bsdu bzhi'i zhabs bzhi bsgrad :
snying po ye shes rdo rje gsor :
dug gsum rnam grol kha T+wAM ga :
rnal 'byor DA ma ru yi sgra :
rtogs pa mthar phyin g.yas na gsal :
shes rab dril bus 'gro rnams sad :
'khor ba stongs pa'i dung khrag bskyil :
thugs rjes 'gro sgrol rgyu zhags 'phen :
snying rje mthar phyin g.yon na bsnams :
ru Ta'i chos rnams yon tan rdzogs :
dur khrod chas kyis rnam par brgyan :
dpal gyi gar ni rnam par 'gyur :
gshog brgyang 'bar ba'i phreng ba 'khrugs :
g.yon gyi zhal phyag brgyad rnams la :
rnal 'byor ma ni brgyad shar zhing :
'od la zla gam chen por shar :
'di ni kun gzhi ye shes la :
bzhengs pa'i dpal gyi 'khor lo gsal :
rnal 'byor mchog gi ye shes la :
don du gnyer na phyag rgya btsal :
he ru ka dang gnyis med pa'i :
rdo rje slob dpon bsten byas te :
tshul bzhin dbang gis smin par bya :
zla gam 'dra ba'i gnas dag tu :
mthun rkyen bkra shis phun tshogs la :
rnal 'byor rang gi blo sbyangs te :
bsod nams tshogs chen gsag par bya :
zhing gi hU~M la rnal 'byor bsgom :
hU~M gis sprul bsgyur ci nus bya :
zhi bar bsnyen nas khro bor nye :
de yang zla gam sgo gcig go :
bsgrub phyir rang las zla gam dgu :
sgrub chen mdun du zla gam bskyed :
snod bcud zla gam chen por blta :
las kyang zla gam chen pos shes :
zla gam thabs dang shes rab yin :
bde chen ye shes zla gam che :
rnal 'byor mchog 'dod zla gam bsgom :
he ru ka dpal nga yis bshad :
ces gsungs so :
sku gsum nyi zla 'bar ba'i rgyud las lha sku phyag rgya'i bsgom tshul gyi le'u ste dang po'o :[ \u0f88\u0f88\u0f88\u0f88 ]yang dpal chen pos rdo rje'i gsung gis 'jig rten gyi khams g.yo bar mdzad de 'di gsungs so :
A:
ru lu 'bru brgyad rdo rje'i sgra :
grags dang ma grags ming yang med :
rang byung chos kyi dbyings nas shar :
A+oM ni ye shes lnga'i bdag nyid :
ru ni g.yo ba'i dga' ba ste :
lu ni khyab pa'i dga' ba che :
ru shar brtan pa'i mchog gi dga':
lu shar byang chub dga' bral rdzogs :
hU~M gis mchog gi sa la sbyor :
b+h+yo yis ma mo dbang du bsdus :
hU~M gis dregs pa zil gyis non :
rnal 'byor sgom pa'i cho ga yang :
gzer ltar btab cing glog ltar bskor :
bran ltar mngag cing sil bur bkram :
ma yengs ru lu 'bru brgyad bsgom :
ru lu 'bru brgyad 'bum brgyad kyis :
dka' tshegs med par mchog thob 'gyur :
ru lus thun mong dngos grub 'grub :
ru lu grir btab gang bsam gcod :
mchog bdun tri sha sbyar ba la :
ru lu'i sngags btab mkha' spyod 'grub :
sku sha khwa shing ril bu la :
sngags btab 'chang bas mis mi mthong :
lag par sngags bsgom rkang la byugs :
ru lu'i sngags bzlas mkha' la 'gro :
mig gsum rdzas la ru lu btab :
mthong byed la byugs gang 'dod mthong :
ru lu'i 'bru yi pho nya spros :
bcud rnams bsdus pas 'chi med 'grub :
ru lu'i sgra yis tshogs mchod brtsam :
ru lu'i sgra yis sbyin sreg bya :
ru lu'i sgra yis me dpung 'phen :
ru lu'i mar mes nyams chag bskang :
ru lu'i sgra yis thog ser 'beb :
ru lu'i sgra yis chu bo gcod :
ru lu'i sgra yis nor rnams 'gugs :
brtsam pa tsam gyis las 'grub pa'i :
yid bzhin nor bu 'di 'chang bya :
rin chen dbyig dang nor gyis bslu :
zhes gsungs :
sku gsum nyi zla 'bar ba'i rgyud las gsung ru lu 'bru brgyad kyi le'u ste gnyis pa'o :[ \u0f88\u0f88\u0f88 ]yang dpal chen po'i thugs mnyam nyid zhi ba chen po dang dmigs med kyi snying rje chen po'i rtsal ldan pas snyoms par zhugs te blo che ba'i rnal 'byor pa thams cad dpal chen po'i go 'phang la bkod do :
de'i tshe dpal chen pos 'di skad gsungs so :
hU~M:
yang dag lta ba mkha' la khyab :
dmigs med snying rje mtha' yas shing :
thugs rjes 'gro rnams dus gcig bsgral :
srid par 'khor ba ma yin zhing :
zhi bar chags pa'ang ma yin no :
zang thal chos kyi sku nyid de :
longs spyod rdzogs skur lhun gyis grub :
sprul pa mtha' yas 'gro ba 'dren :
ci yang med la ci yang gsal :
skyes pa med la ci yang skyes :
skyes pa thams cad 'gag pa ste :
'gag pa med cing cir yang gnas :
gnas pa med la 'gro 'ong can :
'gro 'ong bral ba ka nas dag :
dbyings ye zung 'jug ngos 'dzin bral :
de nyid rtogs par bya ba'i phyir :
rnal 'byor dben pa'i gnas su 'dug :
lus ngag yid gsum ru shan phye :
rtsa gsum 'khor lo drug bsgoms la :
steng 'og bde drod 'bar 'dzag gi :
bde chen ye shes bla med bsgom :
'bab skyil ldog khyab nus ldan bya :
mtshan nyid ldan pa'i yum nyid la :
tshul gsum ldan pas mkha' gsang sprad :
skad cig gcig gis bde chen rtogs :
brtul zhugs spyod pas dur khrod nyul :
gza' gtad bral ba'i ngang la bzhag :
tshogs drug snang ba thams cad kun :
chos sku'i rgyan du blta bar bya :
'khor los sgyur ba'i rgyal srid kyang :
rgyan du bltas nas longs spyod la :
bde chen ye shes ches cher sbar :
dang po ye shes thob mched bral :
ye shes mngon sum mthong bar 'gyur :
bar pa ye shes 'gyur ba med :
bde chen ye shes gong du 'phel :
blta bya lta byed bral ba'i thugs :
bde chen ye shes rgyas par rdzogs :
bde chen ye shes tshad la phebs :
bsgom pa med par lhun gyis grub :
blo zad chos zad nyid du song :
bsgom pa'i mtha' dang bral ba ste :
tshe 'dir tshe la dbang ba nas :
phyag rgya chen po'i las la sbyor :
sku lnga'i rgyal srid chen po thob :
a la la hoH
ces gsungs so :
sku gsum nyi zla 'bar ba'i rgyud las thugs ye shes chen po bstan pa'i le'u ste gsum pa'o :[ \u0f88\u0f88\u0f88\u0f88 ]o rgyan mkhas pa pad+ma bdag :
yang dag bsgrubs pas dngos grub ni :
phyag rgya chen po'i rig 'dzin thob :
gsang sngags slob dpon mang na yang :
rig rtsal dbang thob kho bo tsam :
grub rtags o rgyan za hor yul :
gsang sngags chos kyi 'khor lo bskor :
'gro ba gcig kyang ma lus pa :
bya khyu mkha' la 'phur ba bzhin :
zhag bdun khongs nas chos kyi dbyings :
bde ba chen po'i sa la drangs :
de lta bu yi yon tan yang :
dpal chen yang dag 'di las grub :
'di phan o rgyan pad+ma 'byung :
bdag gi gtsug rgyan nor bur 'chang :
da ni phyi rabs skal ldan don :
zla gam 'dra ba'i brag la sbas :
lha sras chos kyi blo gros kyi :
skye mtha' zhig gis rnyed par shog :
rnyed nas rta lo Ta yi ming :
phyag rtags dmar po 'dzin pa yis :
thab nas spu la sgrub pa'i tshe :
grogs la a zhig rnyed pa na :
bde chen mchog gi dngos grub thob :
yang ni gtsang lung phyogs zhig nas :
rnal 'byor skra yi gos can zhig :
ha la bsgrubs pas mchog thob byed :
yang ni mon gyi brag dkar 'dabs :
khye'u rdo rje'i ming can dang :
bu mo pad+ma'i ming can gnyis :
rgyud 'di bsten nas mchog thob byed :
de rnams la ni 'phrod par gyis :
sa ma ya rgya rgya :
gzhan yang 'di nyid nyams su blangs pas tshe 'dir 'tshang rgya ba ni mang du 'byung ngo :
de bas na zab rgya :
gter rgya :
sbas rgya :[ \u0f88\u0f88\u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi thig le las :
rgyud kyi dgongs 'grel bzhugs so :[ \u0f01\u0f83]:[ \u0f88\u0f88\u0f88\u0f88 ]dpal he ru ka la phyag 'tshal lo :
chos kyi dbyings las bzhengs pa ste :
bdag rkyen mgon po nyid kyi sprul :
sku gsum mtshon pa'i zhal gsum bstan :
phyag drug rnam par 'gyur ba can :
rdo rje snying po'i don rtogs te :
kha T+wAM dug gsum dbyings su bsgral :
thod rngas rnal 'byor ye shes bskyed :
dril bus sems can sad par byed :
thod khrag 'khor ba gnas nas spor :
rgyu zhags thugs rje'i dpyang thag can :
tshad med bzhi yi zhabs bzhi bsgrad :
bde stong gnyis med yum dang sbyor :
tshogs brgyad bsgral phyir rnal 'byor brgyad :
mchog gi dngos grub che ba'i phyir :
snang srid zla gam chen por mdzad :
bsnyen pa zhi ba phyag rgya rkyang :
zla gam sgo gcig byed par bstan :
nye bsnyen zla gam dgu las bkod :
sngags ni thig le'i rnal 'byor bsgom :
sgrub pa dam tshig ye shes dbye :
'od zer 'phro 'dus don gnyis byas :
sgrub pa snod ni zla gam bsgom :
bcud ni he ru ka 'khor bcas :
lha ru ma gyur gcig kyang med :
sngags sgra 'brug ltar ldir bar bsgom :
de lta bu yi sku rgyud gsung :
'khor ba'i sems can bsgral ba'i phyir :
gsung gis 'jig rten g.yo bar mdzad :
rdo rje'i sgra ni gzhom pa med :
gsung ba'ang ma yin rang byung sgra :
ye shes lnga ldan gtso bo la :
g.yo ba dga' ba dang po la :
tsau rI gau rI gnyis su gsungs :
khyab pa bde ba chen po ste :
pra mo bai tA gnyis su gsungs :
brtan pa mchog gi dga' ba ste :
tsaN+Da puk+ka gnyis su byung :
byang chub bde stong chen po ste :
sme sha g+hasma gnyis su byung :
mchog ni bde chen ye shes te :
ma mo dbang sdud bran du 'khol :
ru dra la sogs dregs pa ste :
de nyid bsgom dang sgrub pa'i tshe :
gzer ni g.yo med mar me ltar :
glog ni mgal me'i 'khor lo bzhin :
bran ni yig 'bru'i spro bsdu yin :
sil bu snang srid yi ges bkang :
ma yengs pa yi gnad gzir te :
'bum phrag brgyad kyis mchog thob gsungs :
dka' tshegs med pas sbyang mi dgos :
rdzas dang rgyu rkyen rten 'brel 'dzom :
de la rig sngags sbyor ba yis :
thun mong dngos grub khyad par nye :
thugs ni dmigs med snying rje yi :
khyab pa mtha' las 'das pa ste :
dmigs pa med nas 'dzin rtog bral :
bsgral ba mchog gi sa la bkod :
chags dang 'dzin pa'ang yod ma yin :
rig med stong par mi 'gyur zhing :
zang thal kun la 'od gsal ba :
lhun gyis grub nas ma byas pa :
sprul pa mkha' yi char pa bzhin :
byung ba'i yul yang bral ba ste :
'gro la sman pa bla na med :
zug rngu 'byin par byed pa ste :
skyes pa'i yul med ci yang snang :
'gag pa med la brjod bya bral :
gang dang gnas yul yod ma yin :
'gro 'ong byed pa rkyen yang yin :
ngo bo rang bzhin dbyings ye gnyis :
zung du 'jug pa bde chen thugs :
de nyid rang gis rtogs pa'i phyir :
lus ngag yid gsum rnam sbyangs te :
rim gyis rtogs par 'bar 'dzag sbyor :
skad cig rtogs par mkha' gsang sprad :
dbang po rno rtul khyad par che :
brtul zhugs spyod pas rig rtsal 'don :
longs spyod rgyan du blta ba ste :
cher 'bar rtsal 'don thabs yin no :
thob mched mnyam gzhag rjes thob la :
mngon sum mthong ba skad cig gcig :
'gyur med nyin mtshan ris med pa :
'phel ba yengs pa chung ba dang :
tshad la phebs pa yengs pa bral :
zad sar 'khyol ba lta byed bral :
brgyud pa'i sgo nas rnam smin dang :
tshe 'di la ni tshe dbang ste :
brtson 'grus blo ni che chung khyad :
chos kyi dbyings su thim pa ni :
mthar rdzogs ston 'khor dbyer med do :
sa ma ya :
rgya rgya rgya :[ \u0f88\u0f88\u0f88 \u0f01\u0f83]:
yang dag thugs kyi snying po las :
zab pa'i dbang bzhi bskur ba bzhugs so :[ \u0f01\u0f83]:[ \u0f88\u0f88\u0f88\u0f88\u0f88 ]dpal he ru ka la phyag 'tshal lo :
yang dag thugs kyi snying po'i dbang bskur ba la :
sngon 'gro dngos gzhi rjes gsum :
dang po dkyil 'khor bshams pa dang :
sgrub pa gnyis :
dkyil 'khor bzhengs pa ni :
gnas phun sum tshogs par sa yi cho ga tshul bzhin byas par :
stegs bu gru bzhi pa la byang sems dkar dmar gyis chag chag gdab :
sgo rdzogs spyi 'gro gdab pa'i nang zla gam dgu phyag rgyas mtshan pa bris :
de'i dbus su khri'u'i khar bum pa chang dang bdud rtsi byang sems kyis bkang ba chas kyis spras pa'i steng :
thod pa bdud rtsis gang ba :
me long gis kha bkab :
de'i steng du mar me dgu :
thod pa la gtso bo'i sku bris pa dar gyi gur phub dang bcas tho brtsegs su bsham :
phyi nang gsang ba'i mchod pas bskor zhing :
rig ma chas dang ldan pa :
dam rdzas gtor chen rnams yol bas bsgrib :
gnyis pa sgrub pa ni phrin las gzhung bzhin gtang :
dbang bsnyen ci nus bya :
spyi don gnyis pa dngos gzhi ni :
slob bu rnams la khrus bya :
bgegs bskrad :
slob bu rnams kyis kyang maN+Dal phul :
gdong g.yogs :
me tog dang bcas pa'i thal mo sbyar la :
he ru ka dang dbyer med pa'i :
rdo rje slob dpon dgongs su gsol :
bying ba skyabs med rnams la skyobs :
yang dag dkyil 'khor bstan du gsol :
slob dpon gyis :
yang gsang bla med dkyil 'khor 'dir :
zhugs pa tsam gyis dngos grub thob :
bskal pa du mar rnyed mi 'gyur :
de phyir skal ldan spro ba skyed :
skyabs 'gro sems bskyed yan lag bdun pas rgyud sbyangs shing tshogs gsag tu 'jug :
dam la bzhag pa ni :
he ru ka yi dkyil 'khor du :
bu khyod 'jug par spro na yang :
gsang sngags 'di ni lam 'phrang dam :
dam tshig tshul bzhin bsrung nus sam :
slob bus :
bla med rgyud las gang bshad pa :
srog gi phyir yang bsrung bar bgyi :
khyad par rdo rje slob dpon ni :
he ru ka ru blta bar bya :
slob dpon gyis :
de ltar yin na he ru ka'i :
dal du gzhug cing smin par bya :
nga la brnyas par ma byed par :
nga yi bsgo ba'i bka' la nyon :
skad cig log par blta mi rung :
khyod kyis snying nas bro bor cig :
slob mas :
i dan na ra kan :
slob dpon gyis dam chu sbyin cing :
'di ni rdo rje'i dam tshig chu :
nyams na snying sreg dmyal bar ltung :
dam bsrung mchog gi dngos grub thob :
ye shes bskyed pa'i chu yin no :
oM badzra a mr-ita u da ka ThaHThaHTha :
ye shes pa dbab pa ni :
slob bu yang dag dpa' bo gcig par gsal ba'i snying nang hU~M yig mar me ltar 'bar ba la sems bzung du gzhug :
slob dpon gyis :
ye shes pa bstim :
phebs rtags byung na brtan par bya :
slob dpon gyis :
bskal pa gong nas 'brel ba yi :
brtag pa'i me tog lha la 'bul :
ye shes mchog thob nges byed pas :
ltos pa med par dor bar gyis :
slob ma rnams kyis :
puSh+pe sid+d+hi ho :
zhes pas 'dor :
rigs gang la phog pa brtags te :
dbus su bab na :
sna tshogs rang grol :
shar du :
'od gsal :
lhor :
snying po :
nub :
bde ba :
byang du :
rnam rtog rang grol rnams btags :
me tog de nyid mgo bor 'chings la :
hU~M:
ye shes lha yis byin brlabs pa'i :
rig pa'i me tog cod pan 'di :
ye shes lha dang ngo 'phrad pa'i :
rigs kyi rtags su 'chang bar gyis :
slob mas mig dbye ba'i don du :
he ru ka dpal dgongs su gsol :
thabs mkhas rgyal po'i ye shes kyis :
bdag gi ma rig mig phye zhing :
snying po'i dkyil 'khor bstan du gsol :
slob dpon gyis :
rig pa ye shes he ru kas :
ma rig mig ni dbye bar mdzad :
bde chen ye shes mthong bya'i phyir :
khyod kyi mig ni dbye bar bya :
tsak+ShuHpra be sha ya phaT:
lha ngo sprad pa ni :
slob dpon gyis dal gyi lha tshogs la :
he ru ka dpal btsun mor bcas :
yab yum sras su 'dod pa yi :
skal ba can 'di thugs rjes zungs :
zhes gsol ba btab pas gzhal yas khang gi sgo rnams phyes :
gau rI dkar mos khrid de :
bla ma dang he ru ka dbyer med pa la phyag dang bskor ba byas te gtso bo'i mdun du 'khod la :
dbang bskur bar gsol ba gdab pa ni :
bde chen rgyal po bla ma rje :
he ru ka dpal dgongs su gsol :
khyod kyi go 'phang thob bya'i phyir :
dbang mchog ma lus bstsal du gsol :
zhes gsol ba btab pas slob bu hU~M du gyur pa :
gtso bo'i zhal du mid :
sku'i dbyibs brgyud yum gyi mkhar babs pas he ru kar gyur pa la dbang bskur ba ni :
hU~M:
bum pa zla gam pho brang na :
he ru ka dpal lha tshogs bzhugs :
bde chen zhu ba'i byang sems chus :
dbang bskur lus ni lhar rtogs shog :
oM ru lu ru lu hU~M b+h+yo hU~M:
ka la sha kA ya a b+hi Shiny+tsa hU~M:
lha sku phyag rgya'i dbang bskur ba ni :
thod sku thogs la :
hU~M:
dbus kyi zla gam pho brang na :
bla med dpal chen he ru ka :
rang rig byang chub sems las bzhengs :
he ru ka yi dbang bskur ro :
oM ru lu ru lu hU~M b+h+yo hU~M:
kA ya wA ka tsit+ta a b+hi Shiny+tsa hU~M:
hU~M:
gtso bo'i thugs dam skong mdzad pa'i :
stong nyid dbyings las bzhengs pa mo :
yum chen badzra rnal 'byor ma :
dbyings ye zung 'jug dbang bskur ro :
oM badzra kro d+hI shwa rI nI:
kA ya wA ka tsit+ta a b+hi Shiny+tsa hU~M:
sku yi dbyings las bzhengs pa yi :
shar gyi phyogs nas gau rI dkar :
bde ba chen po'i ye shes sku :
gau rI dkar mo'i dbang bskur ro :
oM badzra gau rI ha :
kA ya wA ka tsit+ta a b+hi Shiny+tsa hU~M:
gsung gi dbyings las bzhengs pa yi :
nub kyi phyogs nas pra mo ha :
bde ba chen po'i ye shes sku :
pra mo dmar mo'i dbang bskur ro :
oM badzra pra mo ha :
kA ya wA ka tsit+ta a b+hi Shiny+tsa hU~M:
thugs kyi dbyings las bzhengs pa yi :
shar lho'i phyogs nas tsaN+Da lI:
bde ba chen po'i ye shes sku :
tsaN+Da lI yi dbang bskur ro :
oM badzra tsaN+Da lI ha :
kA ya wA ka tsit+ta a b+hi Shiny+tsa hU~M:
yon tan dbyings las bzhengs pa yi :
lho yi phyogs nas tsau rI ma :
bde ba chen po'i ye shes sku :
tsau rI ser mo'i dbang bskur ro :
oM badzra tsau rI ha :
kA ya wA ka tsit+ta a b+hi Shiny+tsa hU~M:
phrin las dbyings nas bzhengs pa ni :
byang gi phyogs nas bai tA li :
bde ba chen po'i ye shes sku :
bai tA li yi dbang bskur ro :
oM badzra bai tA li ha :
kA ya wA ka tsit+ta a b+hi Shiny+tsa hU~M:
ye shes dbyings las bzhengs pa ni :
lho nub phyogs nas puk+ka si :
bde ba chen po'i ye shes sku :
puk+ka si yi dbang bskur ro :
oM badzra puk+ka si ha :
kA ya wA ka tsit+ta a b+hi Shiny+tsa hU~M:
gzi brjid dbyings las bzhengs pa ni :
nub byang phyogs nas sme sha ni :
bde ba chen po'i ye shes sku :
sme sha ni yi dbang bskur ro :
oM badzra sme sha ni ha :
kA ya wA ka tsit+ta a b+hi Shiny+tsa hU~M:
dngos grub dbyings nas bzhengs pa ni :
byang shar phyogs nas g+hasma rI:
bde ba chen po'i ye shes sku :
g+hasma rI yi dbang bskur ro :
oM badzra g+hasma rI ha :
kA ya wA ka tsit+ta a b+hi Shiny+tsa hU~M:
chas kyi dbang bskur ba ni :
hU~M:
ru dra'i chas rnams ma spangs yon tan du :
lhun gyis grub pa dpal dang dur khrod chas :
brgyan pa'i dpal gyi sku ru lhun grub nas :
ma mo mkha' 'gro dbang du 'dus par shog :
des sku bum pa'i dbang bskur pas lus kyi sgrib pa dag :
lus lhar 'gyur ba'i rten 'brel bsgrigs pa'o :
gsang ba'i dbang bskur ba ni :
yab yum sbyor ba'i byang sems thod pa'i bdud rtsi dang 'dres pa lce la bzhag :
me long sin+d+hu ra'i sngags byang gis dbang bskur la :
hU~M:
thod pa zla gam gzhal yas khang :
yab yum byang chub sems kyis bkang :
sngags phreng ngo bo khar phyin pas :
rtsa khams thams cad bde bas khyab :
rlung khams sngags su 'gyur bar shog :
oM ru lu ru lu hU~M b+h+yo hU~M:
wA ka a b+hi Shiny+tsa ma hA su kha ho :
shes rab ye shes kyi dbang bskur ba ni :
rig ma slob bu'i lag tu gtad de :
'di ni dga' chen lha mo ste :
bzhin bzang 'di spyod bde chen rtogs :
bde la ma zhen 'dzin pa spongs :
dbab bzung bzlog khyab thabs mkhas kyis :
goms na spang blang 'dzin pa bral :
bde stong zung 'jug rtogs par shog :
ma hA mu dra b+hany+dza mok+Sha :
zhes slob bu yab yum 'du shes gsum ldan mkha' gsang byin gyis brlabs la :
lta ba dang :
'jib pa dang :
'khril ba dang :
srub pa'i sbyor ba byed du bcug la dga' ba bzhi ngo sprod :
dbang bzhi pa bskur ba ni :
mar me dgu bstan cing dbang bskur la :
chos nyid dbyings la zla gam ste :
ye shes lha dgu'i mar me gsal :
ngo bo ka dag blta bya bral :
rang bzhin lhun grub myong zhing gsal :
bya rtsol bral ba'i don rtogs shog :
oM ru lu ru lu hU~M b+h+yo hU~M:
d+harma d+hA tu tsit+ta a b+hi Shiny+tsa hU~M:
yang sku gsung thugs kyi byin rlabs kyi ye shes bskyed pa dang bgegs 'dul ba'i slad du gtor ma'i dbang bskur ba ni :
gsol ba gdab ste :
bla ma mgon po he ru ka :
thugs rje'i brtse bas bdag la gzigs :
bdag gi nad gdon bgegs phral zhing :
byin gyis brlab par mdzad du gsol :
bla mas gtor ma'i dbang bskur :
hU~M:
dpal gyi gtor ma me 'bar zhing :
nang du khrag 'thung lha tshogs bzhugs :
sku gsung thugs las 'od 'phros pas :
skal ldan lus ngag yid la thim :
bdud bgegs thams cad tshar bcad de :
sdig sgrib nad rnams zhi bar mdzod :
sku gsung thugs kyis byin brlabs nas :
chos sku rang ngo 'phrod par shog :
oM ru lu ru lu hU~M b+h+yo hU~M:
oM AHhU~M:
ces dbang bskur :
gong gi dbang bzhi ni mchog gi dngos grub thob 'dod can sngon nas rnam par grol ba'i lam la sbyangs pa tshe gcig sangs rgyas 'dod pa'i blo che ba'i slob ma snying dang 'dra ba re re tsam la bskur ba las gar thod thod du mi bya bar gsang thub par bya :
bka' rgya shin tu gnyan par slob dpon rnams kyis gdams :
'di lta bu thob phyin :
mchog gi dngos grub ma thob na mi rung bas :
dngos grub ma thob kyi bar du sgrub pa rtse gcig tu byed pa'i dam bca' byed du bcug go :
'di bsgrubs pas nyams rtogs sna re mi skye mi srid do :
de bas lo zla gang nus su nyams len bya zhing :
rgyun du nyams len nar mar byas pas pad+ma bdag gi yang dag pa'i rjes 'jug yi dam 'dzin pa'i thugs sras dam par 'gyur ro :
'di yi dam du 'dzin cing dbang khrid bstan pa 'dzin pa'i slob dpon de nyid nga dang gnyis su med pa yin :
skal ldan las 'phro can dang 'phrad par shog :
sa ma ya rgya :
zab rgya :
gnyan rgya :
sbas rgya :
gter rgya :
gsang rgya :[ \u0f80]atsha rgya :[ \u0f88\u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
rtsa ba'i sgrub pa zla gam shog gcig ma bzhugs so :[ \u0f01\u0f83]:[ \u0f88\u0f88\u0f88\u0f88\u0f88 ]dpal he ru ka la phyag 'tshal lo :
yang dag he ru ka dpal ni :
bsgrubs nas dngos grub mchog thob byed :
de la sngon 'gro dngos gzhi rjes :
sngon 'gro dben pa'i gnas dag tu :
mchog gi dngos grub thob 'dod pas :
nges 'byung bsam pa brtan po yis :
mthun rkyen thams cad 'dzom pa ru :
sku gsung thugs kyi rten mchog bkram :
lus gnad chos bdun byas nas su :
tshogs gsag sgrib pa sbyangs byas te :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
d+harma d+hA tu A:
chos kun dmigs med spros dang bral :
oM las zla gam sgo gcig pa :
phyi rol srung ba'i 'khor lo 'bar :
AHlas ru dra pad+ma'i steng :
hU~M las dpal chen yang dag sku :
sku gsum mtshon pa'i zhal gsum bstan :
dkar dmar mthing ba khro 'dzum zhal :
g.yas pa rdo rje kha T+wAM DA:
g.yon pa dril b+han rgyu zhags 'phen :
dur khrod chas kyis rab tu brgyan :
yum chen badzra kro d+hI ma :
kha T+wAM thod pa 'dzin pas 'khyud :
zhabs bzhi gar stabs ru dra brdzis :
me dpung 'bar ba'i klong du gsal :
snying gar nyi steng hU~M 'bar ba :
ru lu mar me'i phreng ltar bkod :
de la sems bzung bsnyen pa yin :
stegs bu dris byugs zla gam steng :
sgo bcud me gcig dam tshig rten :
phrin las bzhin du bdag bskyed bsgom :
sngags phreng byang sems rang bzhin ni :
yab yum bar nas chad med bskor :
de ni nye bar bsnyen pa yin :
sgo rdzogs zla gam dgu bris la :
thod byang la ni phyag rgya bris :
rab gnas dar gyis dril byas la :
dkyil 'khor dbus kyi khri la bzhag :
mar me dgu ni khyad par rdzas :
dam tshig dkyil 'khor lus la bkod :
ye shes dkyil 'khor mdun du dbye :
rang gi sngags kyis thugs dam bskul :
mdun gyi sngags kyis dngos grub bstsal :
'od zer 'phro 'dus don gnyis byed :
rang la bsdus pa'i dngos grub thob :
zla gam dgu pa sgrub pa yin :
snod kyi 'jig rten ma lus pa :
zla gam dkyil 'khor chen por bsgom :
bcud kyi sems can ma lus pa :
pho rnams yang dag he ru ka :
mo rnams rnal 'byor gau rI brgyad :
lha ru ma gyur gcig kyang med :
sngags ni bung ba tshang zhig ltar :
bzlas pas sgrub pa chen po ste :
de nas dngos grub blang ba'i phyir :
dkyil 'khor shar sgo'i khri 'u la :
thod pa bdud rtsis bkang byas la :
yab yum mkha' gsang hU~M aM gsal :
mdun bskyed mchod cing dngos grub bsdu :
sid+d+hi pha la hU~M zhes sbyar :
bzlas shing mchod la dngos grub bsdu :
bskul zhing dngos grub blang ba 'o :
tshad kyang ru lu 'bru brgyad po :
bsnyen pa 'bum brgyad nye bsnyen brgyad :
sgrub pa brgyad dang sgrub chen brgyad :
ma yengs 'bum phrag brgyad bzlas nas :
mchog gi dngos grub thob par 'gyur :
phyag rgya mtshan ldan grogs su btsal :
mtshams ni dam du gcad pa gnad :
dam tshig ma nyams pa ru gyis :
tshogs kyi 'khor lo yang yang gtang :
nyams dang rig pa'i rtsal yang 'don :
brgyud pa'i bla mar gsol ba gdab :
dad pa mos gus tshad med bya :
de tshe nyams 'ur rig pa 'phyo :
stong nyid lta ba rtogs pa dang :
rig pa gsal mdangs rgyun chad med :
rlung ni 'gro 'ong mi tshor ba :
de dag gsang ba'i rtags su bshad :
zhal mthong lung bstan sngags sgra thos :
de dag nang gi rtags su bshad :
nyams la nam mkha' spyi bor thim :
ma mo brgyad kyis 'khril ba dang :
nam mkha'i khams su khyer ba dang :
nyi zla'i nang du bcug pa dang :
mkha' 'gro'i gling phyin tshogs 'khor bskor :
dngos nyams rmi lam gang byung ba :
de dag phyi yi rtags su bshad :
mchog sgrub mthar thug 'di yin pas :
snying gi nor du 'di chongs shig :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
nyams len rgyun gyi rnal 'byor bzhugs :[ \u0f01\u0f83]:[ \u0f88\u0f88\u0f88\u0f88 ]dpal he ru ka la phyag 'tshal lo :
yang dag rgyun gyi rnal 'byor ni :
skyabs 'gro sems bskyed lha sku bsgom :
dbus zhal bdag nyid chen po la :
g.yas zhal phyag drug rnam bzhi ni :
gau rI tsau rI pra mo ha :
bai tA li sogs ngo bo ste :
g.yon zhal phyag drug rnam pa bzhi :
tsaN+Da puk+ka sme sha dang :
g+hasma rnam bzhi'i ngo bor gsal :
rig ma badzra dbyings phyug ma :
phyi snod zla gam gzhal yas khang :
nang bcud he ru rnal 'byor ma :
sgra grags ru lu 'bru brgyad de :
dran rtog ye shes rol pa che :
spyod pa 'dzin med 'gro ba'i don :
bza' btung tshogs kyi 'khor lor shar :
oM ru lu ru lu hU~M b+h+yo hU~M:
hU~M:
dmigs med rdzogs pa chen por gnas :
spyod pa nyams skyong rig rtsal 'don :
rkyen rnams bde chen ngang du blta :
ltas ngan dngos grub g.yang du len :
yon tan rnams la ched 'dzin spang :
re dogs 'di bya med pa yi :
rang 'dod med pa'i 'gro don yang :
byang sems snying rje'i rta la zhon :
le lo med pa'i thang la rgyug :
brtul zhugs go cha mi zhen par :
rig pas thog rdzis pha rol rgol :
o rgyan ngas kyang de ltar spyad :
skal ldan rnams kyi'ang de ltar mdzod :
gdams ngag phyi rabs don du bzhag :
skal ldan gcig dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
tshom bu tshogs kyi sgrub pa bzhugs :[ \u0f01\u0f83]:[ \u0f88\u0f88\u0f88\u0f88\u0f88 ]he ru ka la phyag 'tshal lo :
yang dag tshom bu tshogs sgrub ni :
gnas dus ston 'khor chos phun tshogs :
yo byad che na sgrub chen bya :
de la sngon 'gro dngos gzhi rjes :
dang po sa brtag sbyang dbang bzung :
phyi nang gsang mtshams bshags par bya :
dkyil 'khor bri zhing sgrub rdzas ni :
thod pa zhun chen gyis bkang ste :
rus chen ro ras kyis dril la :
sdong bu btsug pa'i mar me dgu :
sgrub rdzas gzhan yang khri la bkod :
phyi nang gsang ba'i mchod pa bsham :
dpal gyi gtor ma brjid ldan bkod :
so sor las bskos skyems drangs shing :
dpal gyi chas sbyin byin rlabs dbang :
spyi don gsum pa dngos gzhi ni :
phrin las nar mar btang byas la :
dzapa? kyi gsung rgyun ma chad bya :
skabs su dzapa? dbyangs 'di ltar bya :
snang srid zla gam dgu klong che :
phyogs lhung bral ba'i gzhal yas khang :
ma chags pad+ma nyi zla'i steng :
bcom ldan bla med he ru ka :
yum ni badzra rnal 'byor ma :
sprul pa'i rnal 'byor gau rI brgyad :
thams cad sku ni mtshan dpe 'bar :
gsung ni ru lu'i sngags sgra sgrog :
thugs ni bde chen ye shes ngang :
tshul bzhin bdag gis bsgrubs lags pas :
mchog gi dngos grub stsol ba dang :
dzapa? kyi phrin las mdzad du gsol :
phra 'gyur ru lu'i dzapa? dbyangs bya :
nyams spar bde chen ye shes skyed :
dam tshig srog tu bzung byas nas :
dngos grub dus la bab pa na :
thod bzang chang bkang shar sgor bzhag :
bdud rtsir byin brlabs lha la 'bul :
lha rnams sbyor ba'i dngos grub ni :
rang gi sbyor bas thugs kar bsdu :
bde chen thob bsgom 'di ltar bskul :
hU~M:
bde bar gshegs pa he ru ka :
rnal 'byor yum tshogs dgongs su gsol :
bdag cag dam bca' mthar phyin cing :
rdo rje srin po'i nam langs nye :
dngos grub 'byung ba'i dus la bab :
sngon gyi thugs dam de dgongs la :
mchog dang thun mong dngos grub stsol :
sarba sid+d+hi pha la ho :
thod chang btung zhing sgrub rdzas rnams :
spyi bor bzung zhing dbang yang blang :
der 'tshogs dpon slob thams cad kyi :
dngos grub zhal zas longs su spyod :
gtor skyong bro rdung dkyil 'khor bsdu :
mtshams bkrol bkra shis smon lam bya :
dkyil 'khor rdul tshon chur gshegs la :
gter sba gnas srung de lta bus :
tshom bu de nyid grol bar 'gyur :
spros pa'i snying po shin tu zab :
sa ma ya rgya rgya :[ \u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
thabs lam rim skyes pa la gdams pa bzhugs :[ \u0f01\u0f83]:[ \u0f88\u0f88\u0f88\u0f88 ]dpal he ru ka la phyag 'tshal lo :
thabs lam rim gyis bsgom pa ni :
dben pa'i gnas su nang tshangs can :
'bol gyi steng du skyil krung bcas :
rgal bsrang mgo bkug ya rkan la :
lce sbyar mig ni gyen du lta :
dpung mgo 'then la gru mo brgyang :
lag gnyis lte 'og mnyam par gzhag :
lus ni phru ma phus btab ltar :
rtsa gsum gyen 'greng srog shing tshul :
gnyer bdun ldan pa lte 'og tu :
sor bzhi'i thad du dbus su thim :
g.yas g.yon yar sne sna sgor zug :
spyi bor rtsa 'dab sum cu gnyis :
mgrin par bcu drug snying gar brgyad :
lte bar drug cu rtsa bzhi bsgom :
gdugs rtsibs lta bu'i mdud ldan bsgom :
de nyid legs par gsal thebs nas :
g.yas g.yon dbus nas dgu phrugs 'bud :
nad gdon sdig sgrib byang bar bsam :
sor bzhi'i thad nas rlung lnga ldan :
g.yon nas brtsam ste dal bus rngubs :
rtsa gnyis brgyud de snying gar thim :
'khor lo'i rtsa rnams thams cad gang :
rtsa mdud rim bshig thang re brgyad :   'di gab par gsungs /
mchan /
yan lag gshad cing brkyang bskum bya :
lag pas nam mkha' 'dzin byas la :
mkha' la btegs te skyil krung bcas :
lag pa gnyis kyis nam mkha' mnan :
lte 'og la ni tshir gyis mnan :
lag mnan phyed skyil gdan du phab :
tshugs ma shor bar rlung phyir 'phang :
spyi bo nas brgyud thal le bar :
srid pa'i rtse mor 'gro ba dang :
rdo rje gtsug nas thon par bsam :
'og rlung bzung zhing sna nas btang :
rgya mtsho sgal pa la sbyar ro :
rlung ni khas bzung 'og sgo bsgrad :
rim dgu'i 'og tu 'gro bar bya :
de la gegs sel bya ba ni :
grang rlung khas rngubs rgyab nas thon :
thig le sngo bsil smin par bsgom :
de yis tshad pa'i nad rnams zhi :
reg bya tsha ba'i rlung bzung la :
'og sgo'i thad du thig le dmar :
lus kyi smad rnams bsregs par bsam :
mgo bo 'khor na ltag sgo phye :
snying rlung byung na thig le dkar :
snying nang bdud rtsis gang bar bsam :
bogs 'don rtsa 'dab thams cad kyi :
ba spu'i bar du zang thal le :
'od lnga'i rlung rnams ba spu yi :
khung bu nas byung lus 'od lngas :
khrig ger dgang gzhil lus 'od gyur :
ba spu nas 'phangs lus nam mkhar :
'dres par bsams la mnyam par gzhag :
de ni rtsa rlung sbyang ba 'o :
de nas lte 'og a shad bsgom :
rlung gis bus pas reg bya tsha :
lte bas lag pa dros pa na :
me 'bar sprul pa'i 'khor lo gang :
de bzhin spyi bo'i bar du sbar :
lus kyi stod smad kun dros nas :
spyi bo'i me ni mdun du byung :
'og sgo nas zhugs lag pa nas :
thon te rkang pa'i mthil nas zhugs :
lus kyi phyi nang med par sbar :
gegs sel rtsub na bde ba dang :
bde na stong pa nyid du sbyang :
yal na bogs 'don drug 'ching bya :
kha yi me ni lte bar sbar :
me yis sbrid chil bskor 'khyil 'bar :   'di yang gab par gsungs /
mchan /
de ni gtum mo sbyang ba yin :
da ni spyi bo'i haM yig mthar :
dwangs ma'i thig le bcu drug bsgom :
gtum mos bzhus la mgrin par dbab :
slar yang bzlog la thig ler bstim :
de ni dga' ba dang po 'o :
spyi bo za yi bar du bsgom :
mgo bo bde bas gang bar bya :
spyi bo nas gang sngar bzhin la :
mgrin par thig le bcu drug bsgom :
gtum mos bzhus la snying khar phab :
de ni dga' ba chen po 'o :
slar yang mgrin pa'i thig ler bstim :
rtsa gsum thig le spyi bor bstim :
mgrin pa bde bas gang bar bslab :
de nas sngar bzhin snying gar phab :
thig le hU~M dang haM brgyad bsgom :
gtum mos bzhus la lte bar dbab :
slar yang snying ga'i thig ler bstim :
rtsa gsum thig le spyi bor bstim :
snying kha bde bas gang bar bslab :
de ni khyad par dga' ba 'o :
de nas sngar bzhin lte bar phab :
thig le drug cu rtsa bzhi bsgom :
gtum mos bzhus la gsang bar phab :
sngar bzhin lte ba'i rtsa nang gi :
thig le drug cu rtsa bzhir thim :
lte ba bde bas gang bar bslab :
'khor lo so sor 'khor zhing 'khyil :
thig le yig 'bru brtan la gtad :   'di'ang gab par gsungs /
de ni lhan skyes dga' ba 'o :
de nas stong nyid ngang du bzhag :
gegs sel rgya mtsho sgal par sbyar :
nywa bzhi gling bzhi sgrim zhing bsdam :
sgo ni gyen bsgrad rlung phyir 'phen :
bogs 'don yid kyi phyag rgyar bsten :
zla brtul rdo rje 'bru bzhis bkag :
spyi bor g.yo ba rnam bzhi dang :
mgrin par khyab pa rnam bzhi dang :
snying gar brtan pa rnam bzhi dang :
lte bar byang chub rnam bzhi ste :
dga' ba chen po bcu drug yin :
de ni thig le sbyang ba 'o :
sa ma ya :
rgyaHrgyaHrgya :[ \u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
thabs lam gcig char ba rnams la gdams pa bzhugs so :[ \u0f01\u0f83]:[ \u0f88\u0f88\u0f88 ]dpal he ru ka la phyag 'tshal lo :
thabs la bsten pas skad cig tu :
bde chen ye shes rtogs bya'i phyir :
dben pa'i gnas song bde grogs la :
phyi nang chos kyis smin par byas :
khrus byas rgyan btags me long la :
'char du gzhug la sgyu mar lta :
chags pa'i bstan bcos sna tshogs kyis :
bde ba yongs su smin par bya :
de nas yab yum rgyan phral la :
he ru ka dpal yab yum ni :
chags pa'i rdo rje dmar por bsgom :
de nyid lha yi 'du shes yin :
yab yum rtsa 'khor rtsa rlung bzhin :
spyi bo'i gnas lngar rigs lnga dang :
gnas gsum yig 'bru gsum mtshan pa :
sngags bzlas byin rlabs dbang bskur bya :
yab gsang zla bar hU~M yig las :
dbu ma'i mar sne rdo rje sngo :
bu ga hU~M gis bkag par bsam :
yum pad maM las nyi ma'i dbus :
pad+ma'i 'dab ma kha zum bsgom :
de yang mnyen 'jam rgyas par bsgom :
bu ga phaTa? kyis bkag par bsam :
de ni yi ge'i 'du shes yin :
bdag gis thabs 'di la bsten te :
bde chen ye shes rtogs nas kyang :
he ru ka dpal go 'phang thob :
sems can kun gyi don bya snyam :
de ni chos kyi 'du shes yin :
de nas phan tshun lta ba dang :
phan tshun 'chang zhing sen mos rdeg :
rdo rjes pad+ma'i tho phyir reg :
shin tu 'khril zhing dal bus bsrub :
rim gyis bde ba bcu drug bsgom :
rdo rje'i rtsa bar slebs pa na :
bde la sems bzung bde stong bsgom :
rtsa ba mthar phyin dang po'i dga':
bro ba mthar phyin dga' ba che :
rked pa mthar phyin dga' ba'i mchog :
rtse mo mthar phyin dga' bral lo :
byang chub rnam pa nyi shu 'o :
dbab cing bzung ba gnad yin la :
til 'bru tsam yang nyams mi rung :
las ni dang por de bzhin la :
dpung mgo 'then cing rgya mtsho btegs :
bzhi tshan bsgril bsdam nyi zla gyen :
hU~M dang hika? sgras gyen tu drang :
rlung ni phyir 'phang 'dren pa'i gnad :
rim skyes bzhin du thig ler bstim :
yab yum so sor phral byas la :
'dar ba'i tshul gyis bkram byas shing :
g.yon gyi srin lag la bkal la :
dgang zhing gzhil bas khyab par 'gyur :
de ltar yang yang bsgoms byas pas :
bde chen ye shes rtogs par shes :
stong nyid rtsi yis zin pa gces :
blo che'i don du yi ger bkod :
ma 'ongs don du gter du sbas :
zab lam 'di 'dra sus spyod pa :
de ni rig 'dzin rgyal ba'i sras :
gnas der lha yis me tog char :
klu yis dgos 'dod mi zad gter :
rgyun mi 'chad par 'beb par byin :
lo nyes 'khrugs rtsod mu ge zhi :
de dang 'brel tshad don chen ldan :
bkra shis bde legs phun sum tshogs :
sa ma ya :
rgyaHrgyaHrgya :[ \u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
phyag rgya brtags thabs bzhugs so :[ \u0f01\u0f83]:[ \u0f88\u0f88\u0f88\u0f88\u0f88 ]dpal he ru ka la phyag 'tshal lo :
mchog gi dngos grub sgrub pa la :
grogs ni phyag rgya mtshan ldan bsten :
de nyid brtag pa'i thabs bstan te :
zhing skyes mkha' 'gro yod pa'i phyir :
gnas ri yul bzang rnams nas btsal :
rigs bzang pha ma rnams la brtag :
bcu drug nas ni zhe lnga'i bar :
stod smad sha rgyas mkhregs la 'jam :
'dom yangs rked phra dpral ba zlum :
smin mtshams ri mo gyen 'greng gsum :
skra li mig dkyus mdog dmar ba :
rab la dpral bar dga' 'khyil ris :
'bring la thig le dmar po dang :
tha mar sme ba dmar pos mtshan :
mchu ni pad+ma lta bu ste :
ngang pa'i skad ldan bzhin bzang ma :
so dkar dri bzang ldan pa dang :
shangs bug chung na gsang dam rtags :
'jam por smra zhing zur mig lta :
chags pa'i bzhin ston tshig smra la :
ha cang 'chol po ma yin pa :
blo che khong yangs shes dang ldan :
gsang sgo shin tu dam par gces :
de ni thabs mkhas nor gyis bslu :
med thabs med pa'i grogs yin pas :
mchog thob 'dod na de nyid btsal :
rtogs par ldan nas spang blang med :
dang po'i las can thams cad kyis :
gdong dmar tshig rtsub mig gru gsum :
gzugs mi snyoms shing mig ser can :
yid mi 'ong dang mdze mo dang :
rigs ngan dme yug mnol ba spang :
spang blang zhib tu brtsi ba gces :
sa ma ya rgyaHrgyaHrgya :[ \u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
phyag rgya'i bcud bsdus bzhugs so :[ \u0f01\u0f83]:[ \u0f88\u0f88\u0f88\u0f88 ]dpal he ru ka la phyag 'tshal lo :
phyag rgya'i bcud bsdus tshe sgrub ni :
phyag rgya pad can shin tu gces :
'bol steng zhwa tsam phying pa'i steng :
de steng gan rkyal tshang rting bzhag :
dar gyi pho lhang mgo bo tsam :
mkhal steng bzhag la dar gyis bsdam :
phyag rgya'i lus rngul gdong dmar zhing :
chags pa'i skad ni sna tshogs smra :
mi bzod bar du bde ba bslang :
'og sgo phying dril gyis brgyangs la :
srin lag rgyu mas dkris byas te :
mar gyis byugs la rtsa nyul la :
rtsa sne mngon na g.yer mas byug :
rang gi rdo rjer rdzas byugs la :
bskyod pas rtsa gnyis 'phrod pa'i rtags :
yab yum rlung rgyu mi tshor bar :
tshor ba thams cad 'gags pa na :
rang gi thugs ka'i haM brgyad las :
'od 'phros rdo rje'i sbu gur brgyud :
sbyor mtshams nas 'phros 'od zer gyis :
'khor 'das snod bcud bdud rtsi bsdus :
phyag rgya'i lus thim bdud rtsis gang :
'di dus bug gnyis yig 'bru gsal :
gsang ba'i rtsa bar sdud byed kyi :
yi ge AM yig dmar po yis :
phyag rgya'i bcud drangs rang gi lus :
rtsa khams dwangs ma dkar dmar gyis :
gang ste 'chi med tshe mchog lus :
bye ru mar khus bran bzhin bsgom :
lus khams sbrid chil bde ba na :
de dus dwangs ma 'dus pa'i rtags :
gzhan yang rtsa khams bzang ba dang :
rig ma mtshan dang ldan pa na :
rnal 'byor dam tshig ldan pa yis :
gong gi thabs rnams ma byas kyang :
bcud rnams rang bzhin 'dus pa ste :
rtags ni gong dang mtshungs par 'gyur :
'di ni zla ba gsum bsten pas :
'chi med tshe yi dngos grub thob :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
dbang po lag pa'i bcud len bzhugs :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]dpal he ru ka la phyag 'tshal lo :
bcud len gdams pa bstan par bya :
dbang lag zhib par 'thag byas la :
'o ma phul dgu gcig tu gdus :
de gnyis sbyar ba'i ril bu ni :
sha ba'i ril ma tsam du dril :
ru lu'i sngags bsgom bcud rnams bsdus :
bdud rtsir bsgyur la 'bum phrag gsum :
bzlas pas 'od dang sil sgra 'byung :
dri bzang 'thul zhing rmis ltas legs :
rdzas de zla ba gsum brten na :
tshe zad yin kyang lo gsum bsring :
zas med gcig pur sgom pa yi :
lus gnad ldan pa'i ha sprug bya :
khams gsum nam mkha' bdud rtsir bya :
kha yi hub hub rngubs byas la :
lus rnams bdud rtsis ltems kyis gang :
thun bar stong nyid ngang la bzhag :
ril bu de nyid dus drug za :
rags pa'i zas spang chu bskol 'thung :
skabs su gtum mo yang yang bsgom :
'di ni gdams ngag shin tu zab :
sa ma ya :
rgyaHrgyaHrgya :[ \u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
thugs khrid zab mo bzhugs :[ \u0f01\u0f83]:[ \u0f88\u0f88\u0f88\u0f88 ]dpal he ru ka la phyag 'tshal lo :
yang gsang thugs kyi snying po che :
ka dag zang thal rtogs bya'i phyir :
dal 'byor lus rten thob dka' ba :
mi rtag 'chi ba dran par bya :
sdug bsngal rnams la legs bsam ste :
tshe gcig sangs rgyas thob 'dod kyi :
gdung bas nges 'byung bsam pa brtan :
rtsa ba gsum la skyabs 'gro zhing :
byang chub sems lnga bskyed par bya :
rdor sems bsgom pas sdig sgrib sbyang :
snying pos maN+Dal 'bul bar bya :
bla ma spyi bor bsgoms byas nas :
dbang bzhi yang yang blang ba yis :
bdag rgyud nges par byin rlabs bsgom :
bdag nyid lus ni gcer bur bud :
'gro ba rigs drug spyod lam bya :
sdug bsngal ngo bo brtag pa dang :
bde ba'i snying po med par lta :
lus ni rdo rje'i 'dug stangs bya :
rdo rjer bsgoms la gar gnas brtag :
hU~M gis snod bcud zang thal 'bigs :
hU~M dbyangs len zhing 'gro 'ong brtag :
de nas lus sems lhod de bzhag :
sems kyi skye 'gag gnas gsum brtag :
gang du'ang brtag pa med pa na :
rang gi sems nyid stong par shes :
de tshe phyi yi yul rnams la :
dngos po yod dam med du brtag :
phyi nang dngos med rtogs pa na :
thams cad stong pa nyid du gnas :
de nas bskyed rim rtsa rlung bsgom :
bde ba chen po'i lam la sbyang :
de nas ka dag don la brtag :
lta byed mkhan po 'di brtag na :
sems las gzhan pa su zhig yod :
lta ba'i yul 'di brtags pa na :
de 'ang sems las gzhan med do :
blta bya lta byed med pa na :
lta tshul ci zhes zer ba na :
gzhi lam 'bras bu gsum la brtag :
gzhi ni ngo bo ka dag la :
rang bzhin lhun grub 'od gsal ba :
'di la sku gnyis 'bras bur smin :
dang po 'bras bur smin pa na :
lam gyis ci phan zer ba na :
rang bzhin lhun grub ngo ma shes :
dbul pos 'og gzhi'i gter bzhin du :
lhun grub ngo ma shes pa yis :
rang gi rang nyid bsgribs par gyur :
de nyid bsal phyir lam dgos pas :
de la rnam pa gsum yin te :
rnam grol thabs dang skad cig ste :
rnam grol lam ni ring ba'i lam :
thabs ni nye ba'i lam yin la :
de las khyad 'phags skad cig gcig :
dbang po rno rtul khyad par che :
lam gsum gang la sbyang bas kyang :
dbul po'i khyim nas gter rnyed ltar :
ka dag lhun grub rtogs par 'gyur :
de yang dang po sems 'di ni :
rang bzhin brjod tshig bral na yang :
bla mas man ngag gis ma bkrol :
go nyams rtogs pas ma gcun na :
rang bzhin rtogs par ga la 'gyur :
da ni man ngag gis bkrol te :
sems 'di ma bcos cog gzhag che :
'di yin ngos 'dzin med pa 'di :
ngo bo ka dag 'di yin zhing :
mthong rgyu med pa'ang ma yin te :
myong ba can du gnas pa 'di :
gsal la hrig ger sal le ba :
'di ni rang bzhin lhun grub ste :
ngo rang gnyis su dbye ba ci :
snyam na ngo bo rang bzhin gnyis :
gser dang 'od bzhin dbye gzhi med :
tshig la gser dang 'od so sor :
ming du ma brtags bshad mi shes :
de phyir ka dag rang bzhin gnyis :
don du dbye ru ci la 'tshal :
rang rig rdzogs pa chen po 'di :
re dogs bltas pas mthong mi 'gyur :
ma bltas bzhag na nges par mthong :
blta bya lta byed bral ba na :
de ni rang ngo 'phrod pa yin :
da ni de la rtsal sbyangs te :
spyod lam kun la bsres nas kyang :
yengs med chags 'dzin med par sbyang :
'jig rten chos rnams thams cad kyi :
rtogs pa'i grogs su gang 'gro bya :
spyod lam thams cad ci bder bya :
sgom dang bsgrub rgyu ci yang med :
byar gtad med cing g.yeng ba chung :
nyin mtshan med na mngon sum mthong :
sa ni dang po'i rang bzhin nyid :
'di nas tshe 'phos rnam smin thob :
de nas sbyang na yengs pa bral :
ci yang mi rtog ngang du gnas :
rig pa tshad la phebs pa dang :
sa dgur gnas shing tshe la dbang :
bsgom dang mi bsgom rang bzhin bral :
sa bcu la gnas phyag rgya che :
lus ni nam mkha'i gar bsgyur zhing :
chos nyid zad sar 'khyol ba ste :
kun tu 'od du lhun gyis grub :
de nas longs spyod rdzogs sku yi :
sku lnga gsung lnga thugs lnga dang :
yon tan lnga dang phrin las lnga :
mi zad rgyan gyi 'khor lor 'grub :
de nas chos kyi sku 'grub ste :
sngon gyi smon lam chen po yis :
'gro ba'i don du sman par mdzad :
de lta bu yi lam 'di ni :
he ru ka yi gsang ba'i lam :
sngon gyi rgyal ba gshegs pa'i shul :
ma 'ongs sangs rgyas rnams kyi lam :
da lta'i rig 'dzin thams cad kyang :
lam 'dir gnas pa kho na nyid :
'di ni mkha' 'gro'i snying khrag ste :
lus srog bu dang chung ma dang :
ci yod bla mar 'bul byas la :
gdams ngag zhus la rtse gcig bsgom :
de phyir gdams ngag 'di 'dra ba :
da lta spel phangs gter du sbas :
ma 'ongs sangs rgyas thob 'dod rnams :
'di nyid snying ltar gces spras gyis :
skal ldan gcig dang 'phrad par shog :
sa ma ya rgya :
gter rgya :
sbas rgya :
zab rgya :
gsang rgya :
gnyan rgya :
kha thaM rgyaHrgyaHrgya :[ \u0f88\u0f88\u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
ru lu'i tshogs kyi mchod pa bzhugs :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]he ru ka la phyag 'tshal lo :
ru lu'i tshogs kyi mchod pa ni :
lag g.yas nyi mar ru lu bsgom :
g.yon par zla bar ru lu bsgom :
g.yas pas bdud rtsi g.yon lha tshogs :
g.yas pa'i bdud rtsi g.yon la 'bul :
rjes chags bde sbyor 'od du zhu :
thod pa'i chang dang dbyer med 'dres :
thod pa nyi zla'i snod yangs par :
tshogs chang ru lu 'bru brgyad bsgom :
'od 'phros snod bcud bdud rtsi bsdus :
sngags la thim nas 'od du zhu :
ye shes bdud rtsi chen por gyur :
oM ru lu ru lu hU~M b+h+yo hU~M:
rang nyid he ru ka dpal gsal :
mgrin par rig 'dzin bla ma'i tshogs :
snying gar yi dam zhi khro'i lha :
lte bar gau rI mkha' 'gro rnams :
gsang bar dam can chos skyong tshogs :
tshogs kyi 'khor lor longs spyod pas :
lus lha bde ba chen por mnyes :
byin rlabs dngos grub stsol ba dang :
bar chad sel zhing phrin las sgrub :
bde chen ye shes rtsal rgyas shing :
nyams rtogs gong nas gong 'phel zhing :
he ru ka pa'i go 'phang shog :
oM ru lu ru lu hU~M b+h+yo hU~M:
lhag ma drin can 'gro drug dang :
lan chags rnams kyis thob par bsngos :
gnod sems sdug bsngal lan chags byang :
thams cad bde chen thob par shog :
de lta bu yis dkor sgrib dag :
nad zhi gdon brlag sdig sgrib zhi :
dngos grub rang bzhin thob pa yi :
las tshogs 'di nyid ngo mtshar che :
yang dag yi dam byed pa yi :
rnal 'byor rnams kyis nyams len mdzod :
khyad par nyams chag thams cad bskang :
sa ma ya rgya rgya rgya :[ \u0f01\u0f83]:
dpal yang dag thugs kyi snying po las :
ru lu'i thun mong sgrub pa bzhugs so :[ \u0f01\u0f83]:[ \u0f88\u0f88\u0f88\u0f88\u0f88 ]he ru ka la phyag 'tshal lo :
ru lu'i thun mong sgrub pa ni :
rab ni ro langs lce dag la :
ral gri byas te 'grub pa yin :
sdigs mdzub rtse la ru lu'i sngags :
phreng ba lta bur phred la bsgrengs :
dpal gyi skur gsal gzir ba yis :
chu chad brag zhig ri yang nyil :
dpal gyi skur gsal sdigs mdzub gnyis :
phyir bsgrad mig ni nam mkhar blta :
chas dang bcas pa nam mkhar bsgom :
des ni mi mngon par 'gyur ro :
skye bdun sha dang bya rgod sha :
li khri sngags btab sngags gyur tshe :
rdzas ni 'phar g.yo khol ba la :
smin mtshams la byugs grong khyer nyul :
dga' 'khyil mtshan pa'i rnal 'byor mar :
'khril bas mkha' spyod gnas su khrid :
yang na rdzas kyis 'grub pa'ang srid :
de rnams thun mong chen po yin :
gri lcags ral gri sor bzhi par :
ru lu'i 'bru rnams gyen 'greng bsgom :
me 'bar byugs na gang bsam gcod :
gzhan yang shing la 'dom gang bar :
sngags la ser ba bzlog par 'gyur :
bya rgod sha dang skye bdun sha :
zhib par btags la chang gis sbrus :
thod par blugs la ru lur bsgom :
'og tu dkyil 'khor mar me bsham :
mar me lhar bsgom rdzas khol nas :
gang gis myong tshad mkha' spyod 'gro :
de la khab len rdzas btab nas :
ru lu'i lcags kyu'i sbyor ba yis :
shi ma thag pa'i ro'i spyi bor :
byugs pas mkha' spyod gnas su 'dren :
ku ku nag po'i mi mngon sha :
khwa kha'i tshang shing gyen 'gro ba :
de gnyis sbyar la ru lur bsam :
sgra 'od khol ba'i bar du sngags :
smin mtshams byugs pas mngon mi 'gyur :
br-i ta hu lu'i mig tshil la :
mig sman btab ste thod par blug :
sngar bzhin bsgrubs pas mig nad sel :
mchog tu 'grub na sa 'og gi :
gter yang mthong 'gyur the tshom med :
lag pa'i nang du ru lu bsgom :
lag mthil ru lu mngon sum shar :
de ma thag tu rkang mthil du :
byugs pas mkha' la 'phur ba dang :
rkang mgyogs the tshom med par 'grub :
tsher ma can gyi shing rnams la :
ru lu'i sngags btab me sbar la :
me ni ru lu'i rang bzhin la :
gang gnod phyogs 'phang gdon de brlag :
yungs dkar la btab gdong la gtor :
seng ldeng phur pa'am skyer pa'ang rung :
phur pa khru gang tsam zhig la :
dar nag cod pan btags byas pa :
de nyid ru lu 'bru brgyad bsgom :
'bum phrag gis sgrub shwa rbud dang :
rbab kyi lam la btab pas thub :
rten 'brel snying pos rab gnas bya :
khrag chen thal chen bsres pa yi :
rdzas la sngags btab mtshal dang bsre :
rtsibs brgyad hU~M dang 'bru brgyad mtshan :
rdor ra me ri dang ldan pa'i :
the'u btab la ru lur bsgom :
'bum phrag gis 'grub de nyid ni :
dar mthing gis sgril mgul du btags :
des ni gdon rnams thams cad thub :
de yang rgyal nya 'dzom la bya :
pa sangs snar ma nam 'dzom dus :
mtshan bzang zas 'bud gang byung la :
ru lu ser po bsgoms byas la :
sgrom bur bcug la 'bum phrag bzlas :
yid bzhin nor bur bsams byas la :
mdzod kyi phugs su sbas la mchod :
longs spyod nam mkha'i mtha' dang mnyam :
dge 'dun tshogs dung ru lur bsgom :
dmar po 'od zer lcags kyur bsgom :
'bum phrag bsgrubs nas rgyal nya 'dzom :
nyi ma rtse shar dus su 'bud :
theg chen dge 'dun 'du bar 'gyur :
tshogs dung de la'ang bskur bsti bya :
nam mkha' ru lu 'bru brgyad bsgom :
'od 'phros gza' klu bkugs la bstim :
sprin nag 'dus par gyur pa na :
ru lu thog 'brug glog tu bsgom :
thog 'brug glog gi bdag po bstim :
thog 'brug glog rnams 'khyugs pa'i tshe :
gang 'dod sa la dmigs pa gtad :
bdag nyid he ru kar gsal ba'i :
sdigs mdzub bsgrengs la hU~M hU~M brjod :
thog dang ser bas gang 'dod brlag :
chu mig gnyan por klu gtor btang :
chu skyil steng du ru lu bsgom :
klu dgu bstims la sngags bzlas la :
chu la rlangs pa byung ba dang :
sa la rlan chags grang shum byed :
de tshe chu yi 'bru brgyad las :
gnyis pa 'phros te nam mkhar bsam :
de la klu rnams bstims byas la :
ru lu'i char pa bab par bsgom :
thal mo g.yas g.yon ru lur bsgom :
rlung lha bstims la sngags 'bum bzlas :
thal mo brdabs pas 'thor rlung 'byung :
gang la bsam pa thams cad gtor :
shog bur yaM bris l+h+wam nang bcug :
de la rlung lha bkug byas la :
rkang pa ru lu 'bru brgyad bsgom :
sngags bzlas sa la brdabs pa yis :
rlung gi gnod pa mi 'byung ngo :
chu la bsgoms te me la btab :
gzhan yang las tshogs gang dgos pa :
gang la bsam pa de yis 'grub :
ru lu'i thog gi srung ba ni :
sdigs mdzub ru lu la bsgom ste :
nam mkhar thog ris rtsibs brgyad bris :
de nang hU~M yig 'bru brgyad bsgom :
de yis gnam lcags thog las srung :
dar ram shog bur de bzhin bri :
ru lu 'bum phrag gcig gis bsgrubs :
mgul du btags pas thog srung 'gyur :
rtsibs bar rnams su mtshon cha bri :
rten snying rdor phreng me ris bskor :
sngags ni 'bum phrag gsum gyis bsgrub :
de yis mtshon cha bsrung bar 'gyur :
'di la dang po sngon 'gro ba :
bsnyen sgrub tshad ldan bskyal dgos so :
sa ma ya :
rgya rgya rgya :[ \u0f88\u0f88\u0f88\u0f88 \u0f01\u0f83]:
dpal yang dag thugs kyi snying po las :
'chi med tshe'i sgrub pa bzhugs so :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]dpal he ru ka la phyag 'tshal lo :
mchog gi dngos grub sgrub pa la :
sngon du 'chi med tshe nyid bsgrub :
skyabs 'gro sems bskyed sngon song nas :
chos rnams bdag med de bzhin nyid :
'gro la kun khyab snying rje bsgom :
'chi med tshe yi rig 'dzin bsgrub :
hU~M las srung ba'i 'khor lo'i dbus :
b+h+rU~M las zla gam gzhal yas khang :
pad+ma 'dab brgyad lte dbus su :
tshe bdud pho mo sgyel ba'i steng :
pad+ma nyi zla'i gdan steng du :
hU~M gi 'phro 'dus tshe bcud bsdus :
bdag nyid yang dag he ru ka :
dmar gsal zhal gsum phyag drug pa :
dang po'i phyag gnyis thugs ka ru :
thal sbyar tshe yi bum pa 'dzin :
lhag mas rdo rje b+han+d+ha dang :
kha T+wAM g.yob cing dril bu 'khrol :
yum ni sdud byed dmar ser la :
kha T+wAM tshe yi bum pa 'dzin :
gau rI lha mo brgyad rnams kyang :
dmar gsal kha T+wAM tshe bum 'dzin :
'ja' 'od 'khrugs pa'i klong du gsal :
byin rlabs dbang bskur spyan drangs shing :
dbyer med bstim zhing gdan 'bul bya :
phyag 'tshal phyi nang mchod pas mchod :
hU~M:
zla gam dbang gi gzhal yas na :
yang dag tshe yi lha tshogs bzhugs :
snying po mi shigs rdo rje'i bdag :
'khor dang bcas la phyag 'tshal bstod :
thugs kar rgya gram gnyis kyi dbus :
nyi zla zla gam ga 'u'i nang :
b+h+rU~M la a nr-i hU~M gis mtshan :
ru lu 'bru brgyad sngags kyis bskor :
'od zer stong khams khyab par 'phros :
'khor 'das tshe bcud thams cad kun :
A yur tshe yi rnam par bsdus :
snying gar thim zhing bkrag mdangs 'bar :
'chi med rdo rje'i srog 'grub bsam :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
rtse gcig 'bum phrag gsum bzlas pas :
'chi med tshe yi dngos grub thob :
de nas dngos grub blang ba ni :
mdun du stegs bur dri chab byugs :
me ri rdor rwa pad+ma'i steng :
zla gam sgo gcig dbus su ni :
pad+ma dmar po 'dab brgyad bri :
dbus su khri 'u gcig gi steng :
rin chen bum pa dri med nang :
yan lag brgyad ldan chu yis bkang :
snying po lnga ni gtsor gyur pa'i :
bcud kyis legs par bltams byas shing :
mgul chings kha rgyan gzungs thag btags :
g.yas g.yon tshe 'brang tshe chang dang :
mda' rgod le brgan cod pan can :
phyi nang gsang ba'i mchod pa bsham :
bdag mdun dbyer med phrin las gtang :
ye shes dkyil 'khor mdun du phye :
gtso 'khor thams cad 'di ltar bskul :
hU~M:
zla gam dbang gi gzhal yas nas :
'chi med rdo rje'i tshe yi bdag :
he ru ka dpal yab yum gnyis :
thugs dam gnad nas deng bskul gyis :
'khor 'das tshe yi bcud rnams sdus :
snying po bum pa'i nang du skyil :
sgrub mchog bdag la dngos grub stsol :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M hU~M:
sku yi dbyings las bzhengs pa yi :
tshe yi lha mo gau rI ma :
shar phyogs nam mkha' khyab par spros :
dri za'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
oM badzra gau rI ha :
A yur+dz+nyA na tshe b+h+rU~M:
hU~M:
gsung gi dbyings las\u0f8e
tshe yi lha mo pra mo ha :
nub phyogs nam mkha'\u0f8e
klu dbang lag nas\u0f8e
snying po bum pa'i\u0f8e
sgrub mchog bdag la\u0f8e
oM badzra pra mo ha :
A yur+dz+nyA na tshe b+h+rU~M:
hU~M:
thugs kyi dbyings las\u0f8e
tshe yi lha mo tsaN+Da lI:
shar lho nam mkha'\u0f8e
me lha'i lag nas\u0f8e
snying po bum pa'i\u0f8e
sgrub mchog\u0f8e
oM badzra tsaN+Da lI ha :
A yur+dz+nyA na tshe b+h+rU~M:
hU~M:
yon tan dbyings las\u0f8e
tshe yi lha mo tsau rI ma :
lho phyogs nam mkha'\u0f8e
gshin rje'i lag nas\u0f8e
snying po bum pa'i\u0f8e
sgrub mchog\u0f8e
oM badzra tsau rI ha :
A yur+dz+nyA na tshe b+h+rU~M:
hU~M:
phrin las dbyings las\u0f8e
tshe yi lha mo bai tA li :
byang phyogs nam mkha'\u0f8e
gnod sbyin lag nas\u0f8e
snying po bum pa'i\u0f8e
sgrub mchog\u0f8e
oM badzra bai tA li ha :
A yur+dz+nyA na tshe b+h+rU~M:
hU~M:
ye shes dbyings las\u0f8e
tshe yi lha mo puk+ka si :
lho nub nam mkha'\u0f8e
srin po'i lag nas\u0f8e
snying po bum pa'i\u0f8e
sgrub mchog\u0f8e
oM badzra puk+ka si ha :
A yur+dz+nyA na tshe b+h+rU~M:
hU~M:
gzi brjid dbyings las\u0f8e
tshe yi lha mo sme sha ni :
nub byang nam mkha'\u0f8e
rlung lha'i lag nas\u0f8e
snying po bum pa'i\u0f8e
sgrub mchog\u0f8e
oM badzra sme sha ni ha :
A yur+dz+nyA na tshe b+h+rU~M:
hU~M:
'chi med dbyings las\u0f8e
tshe yi lha mo g+hasma rI:
byang shar nam mkha'\u0f8e
dbang ldan lag nas\u0f8e
snying po bum pa'i\u0f8e
sgrub mchog\u0f8e
oM badzra g+hasma rI ha :
A yur+dz+nyA na tshe b+h+rU~M:
hU~M:
'khor gyi dbyings las bzhengs pa yi :
siM ha dbang phyug nyer brgyad rnams :
steng 'og nam mkha' khyab par spros :
steng gdon lha dang gza' rgyu skar :
'og gdon sa bdag the'u rang sogs :
'byung po'i lag nas tshe khug la :
snying po bum pa'i nang du skyil :
sgrub mchog bdag la dngos grub stsol :
lha tshogs 'khor dang bcas pa yis :
'byung ba bzhi yi bcud sdus la :
sha khrag drod rlung sems rnams la :
thim pas de dang de rnams kyi :
yon tan stobs 'phel dpal dang ldan :
'chi med rdo rje'i srog 'grub shog :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
tshe bcud bum par bstims byas la :
sngags ni 'bum phrag gcig bzla 'o :
de nas gsol ba 'di skad gdab :
he ru ka dpal tshe yi bdag :
bdag la brtse bas dgongs su gsol :
gsol zhing gnad bskul mi 'tshal yang :
yang gsang thugs kyi snying po'i tshe :
tshe dbang thob phyir bdag la stsol :
bskul zhing gsol ba btab pa'i mthus :
phyag na tshe yi bum pa bsnams :
bdag la dbang bskur mdzad par bsam :
hU~M:
bkra shis tshe yi rdo rje'i dbang :
dbang gi zla gam bum pa mchog :
mchog thun tshe yi bdud rtsi'i bcud :
bcud mchog byang sems dkar dmar che :
che ba'i che mchog he ru ka :
ka dag klong nas lhun gyis grub :
grub mchog tshe yi dngos grub dpal :
dpal chen rdo rje tshe yi bdag :
bdag nyid chen po'i dbang bskur ro :
bum pa spyi bor bzhag byas la :
hU~M:
mi 'gyur thugs kyi thig le che :
che mchog rdo rje'i srog 'grub shog :
mi 'gyur sku yi thig le che'i :
bgres rgud med pa'i dbang thob shog :
gzhom med gsung gi rdo rje'i tshe :
mi 'gag tshangs pa'i tshe thob shog :
'khrul med thugs kyi tshe yi mchog :
'chi med bde chen thob par shog :
oM ru lu ru lu hU~M b+h+yo hU~M:
kA ya wA ka tsit+ta dz+nyA na tshe b+h+rU~M a b+hi Shiny+tsa hU~M:
tshe 'brang sbyin la :
hU~M:
'byung ba lnga yi bcud bsdus la :
bkra shis b+han+d+ha'i nang du bskyil :
dam rdzas tshe la longs spyod pa'i :
'byung ba lnga yi stobs rgyas shog :
oM ru lu ru lu hU~M b+h+yo hU~M:
A yur+dz+nyA tshe b+h+rU~M:
tshe chang longs spyod 'di skad dbyangs :
hU~M:
bdud rtsi kun gyi bcud bsdus la :
bkra shis b+han+d+ha'i nang du bskyil :
bde ba chen por longs spyod pas :
tshe ni rnam par 'phel gyur cig :
oM ru lu ru lu hU~M b+h+yo hU~M:
A yur+dz+nyA na tshe b+h+rU~M:
tshe mdas gnas lngar rgyas gdab la :
mi 'gyur mi shigs sku lnga yis :
tshe ni rnam par rgyas btab ste :
'byung ba lnga yi bcud rnams bsdus :
sha khrag drod dbugs srog la bstims :
mi 'gyur mi shigs tshe thob nas :
rdo rje'i srog dang ldan par shog :
oMHb+h+rU~MHAHb+h+rU~MHhU~MHb+h+rU~MHswAHb+h+rU~MHhAHb+h+rU~M:
tshe yi bcud rnams thugs ka yi :
a nr-i hU~M gsum rnams la thim :
zla gam tshe yi bdud rtsis gang :
steng 'og rgya gram rwa rnams mdud :
rdo rje phyed pa'i 'dzer gyis gdab :
lus ni snum chags 'od zer 'bar :
gnas lngar 'od zer dga' 'khyil bsgom :
lus phyi 'od kyi drwa bas g.yogs :
mi shigs thig le chen por bsgom :
dkyil 'khor thams cad rang la bstim :
rdo rje'i gur du tshud par bsam :
slob bur dbang bskur gong bzhin bya :
'di ni gcig brgyud kho na 'o :
skal ldan gcig dang 'phrad par shog :
sa ma ya rgya :rgya :rgya :[ \u0f88\u0f88\u0f88\u0f88\u0f88\u0f88 ]mchog gyur gling pa'i gter ma yang dag pa'o //

//
