@#//
spu gri dmar po snying gi [ \u0f88\u0f88\u0f88\u0f88 ]rgyud le'u bdun pa /
rgya gar skad du :   khungs btsun pa'i phyir /
yak+sha rA tsa si ri g+h+ri ba tsit+ta tan tra :   gsang ba'i rtags dang bcas /
bod skad du :
gnod sbyin gyi rgyal po spu gri dmar po snying gi rgyud :
ston pa /   dpal dbang gi rgyal po la phyag 'tshal lo :
'di skad zhu ba po /   bdag gis thos pa'i dus gcig na :
gdul bya la /   'og min cho 'phrul bstan pa'i zhing khams na :
zhe sdang gdug pa me dpung 'bar ba'i klong :
rak+ta chags pa'i rba klong 'khrugs pa'i dkyil :
dmar nag gru gsum 'bar ba'i dbang gi /   dkyil 'khor na :
bcom ldan 'das dpal rta mgrin rgyal po nyid :   rta'i dbu steng khyung yod pa'i /
khams gsum dbang du sdud pa'i ting nge 'dzin la snyoms par zhugs so :
de'i tshe de'i dus na :
nyon mongs dug lnga chos nyid ngang las rol pa'i 'khor :
dregs pa can gyi tshogs ni :
bdud   hA nu bag shu /dang dmu   legs pa /dang btsan   ya ba rkya bdun /dang rgyal po dang :
ging dang gnod sbyin   til gyi gong bu bzhin /gdug can bsam gyis mi khyab pas bskor nas bzhugs pa las :
de rnams kyi gdug rtsub dang :
mtshon cha dang kha rlangs la sogs pas nad rnam pa sna tshogs pa byung ste :
'jig rten gyi khams thams cad mda' dang mtshon cha yis /   brlag la khad pa las :
'khor gyi nang nas mkha' 'gro rdo rje bde byed ma zhes bya ba rang gi stan las langs nas :
bcom ldan 'das la 'di skad ces gsol to :
e ma ho :
bcom ldan 'das dbang gi rgyal po :
gdug sems dregs pa'i rdzu 'phrul gyis :
srid pa gsum yang brlag byed na :
thugs rje'i bdag pos    'dul ba'i dus la babs nas /bka' gnang mdzod :
ces bskul bas :
bcom ldan 'das kyis bka' bstsal pa :
'jig rten dregs pa'i lha srin rnams :
rang rig   gi don dam pa /ye shes ma shar ba'i :
ma rig nyon mongs   rang snang log /'khrul pa'i rgyu :
sa bon rtsub mo'i rkyen gyis 'phangs :
'jig rten dregs pa   dregs pa gdug sems can /sngags kyi bdag gi dbang du bsdu :
gtum po'i rtsa sngags /   hrIHpad+ma tsan d+ha ma hA kro ta ha ya g+h+rI ba hu lu hu lu hU~M phaT:
ces pas dregs pa can rab tu /   dred dngangs te :
rol pa rkya bdun gyis /   rang rang gi srog gi snying po phul te :
bstan pa'i srung mar khas blangs so :
bcom ldan 'das kyi srog gi snying po dug gi spu gri gdug pa can reg chod kyi dbal du byin gyis brlabs so :
gnod sbyin gyi rgyal po spu gri dmar po snying gi rgyud   don du gsang ba can gyi rgyud yin /las gleng gzhi'i le'u ste dang po'o :

de nas mkha' 'gro ma rdo rje bde byed mas :
bcom ldan 'das la 'di skad ces bskul lo :
zhus don /   e ma dpal chen dbang gi sku :
gdong drag mthu rtsal ldan pa yi :
gnod sbyin gdug pa btsan rol pa /   rkya bdun 'di :
dang po las dbang rgyu rkyen gang :
gnyen po gang gis 'dul ba lags :
zhes zhus pas :
dpal chen lha yis bka' bstsal pa :
gdug pa gnod sbyin btsan rol pa /   rkya bdun 'di :
sngon tshe 'das pa'i /   bskal pa rdzogs ldan la :
'od srungs bstan pa nub kha ru :
lho yi 'dzam gling byang phyogs su :
bde skyid nor bu'i zhing khams na :   li yul lcang ra smug po na /
pha ni li rje gsang ba yin :    li yul gyi rje bo /
ma ni ut+pal rgyan zhes bya :
sras ni li sras 'phyor ba bya :
sras de chos bya bsam /   dad pa'i sems g.yos nas :
dge slong tsan+d+ra b+ha dra   zla ba bzang po /la :
so so thar pa'i sdom pa zhus :
nags tshal gcig na   mchod sbyin byed cing /gnas pa las :
yul phyogs de yi grong khyer na :
rgyal po d+harma shrI'i   chos kyi dpal zhes bya ba /sras mo ste :
lha lcam de ma byin zhes bya :   gzugs sdug dang ldan pa /
khrus rdzing de la gnas pa   khrus byed pa /la :
nags kyi gseb nas /   dug sbrul gdug pas byung nas /   bdas pa las :
dge slong spyan gyis de gzigs nas :   ra zla byas /
dug sbrul gyi gnyen po gla ba'i rtsi'i /   spos kyi lde gu 'thor zhing bskyabs :
mi gnyan lus la   phyis 'byung du dogs pa la /byug pa byas :
de la g.yam kha dga' ba yi :
blon po gdug can gnyis kyis mthong :
kha na ma tho   dge slong phrag dog gi dmod pa rtsub po des rgyal po'i sras mo la chags pa spyod cing 'dug ces /rje la bsgrags :
rgyal po thugs khros g.yog 'khor sbran :
dge slong gsod du dmag rnams /   chas pa las :
lha lcam de yis   pha la dug sbrul byung la gla rtsi bkus pa'i /lo rgyus bsnyad :
rgyal po'i /   bka' chab blon 'khor ma nyan pas :
gdug sems smon lam ngan pa   nga dang li sras 'phyor ba lcam sring du skyes la khyed kyi gshed mar 'gyur /   btab :
brag la mchong /   g.yang la lhung ste lcebs pa las :
grogs po gcig gis /   dge slong snyan du de bskyal bas :
rta /   shugs can gser ldan zhon te bros :
gdug bsam ngan pas btsun pa /   sbyor ba log :
kha ba can gyi ri   ma dros pa'i rtsa ba /la gtad :
rgyal po   d+harma shrI/de yi yul khams su :
pho rigs dug btang zhing /   gsad cing mo rigs sbyor :
de nas nam zhig dus kyi tshe :   li sras la gnod pa yong snyam ste bros pas /
rgyal po'i dmag gis gyad bskul te :   du mas ri bshu byas /
li sras 'phyor ba   mtshon mang pos /gri ru bkrongs :
'chi kha zhe sdang drag po skyes nas /   log pa'i sems kyis smon lam btab :
shAkya thub bstan pa kho na la /   bskal pa 'di yi phyi ma la :
gdug pa'i gnod sbyin rngam par gyur :
skye 'gro rgyal po rje blon /   yongs kyi gshed mar shog :
de brjod de nyid skad cig la :
nub phyogs mchong ri zangs mtsho la :
gdung drag dmu rje legs pa las :
btsan thams cad kyi mes po /   btsan rje zla ba thod dkar gyi :
sras mo gnod sbyin gdong dmar ma :
chags pas gdung nas /   gdug sems drag pos tshogs pa las :
khrag gi sgo nga dmar po skyes :
sgo nga brdol ba'i nang shed nas :   srin mtsho mer ba'i nang shed na /
gdug pa'i gnod sbyin rje btsan /   tsi'u dmar byung :
dang po zhe sdang smon lam gyis /   chags sdang gdug sems che ba yis :
lus la gdug pa'i btsan drug byung :
mgo la kaM ka thod nag gi /   bdud btsan nag po byung :
rus pa dkar la sku lha zhal gyi /   lha btsan byung :
drod dang mdangs la sgang dmag gi /   brag btsan byung :
khrag las ma thog /   gri btsan rtsal thog byung :
chu ser dag la rA tsa gong sngon gyi /   klu btsan byung :
sha yi ras rus nyal nyol la :
kyar rtags kyi /   grib btsan dmar po dag tu byung :
gri thang dmar por gnas bcas nas :   sems can thams cad 'di yis 'dul /
lo ka kun la khyab par rang rang gnas /
gri thang rngams su thams cad gsod :
srid gsum sems can thams cad /   tshe srog zas su za :
srid gsum phung bar byed pa la :
sngon gyi thugs rjes 'brel ba'i stabs :   kyi /
dge slong slob dpon de spyan ras gzigs yin pas /   spyan ras gzigs sprul dbang gi sku :
khros pa'i sdang mig rngam sgra sgrog :
dregs pa   rkya bdun /'khor bcas mdun du lhags :
e ma dpal chen lha yi lha :
bdag cag 'khor dang bcas pa rnams :
ma gsad dpa' bo'i bka' bstsal nyan :
rang rang gi /   srog gi snying po 'di 'bul gyis :
las dang zas skal bdag la ston :
rak+sha rak+sha ces srog snying phul lo :
las skal sangs rgyas bstan pa bsrung bar gtad :
zas skal bstan pa bshigs pa'i /   sha khrag srog dbugs byin :
sngon gyi   dang por rgyal pos bsad pa'i /las dang bag chags kyis :
rgyal rigs kun gyi bdud du che :
ya ba rkya bdun lcam mo ni :
dang po lha lcam gyi smon lam gyis /   lha mo sring mo spyan gcig ma :
zhes gsungs so :
gnod sbyin dmar po'i snying gi rgyud las skye rgyud bstan pa'i le'u ste gnyis pa'o :

de nas yang mkha' 'gro mas 'di skad ces bskul lo :
e ma dpal chen dbang gi sku :
gdug pa'i ya ba rkya bdun ni :
rnal 'byor yongs kyi dgra bla 'di :
sgrub pa'i rim pa ji ltar lags :
bcom ldan 'das kyis bka' bstsal pa :
gnod sbyin gdug pa'i sgrub thabs la :
lta spyod ldan pa'i sngags pa yis :
rta mgrin dbang gi bsnyen pa bya :
gnas bstan pa ni /   brag dmar btsan gdon gnas su rung :
gza'   mig dmar dar ba /skar drag po tha chung la :
btsan gnas   pa'i /sa la maN+Dal bya :
brub khung stegs bu khrag gis byug :
mi rta grir shi'i snying khrag la :
dri ma sbyar la ling ga bya :
gri khrag gis /   ming rus lo khams gnag pa ling+ga'i khong par /   gzhug :
btsan gyi byad thag   bal tshon gyi skud pa /dmar pos bcing :
gong gsum sa dmar   rdul tshon gyis byug /bag phye la :
btsan gyi rta pa dmar po bya /   'dzin dang mtshon gyis /   gsod pa'i tshul can yin :
btsan mkhar dmar po mtho gang la :
btsan mda' dmar po mda' dmar gzugs :
dar dmar lpags gshag stag ras gdags :
rin chen 'bru sna sman spos rnams :
za 'og khug mar blugs la gdags :
bse 'am zangs kyi snod nang du :
b+he d+he'i   dmar ser gro dmar dang sha /dmar ser rdo dmar gri bo bya /khrag la bag phye sbyar :
lug gi /   gzugs bya snying gsum bzang drug blug :
rgya phor dmar po mtshan ldan   zur gsum /du :
'bru sna'i zan la rin chen brdar :   rin po che sna lnga /
btsan bshos dmar po bdun byas la :
sha khrag bsam pas brgyan par bya :
dmar bse'i snying dang sog pa la :
mnan ling /   mnan dang bstab ling /   bstab pa'i ling ga bya :
bsgrub pa mkhar gyi yang thog tu :
sha ru   dar dmar po btags pa /zang yag mtshal gyis byug :
gnod   bsnyen pa rang nas ling+ga dgos te bsnyen pa nas ston pa'o /sbyin gdug pa'i phyi rten yin :
zhes gsungs so :
gnod sbyin gyi rgyal po spu gri dmar po'i snying rgyud las :
rdzas dang bca' gzhi bstan pa'i le'u ste gsum pa'o :

de nas yang gsang sngags kyi rim pa 'di gsungs so :
lha bsnyen yin /   oM pad+ma tsan d+ha ma hA kro d+ha ha ya grI ba hu lu hu lu hU~M phaT:
gtso bo yin /   oM rak+sha rak+sha snying la hU~M hU~M:
'khor la sogs pa'i btsan dmar zhes bya'o /   shu la g+h+ri ba tri shu la hring hring dzaHdza :
sgrub pa /   oM mug sha mug sha :
dza tsit+ta tsit+ta sod :
lcebs 'thibs sod :
snying khrag dun dun :
btsan dza la ya :
srog dza la ya :
sha trUM srog la ya :
sha trUM dbugs la ya :
myur tri la b+h+yo b+h+yo :
gsad pa /   ya tri ya tri thums thums rbad :
tsa tri tsa tri rbad :
tsa la yaM tsa la yaM rbad :
dza la ya dza la ya rbad :
yaM yaM raM raM khaM khaM laM laMH
tri ya tri ya sha la dza ya :
snying la b+h+yo thun b+h+yo :
'di bla 'gugs pa'i sngags yin pas nangs nub sgrub sngags la brgya brgya btags so /   oM srog ru lu ru lu sha :
bla sha bla sha phaT:
blabs habs mugs ya rbad :
oM kA ya badzra tsa ra thang bAka badzra tsa ra thang tsit+ta badzra tsa ra thang :   'di phur pa spu gri'i gnad gcod /
lam lam srog rtsa la khrag thibs :   'di 'byung ba sa yi spu gri'i gnad gcod /
chu'i /   khaM khaM snying la thums ril :
me'i /   raM raM shag rbad :
rlung gi /   yaM yaM nr-i srog bring bring mA ra ya rbad :
nang du rngub na rang srog chad :
phyir dbyung srog chags yongs la gnod :
de bas   bsnyen pa gnyis nas bsgos te /ling+ga'i gnas su btab :
ces gsungs so :
gnod sbyin gyi rgyal po chen po spu gri dmar po'i rgyud las :
sngags kyi le'u ste bzhi pa'o :

de nas bcom ldan 'das kyis bsnyen pa dang sgrub pa'i rim pa dang :
rtags kyi rim pa 'di gsungs so :
rnal 'byor dam can sgrub pa pos :
dang por lha yi drod thob nas :
zhag grangs nyi shu rtsa gcig tu :
bdun tsho gsum du phye la bzla :
dang po bsnyen pa'i dus dag tu :
nyin mo dbang chen lha bsnyen bya :
nub mo btsan gyi srog nas drangs :
skabs su mchod la ling+ga stob :
de nas sgrub pa'i dus dag tu :
nyin mo bsnyen sgrub dril la bgrang :
nub mo sgrub pa rkyang pa   oM mug sha mug sha /la :
bla sngags   oM srog ru lu /btags la dgug par bya :
gsad la   bsnyen sgrub gsad pa gsum /nyin bdun dril la bgrang :
nub kyang 'byung ba'i oM kA ya badzra sogs /   gnad gcod gsad pa la thun gyi /   bzla :
rdzogs nas thun khrag zor du 'phang :
btsan gzugs ling+ga gong gsum   mi mi 'grim pa'i sa ru /bskyal :
de nas rtags kyi rim pa la :
zhang blon btsad po   rje'u /skyes pa dang :
rta pa bse phub sil khrog sgra :
brag dmar rtser phyin nyi zla   dmar po /shar :
spyang ki sngon po 'grim pa rnams :
lha yi rtags su shes par bya :
dmag 'dren gcan gzan ri thag 'grim :
dgra yi mkhar bshigs kho rang gis /   btson   du lhungs ba /bzung dang :
gos dang rgyan phrogs srog chags bsad :
dgra yi rtags su shes par bya :
'od dang sgra dang g.yo ba   'gul ba /dang :
sgo brdung khang pa tsheg pa dang :
ling+ga 'gul dang 'bros pa dang :
rta'i /   srab sgra rmig sgra bshugs pa 'ong :
nang rtags yin par shes par bya :
rang la mtshon bsnun khyi spyang rmugs :
ldog rtags yin pas bsnyen pa bzla :
zhes gsungs so :
gnod sbyin gyi rgyal po spu gri dmar po'i snying gi rgyud las bsnyen sgrub rtags dang rim pa bstan pa'i le'u ste lnga pa'o :

de nas yang dag nges bshad pa :
gnod sbyin rang la ldog pa na :
ras sam gro ga shog bu la :
mtshal dang rgya skyegs dug khrag gis :
'khor lo rim gsum rtsibs brgyad bri :
lte bar 'bru lnga   oM tri hU~M phaT phaTaHgo char ldan :
rtsibs la gtum po'i yi ge brgyad :   oM pad+ma tsaN+Da ma hA kro d+ha /
tha ma sku gsum go cha   badzra tsa ra thang /dang :
dam tshig gnad kyi snying po bri :
seng ldeng phur pa rta mgrin   gyi /sngags :   bris la /
dar dmar dril la lus la bcang :
des kyang thebs par ma gyur na :
gnad kyi yi ge   gnyen po'i yi ge /mgo mjug ldog :
lta bas /   btsan bdud rol pa rkya bdun yang :
rang las byung ba'i sprul par snang :   log na med par shes par bya /
gnyis med don dam gcig tu rdzogs :
rang gi sems su shes par bya :
spyod dang dam tshig rim pa ni :
rdzu 'phrul shugs   rta dmar dang shul chags rkyang sha /kyi mAM sa spang :
sngon btsun pa bsad pa'i /   go log gtso bo mi bgo ste :
dred stag stan du mi 'ding   yugs sa mo dang bu sring la chags pa spang /ngo :
rno dbal sngags kyi ngar   mtshon cha mi 'gong /mi gsad :
rang gis zhe sdang lam   btsan gnod pa'i sar btsan thag mi bcad /mi dgag :
g.yu yi tshe long mda'   ce spyang mi gsad /mi bcag :
brda yi sol ba rlung mi bskur :   bya rog mi 'ded /
na bun rlangs pa   thab mi btang /sngo mi gtang :
khas blangs dus las yol mi bya :
rta med na ni bkol mi btub :   rang gi sems su shes dgos /
dam tshig mi bsrung byin rlabs rdugs :
lha bsnyen ma byas rang la ldog :
ces gsungs so :
gnod sbyin gyi rgyal po lha btsan bshan pa spu gri dmar po snying gi 'khor lo'i rgyud las :
lta spyod gnad kyi le'u ste drug pa'o :

de nas rgyud gtad pa 'di gsungs so :
rdo rje mkha' 'gro rnal 'byor ma :
'jig rten dregs pa'i lha srin rnams :
nga yi 'khor du 'dus pa rnams :
lta ba /   snang stong sgyu ma lhab lhub la :
ma rig dregs pa'i rtog pas bsgribs :
chags sdang   lnga po /rang gar shor pa yi :
gdug pa gnod sbyin rkya bdun 'di :
bstan pa bsrung phyir bsgrub 'dod na :
lta ba'i gding stobs ldan pa yis :
snying rje rab tu spongs la sgrubs :
spong len byas na   bsgrubs nas bor na /rang srog chad :
sgrub dus su nya stong la bshos bu bsngo /   mchod pa yol na god kha gtong :
ling+ga ma bcas par /   'ben med mda' 'phang 'khor la gnod :
gsang rgyud bstan pa'i srung mar longs :
nges tshig /   gnod pa sbyin par mchod pa yin :
rang la   stongs grogs /legs par ster bas lha :
stong phrag myur mgyogs ldan pas btsan :
tshe srog len pa'i bshan pa yin :
kun tshang 'brel bas rgyud ces bya :
gar babs gcod pas spu gri ste :
gsad las bstan pas dmar po la :
rab tu gnag pas snying zhes bya :
bstan srung bka' yi 'khor 'di la :
'khor du 'dus pa khyed la gtad :
gsungs pa las 'khor thams cad kyis bskor ba lan du mar byas te bstod pa :
hU~M:
rgyal ba kun gyi gsung mchog pad+ma'i gdung :
gang las sprul na /   chos rje 'od dpag med pa rdo rje chos :   rnam pa bzhi /
spyan ras gzigs sprul hrIHlas rngam pa'i sku :
rta mgrin rta skad bzhad la phyag 'tshal bstod :
ces brjod nas kun gyi dgongs pa chos nyid la gnas so :
rgyud kyi dngos po 'di nyid la :
mkha' 'gro ma'i 'phrul gyi yi ge la btab ste bstan pa'i srung mar dmod bor nas :
dregs pa rkya bdun rang gi gnas su gtad do :
gnod sbyin lha btsan bshan pa spu gri dmar po snying gi 'khor lo'i rgyud las :
gtad pa'i le'u ste bdun pa'o :

gnod sbyin gyi rgyal po tsi'u dmar   don du na gsang mtshan yin no /gyi rgyud btsan rol pa rkya bdun gyi rtog pa rdzogs so :
sa ma ya :
rgya rgya rgya :
rje btsun mnga' ris paN chen gyis gter nas spyan drangs pa'o //
dge'o //[ \u0f88\u0f88\u0f88 ]@#//
btsan ya ba rkya bdun gyi khyi 'gyed bzhugs so //[ \u0f88\u0f88\u0f88 ]b+h+yo /
khyi mo dung mdog mtshal mig ma /
kha nas gza' yi dug rlangs gtong //
mi sha khrag gi dri tshor rgyug
/tho rangs dgra bo'i dbugs len ma //
dgra bo'i srog dbugs hub kyis 'debs //
lha btsan dkar po'i rjes 'brang ma //
rgyugs shig rgyugs shig da rgyugs shig
/phyo phyo dgra la smyo 'bog thongs //
glog lcam 'bar ba'i dus la bab //
b+h+yo /
khyi mo dmar mo mtshal mig ma /
kha gdangs zangs kyi mche ba gtsigs /
kha nas nad kyi na bun 'tshubs //
dgra bo'i sngon bsu dbugs len ma //
nyams pa'i klad khrag dron mo 'thung //
brag btsan dmar po'i rjes 'brang ma //
rgyugs shig rgyugs shig da rgyugs shig
/phyo phyo dgra bo'i klad pa thungs //
zangs spyang dmar po'i dus la bab //
b+h+yo /
khyi mo dmar nag khrag mig ma //
dug gi kha rlangs sprin ltar gtibs //
lcags kyi mche sder mtshon ltar gzings //
nam phyed dgra bo'i bla tshe rku
/dam nyams bla tshe hub kyis 'debs //
klu btsan dmar po'i rjes 'brang ma //
rgyugs shig rgyugs shig da rgyugs shig
/khrag gi spyang mo da rgyugs shig
/phyo phyo dgra bo'i srog rtsa chod /
khrag spyang dmar po'i dus la bab //
b+h+yo /
khyi mo dmar mo mthing mig ma /
kha gdangs mche gtsigs khrag dron skyug
/khrag gi dri tshor dpag tshad du //
dgra bo'i rjes gcod dbugs len ma //
snying khrag dron mo hub kyis 'debs //
gri btsan dmar po'i rjes 'brang ma //
rgyugs shig rgyugs shig da rgyugs shig
/khrag 'dzag dmar mo da rgyugs shig
/phyo phyo dgra khrag dron mo thungs //
dmar mo khrag 'dzag dus la bab //
b+h+yo /
khyi mo nag mo gzi mig ma /
kha gdangs 'o dod phyogs bcur 'bod //
nad kyi rkyal pa mgul du thogs //
srod la dgra bo'i dbugs len ma //
dam nyams dgra la rims nad gtong //
bdud btsan nag po'i rjes 'brang ma //
rgyugs shig rgyugs shig da rgyugs shig
/lcags spyang chen mo da rgyugs shig
/phyo phyo dgra la rims nad thongs //
lcags spyang 'bar ba'i dus la bab //
b+h+yo /
khyi mo dmar mo gzi mig ma /
kha gdangs mche gtsigs khrag dri snom /
khrag gi ral pa sprin ltar gtibs //
dgra bo'i gnya' gcod dbugs len ma //
nyams pa'i snying khrag hub kyis 'debs //
grib btsan dmar po'i rjes 'brang ma //
rgyugs shig rgyugs shig da rgyugs shig
/'bar ma chen mo da rgyugs shig
/phyo phyo dgra bo'i snying la 'jus //
dmar mo 'bar ba'i dus la bab //
phyo phyo phyo phyo phyo phyo /
zhes nyi shu rtsa gcig brjod /
shu b+haM/
!
'khor lo bri ba skor lugs dpe bris 'di ga ltar la /
lte ba'i tsa ra thang gi sham du sa ma ya rak+Sha rak+Sha hU~M hU~M phaT/
gnod sbyin chen po tsi'u dmar po khyod kyis slob dpon pad+ma'i bka' las ma 'da' bar rten 'dir brtan par bzhugs nas bdag rnal 'byor pa'i 'di phyi thams cad kyi legs tshogs thams cad khyod kyis sgrubs shig
/phyi nang gsang ba'i rten 'brel thams cad 'bad med lhun grub tu sgrigs shig
/'gal rkyen sol cig
/mthun rkyen sgrubs shig
/sdang ba'i dgra la mthu ma chung /
gnod pa'i bgegs la rtsal ma zhan /
las bzhi'i phrin las thogs med du sgrubs shig
/ces pa dang /
rtsibs mchan la /
gnod sbyin chen po slob dpon pad+ma'i bka' la ma 'da' zhig
/ces pa dang /
mu khyud la /
dza dzaH'i sham du kA ya badzra tsa ra thang sogs lte bar bris pa'i sngags spel tshig dang bcas pa bri /
yi ge rdzong gang ngam dang ma khengs pa rnams stong par 'jog gnang chog
/shu b+haM/





gnod sbyin chen po phyi gsol ka la bsten te sgrub pa bzhugaso :
s+ya mya y+ya :
@#//
\u0f88\u0f88\u0f88
dpal rta mgrin la phyag 'tshal lo :
gnod sbyin rol pa rkya mdun gyis rang gi srog snying mdongs gsol du phul te :
phyi gsol ka la brten nas dam can sprin ltar 'du ba dang :
nang sba lcag la brten nas dam can khyi ltar 'breng ba dang :
gsang ba bla rdo srog 'khor la brten nas dam can phru ltar chags pa dang :
de kho na nyid mdung zhags dmar po la brten nas dgra bgegs cham la 'beb pa dang :
shog dril bzhi yod pa ni :
zab mo snying gi dum bu'o :
dang po gsol ka la brten pa ni :
gser skyems g.yu skyems gtsang ma dang :
bshos gtsang ldem pa la sngags drug phyag drug gis byin gyis brlabs te :
dregs pa spyan drangs shing mchod na las thams cad ci dgos pa 'grub cing :
lha dang 'khon yugs byung na yang dag cing :
snying nye bar 'gyur ro :
thun mong du sgrub pa la zab bo :
sa ma ya :
rgya rgya rgya :
!
gnyis pa ni sba lcag tshigs gsum pa'am :
bdun pa bskyed par dar dmar po'am :
gro ga dmar po la tsan dan dmar po'i chus byugs te :
skyes pa dar ma grir shi ba'i khrag gis srog 'khor legs par bris te :
rdo pha waM long bu la mtshal gyis tri bris pa dang bcas pa gshong nang du bcug cing :
la chas sgo dam du bsdams la :
dar sna lnga'i lcag 'bras zangs kyi a lung la gdags shing :
de nyid sngas su btsugs te gnod sbyin spyan drangs la yang yang du bstims la :
phud dang mchod gtor byas te :
gang 'gror bcangs na dam can khyi ltar 'brang zhing las gang bcol ba thogs pa med par 'grub par 'gyur ro :
zhes rang gi srog snying du gdams pa'i las rim gnyis pa rdzogs so :
sa ma ya :
rgya rgya rgya :

!

gsum pa ni /   dpal rta mgrin la phyag 'tshal lo :
gsang ba bla rdo la brten nas dam can phru ltar chags pa'i gnad ni :
rang gi sgrub khang gi nub phyogs su :
btsan gnas pa'i sa nas blangs pa'i sa dmar po dang :
chu mig kha lhor bstan pa mdog dmar ba'i chus 'jim pa sbrus te :
rin chen sna lnga'i phye ma dang spos dri zhim po btab cing :
shug pa'am skyer pa'i srog shing la brten pa'i btsan mkhar mda' gang ba rtse la ru mtshon dmar po dang bcas pa'i srog shing la gsang rgyud ltar gyi bla rdo sngags 'khor dar dmar ram gro ga dmar po la gri khrag dang mtshal dang tsan dan dmar po'i chus sbyar la bri :
pha waM long bu dang gser sa byung ma'i thigs po dang :
g.yu mig med pa rnams la mtshal gyis tri bdun bris pa dar snas dril la sba :
de la dam can dgug gzhug mchod pa byas te srog snying mang du bzla zhing rten 'brel snying pos rab gnas byas te :
bsgrubs na khyi phru ma la chags pa ltar rtag tu pho brang gtsug lag khang dang :
yul phyogs skyong bar byed do :
zhes rang dam srog gi snying po phul ba man ngag gi gnad kyi las rim gsum pa'o :
sa ma ya :
rgya rgya rgya :
!
bzhi pa ni /   dpal rta mgrin la phyag 'tshal lo :
mdung zhags dmar po la brten nas dam nyams dgra bgegs cham la 'beb pa'i thabs ni :
brag dmar po la skyes pa'i smyug ma'am thang shing ngam :
sba lcag 'dom gang ba gcig la gri lcags kyi mde'u dang mjug mde bcas la :
zangs ma'i gzer gyis bsdams te gri khrag dang mtshal gyis dmar por byas la :
spra rtsi bzang po gdab :
de'i nang du srog sngags rgyud las byung ba gri khrag dang mtshal gyis bris la :
bdag la lus dang grib ma bzhin du 'grogs par mdzad du gsol :
bdag la sdang ba'i dgra bo cham la phob cig :
sa ma ya :
zhes pa dang :
mdung gi stod du dpal rta mgrin gyi sngags dang :
mdung smad du 'bod rbad gsad gsum dang :
mdung lcags kyi nang du rdo pha waM gi logs la tri bris pa dang bla rdo'i 'khor lo dril la mi lpags kyis gtums pa la :
dar dmar po'i ba dan la srog 'khor bris te :
de'i steng du rta mgrin gyi sku dang 'og tu dam can gyi sku sde brgyad kyis bskor ba la :
mnga' gsol grub pa thob pa'am :
dpal rta mgrin gyi bsnyen pa bye ba thems pa gcig gis byas te :
de dang dpa' bo g.yul du shi ba'i skra las byas pa'i zhags pa khrag dang mtshal gyis byug pa la :
rab gnas lhan cig tu byas te skong gsol 'bad cing gar 'dug gi sar khyer na :
g.yul thams cad las rgyal bar 'gyur zhing :
phas rgol gyi sde pham par byed do :
'di ni shin tu gsang ste :
u rgyan pad+ma'i bstan pa tshul bzhin du skyong ba dang :
khri srong lde'u btsan gyi rje rigs ma yin pa gang gi lag tu yang gtad par mi bya ste :
slar rang la bzlog par 'gyur ba'i phyir ro :
gal te gzhan gyis bsten na yang :
gnas skabs su bu nor 'phel bar byed kyang :
mthar 'thab gri sogs su phung thal du 'gro bar 'gyur bas gsang bar bya'o :
shog dril 'di ni o rgyan bdag gis rgyal po'i gdung rgyud skyob par bya ba'i phyir :
bse'i las rim du bcug ste :
dpal rta mgrin gyi bka' srung du :
bsam yas mchims phu'i lha khang gi rnam par snang mdzad kyi spyan la sbas pa'o :
dus kyi tha ma la chos rgyal dmangs su 'beb pa'i dus gcig 'byung gis :
de'i dus su gnod sbyin gyi dregs pa sde brgyad kyis mngon sum du phyung ste :
pad+ma rigs kyi rig 'dzin mdog dmar zhing rta skad smra ba :
gtum skad sgrog pa :
ma nges pa'i rnam 'gyur byed pa :
pad+ma bdag gi thugs rje'i ye shes las grub pa gcig gis lon par 'gyur ro :
de ltar tshul bzhin bsgrubs na chos rgyal 'khor bcas srung zhing :
gtsug lag nyams pa sos par 'gyur ro :
zhes rgyal po khri srong lde'u btsan dang :
ngan lam rgyal ba mchog dbyangs gnyis la dus mtshungs par gdams pa'o :
sa ma ya :
rgya rgya rgya :
sde brgyad dregs pa'i gnyan rgyar gdab bo :
'di ni gnod sbyin gyis mchims phu rta mgrin phug pa'i nang du rta mgrin bsgrubs dus dngos su byin pa /
glang lo thug par gsang rgyar sbas pa /
glang lo zla ba lnga pa'i nyi shu dgu'i srod chen nas nam phyed bar du /
bsam yas bu tshal gyi sgo spe shar du sku dngos su bstan nas mi bzhin smras te /
bri bar gnang ba bzhin zla ba drug pa'i tshes gcig la brtags par byas te /
gnyis pa la kho rang gi lung bzhin bris pa yid ches kyi gnas su rig go
/gsang bar bya'o //
mnga' ris paN chen pad+ma rgyal po ye shes rol pa rtsal gyis gter nas spyan drangs pa'o //[ \u0f88\u0f88\u0f88\u0f88\u0f88 ]!
gnod sbyin gyi gsol ka'i \u0f88\u0f88\u0f88sgrub thabs bzhugs so :
@#//
\u0f88\u0f88\u0f88\u0f88\u0f88\u0f88\u0f88
hrIHpad+ma tsaN+Da ma hA kro ta ha ya g+h+rI wa hu lu hu lu hU~M phaT:
mchod gtor legs par bshams la :
byin gyis brlabs te :
rol pa rkya bdun gyi las byang ni :
dregs pa rang rgyud pa yin te :
bskyed mi dgos la :
bdag nyid rta mgrin dbang chen du gsal ba'i thugs ka'i yi ge las 'od zer dmar po lcags kyu lta bu spros te so so'i gnas nas spyan drang ba ni :
spos dang phye mar bsreg cing dar dmar pos g.yab la :
gdung ba'i nga ros 'bod pa ni :
kyai :
phyogs phyogs de ni pha gi na :
nyi ma nub phyogs pha gi na :
btsan yul zangs thang dmar po nas :
pad+ma dbang gi bka' nyan pa :
che btsan rol pa rkya bdun ni :
phal cher sku mdog dmar po la :
phyag na ba dan zhags pa bsnams :
sde brgyad dregs pa'i tshogs dang bcas :
tshur gshegs tshur byon gnas 'dir spyon :
shu la tri badzra sa ma ya dzaHdza :
b+h+yo :
btsan mkhar dmar po'i nang shed na :
sha khrag longs spyod bsam mi khyab :
yid 'ong spyan gzigs kun nas mdzes :
dam tshig gtsang ma'i gdan la bzhugs :
shu la tri sa ma ya tiSh+Tha lhan :
kyai :
skyes bu rol pa rkya bdun ni :
phrin las mdzad pa bsam mi khyab :
pad+ma dbang gi bka' nyan pa'i :
dam tshig gter bdag khyod la bstod :
gtsang ma'i sku khrus 'di 'bul lo :
bdag dang yon gyi bdag po la :
thugs rje'i dbang gis nye bar mdzod :
ar+g+haM bi shud+d+he swA hA:
gtsang ma'i bdug spos sprin ltar gtibs :
me tog snang gsal dri chab dang :
zhal zas snyan pa'i rol mo 'bul :
thugs rje'i dbang gis nye bar mdzod :
d+hU pe puSh+pe A lo ke g+han+d+he nai wid+ya shab+da pU tsa ho :
kyai :
skyes bu srog gi bdag po ni :
'jigs byed rol pa sde bdun tshogs :
khyod la dgyes pa'i dam rdzas ni :
sha khrag dmar gtor ri ltar spungs :
zag med bdud rtsi mtsho ltar bskyil :
rak+ta'i yon chab rdzing bur gtams :
spyan gzigs longs spyod skar ltar bkram :
rnga gling rol mo 'brug ltar sgrog :
glu dbyangs snyan pa'i tshogs dang bcas :
dam can mched bdun thugs dam bskang :
btsan rgod 'bar ba'i thugs dam bskang :
sde brgyad sdong zla'i thugs\u0f8e
dkor srung dam ldan thugs\u0f8e
las bzhi'i pho nya'i thugs dam bskang :
b+h+yo :
bse mkhar dmar po ldems se ldem :
dar dmar ru mtshon pu ru ru :
ba dan dmar po yengs se yeng :
dregs pa'i mda' 'phen sbrengs se sbreng :
las byed shan pa rol lo lo :
bshugs pa'i 'bod sgra di ri ri :
b+h+yo :
che btsan bdag po'i thugs dam bskang :
slob dpon pad+ma'i spyan snga ru :
thugs dam zhal bzhes de dgongs la :
khri srong lde'u btsan rje rigs dang :
rnal 'byor dam ldan brgyud par bcas :
dam tshig gcig tu skyong ba la :
sku la bsdo ba'i rigs rgyud chod :
log lta'i bdud dpung cham la phob :
sngags 'chang rdo rje'i dam ma bkral :
bcol lo gnyer ro mthu rtsal can :
yal yol bri gang ma mdzad cig :
ngo gzung zas phyir ma 'breng mdzod :
thugs dang 'gal ba bskangs gyur la :
bu sdug tsha bo bzhin du skyongs :
zhes phud gtsang phyogs su 'thor zhing bskul bar bya'o :
brag btsan mched bdun gyi gsol kha'i las byang pad+ma thod phreng rtsal gyis mdzad pa :
sa ma yA:
pad+ma dbang chen gyi bka' srung ngo :
kha thaM:
pad+ma rgyal po rol pa rtsal gyis mchims phu b+he tsha'i gling nas gdan drangs pa'o //
@#//
gnod sbyin bskul dang \u0f88\u0f88\u0f88lo rgyus bzhugs so :
b+h+yo :
nyi ma nub phyogs pha ki na :
btsan yul zangs thang dmar po na :
zangs brag gnam du zangs se zang :
rtse la rgod smug lings se ling :
logs la btsan rkya sha ra ra :
rked nas spyang zan ngu zhing zug :
rtsa bar dug chu zu lu lu :
zangs brag dmar po'i nang shed na :
khrag mtsho khol ma me re re :
bse mkhar smug po ldems se ldem :
zangs kyi sgo lcags khrigs se khrig :
'jigs pa'i btsan mkhar nang shed na :
klu btsan tshogs pa'i rol pa ni :
sku mdog dmar ljang brjid pa la :
ral pa dmar po me 'od 'khrigs :
spyan nas me yi skar mda' 'khrugs :
zhal nas khrag gi ser chen 'beb :
sku la dar dmar ber chen gsol :
za 'og sngo khra'i gong lag can :
dbu la dar dmar 'gying thod bcings :
rin chen gser gyi ska rags can :
chibs su sngon po sgab nag 'chib :
dar stan dmar po lhubs se lhub :
rta sga khra bo wangs se wang :
dngul gyi gong thag khyugs se khyug :
zangs kyi yob chen khro lo lo :
gser srab g.yu mthur sha ra ra :
dar dmar srab skyogs pu ru ru :
sbrul nag gong smed khyugs se khyug :
stag dong g.yas na wal le wal :
gzig shubs g.yon na khyugs se khyug :
btsan gyi gzer nad dgra la 'phen :
bse phub dmar po kyi li li :
g.yas pas btsan zhags dgra la 'phen :
dmigs pa'i dam nyams lug ltar 'dzin :
g.yon pa'i bse mdung dmar po la :
dar dmar ru mtshon pu ru ru :
btsan gyi jag pa dgra la 'gyed :
zangs kyi 'tshub ma rjes su khrid :
bshugs pa'i glu len chen po ru :
rgya gar skad du mtshan gsol ba :
gnod sbyin chen po tsi'u dmar yin :
chos rgyal bod du mtshan btags pa :
lha btsan dgra bla'i rgyal po bya :
chos 'khor gnyan po skyong ba'i tshe :
kun khyab rdo rje drag po rtsal :
mi bsrun gtum po gri 'thab gtong :
mi gcig po la ming mang po :
dmar ser gro dmar rta ru gzug :
lug smug bya dmar 'ben du 'cha':
sha khrag gtor ma mchod pa 'bul :
sdang ba'i dam nyams dgra bo la :
khrag skyug gri 'thab myur du thongs :
bcol pa'i las rnams grub par mdzod :
b+h+yo :
yang gcig btsan gyi jag pa ni :
sku la zhal gyi lha btsan ni :
sku mdog dkar ser mdangs dang ldan :
sku la za 'og dmar khra gsol :
stag dong g.yas la gzig shubs g.yon :
chibs su smug po sha gdong 'chib :
phyag na gser mda' gser gzhu bsnams :
'gengs shing dgra bo'i snying la brdeg :
gri 'thab cho 'phrul dgra la thongs :
b+h+yo :
yang gcig btsan gyi jag pa ni :
gro shod bod kyi sgang dmag rje :
zangs brag dmar po'i mnga' bdag po :
sku mdog dmar po me 'od 'bar :
sku la le brgan 'jol ber gsol :
chibs su mtsha' lu rting dkar 'chib :
g.yas na gsod pa'i shang lang thogs :
g.yon pas zangs zhags dgra la 'debs :
gri 'thab cho 'phrul dgra la thongs :
b+h+yo :
yang gcig btsan gyi jag pa ni :
rwa ba gong gi klu btsan ni :
sku mdog dmar nag 'jigs pa la :
sku la chu dar ral ga gsol :
gdug pa sbrul gyi ska rags bcings :
stag dong g.yas la gzig shubs g.yon :
chibs su ser po stag la 'chib :
g.yas pas lcags mdung nag po bsnams :
g.yon pas dug sbrul zhags pa thogs :
gri 'thab cho 'phrul dgra la thongs :
b+h+yo :
yang gcig btsan gyi jag pa ni :
rdo ring dmar po'i grib btsan ni :
sku ni dmar po 'jigs pa la :
sku la ber dmar slog pa gsol :
stag dong g.yas la gzig shubs g.yon :
g.yas na bse mdung dmar po bsnams :
g.yon na btsan gyi rgyu zhags bsnams :
chibs su rkyang dmar sbo dkar 'chib :
gri 'thab cho 'phrul dgra la thongs :
b+h+yo :
yang gcig btsan gyi jag pa ni :
kang ka thod nag bdud btsan ni :
sku mdog ljang sngon shin tu 'jigs :
sku la dar nag ber chen gsol :
dbu la bdud dar nag po bcings :
chibs su rag pa gzhung nag 'chib :
g.yas na dar nag ru mtshon bsnams :
g.yon na 'breng zhags bla la 'debs :
gri 'thab cho 'phrul dgra la thongs :
b+h+yo :
yang gcig btsan gyi jag pa ni :
rtsal thog rgyug gi gri btsan ni :
sku ni khrag mdog dmar po la :
zangs khrab dmar po sku la gsol :
dbu la dar dmar 'gying thod bcings :
stag dong g.yas la gzig shubs g.yon :
bse phub dmar po me 'od ldan :
zangs kyi ral gri glog ltar 'khyug :
dar dmar ru mtshon rlung ltar 'tshubs :
btsan rta dmar zhur glog ltar 'khyug :
ri khyi spyang khyi rol du khrid :
ri bya pho rog steng na lding :
gri rngams bla tshe steng nas 'ded :
gri 'thab cho 'phrul dgra la thongs :
cho dgu g.yang dgu dgra la thongs :
btsan gyi jag pa rkya bdun po :
nga rgyal khro gtum btsan gyi sde :
sdang ba'i dgra la btsan dmag drongs :
mtshon gri g.yang gri dgra la thongs :
gtib gri chu gri dgra la thongs :
rbab gri g.yang gri dgra la thongs :
lceb gri drag po dgra la thongs :
bcol pa'i phrin las grub par mdzod :
ces sgrub pa dang gsad pa'i dus su bskul lo :
btsan gyi jag pa rta rgyug gi bskul :
rol pa rkya bdun gyi sgrub thabs :
slob dpon pad+ma'i cog brdung i thi :
'di yi lo rgyus la :
sngon rgya gar gyi yul dur khrod me ri 'bar ba'i gnas :
zangs ri dmar nag gi mdun :
srin mo'i khol ma me lce ris kyi btsan brag dmar po srin mo langs pa 'dra ba bcu gcig yod :
de ru pad+ma 'byung gnas bzhugs pas :
nam gyi gung la spyang khyi khrag gi ral pa can bdun ngu zhing gu ru la bar chad byed du byung ba'i tshe :
slob dpon gyis dpal rta mgrin gyi ting nge 'dzin du bzhugs nas rdo rje 'phyar pas :
rta pa bdun du song nas phyag 'tshal du byung ngo :
khyod su yin byas pas bdag ni gnod sbyin gyi gtso bo tsi'u dmar bya ba lags :
bdag sngon dpal rta mgrin gyis dbang bskur cing :
dam tshig phog pa las bstan pa'i srung mar khas blangs pa lags so :
zer ba las :
gu rus khyed kyi gnas gang yin :
pha ma gang yin :
srog snying gang yin :
smros shig ces gsungs pas :
bdag gi gnas rgya gar 'di nyid lags :
gtsang na gad kyi phug pa bya ba lags :
pha ni dmu rje legs pa lags :
ma ni gnod sbyin zangs mgrin ma bya ba yin :
srog gi snying po ni dpal rta mgrin gyis gsungs pa'i rgyud gcig na gnas pa :
brag gi ser kha ma gi na bse yi gwa'u sen gang ma gcig gi nang na yod kyi longs spyod cig :
bdag gis sangs rgyas kyi bstan pa bsrung bar bgyi'o :
zhes zhal gyis bzhes so :
gu rus kyang dbang bskur nas :
gsang ba'i mtshan btags pa ni :
kun khyab rdo rje drag po rtsal :
zhes bya'o :
slob dpon gyis rgyud brag las bton pas srung mar byas so :
de nas pad+ma bod du byon skabs :
rta pa bdun gyis bsus pa :
gnod sbyin tsi'u dmar gyi yul de yod dam gsungs :
sgrub thabs 'di su la'ang ma gnang bar :
rtse bdun gyi rgyal po spyan mi bzang gi mgul du sbas so :
gcig bsam yas mchims phu be tsa gling gi rnam snang can la sbas pa :
rig 'dzin mnga' ris paN chen gyis gter nas gdan drangs pa'o //
pad+ma bzhi'i skor ni rkang mthil sbyar la kha 'bad gang thub bya :
khu tshur pus steng du mnan :
lag gnyis rdo rje rtse gcig pas pad+ma'i thad du khu tshur byas nas rdo rje 'chang gi phyag rgya bya :
lhung na mdun then rgyab lhod phan tong /[ \u0f88\u0f88\u0f88 ]shu b+haM/
@#:
dmag dpon gyi srog gtad pad+ma \u0f88\u0f88\u0f88dbang gi gter ma'o :
dpal dregs pa'i bdag po la phyag 'tshal lo :
rta mgrin gyi bsnyen pa song ba'i dus su :
gnod sbyin mched bdun dngos su 'byung bar nges so :
de la ma skrag par mchod bstod la brtson par bya'o :
chos bka' gtad pa'i dus su gtor ma mkhar thabs dmar po che bar byas te :
rtse la btsan bshos gtsang ma bdun :
ru mtshon dmar pos brgyan par bsham te :
gtsang ma'i phud dang gser skyems gtor zhing las la bcol lo :
slob mas bla ma la dbang gi las 'grub par 'dod pas dar dmar po dang :
rgyas pas gser :
rigs rgyud la g.yu dang dung :
nor la 'bru :
mthu la mtshon gyi yon 'bul te :
kyai :
bla ma rje btsun khro bo'i rgyal :
dregs pa las la nye ba'i phyir :
dam tshig bka' yis bcings mdzad nas :
dregs pa'i dam tshig gnyer du zhu :
zhes zhu zhing :
gtor ma rta mgrin du bskyed :
de'i steng du o rgyan bdag khro bo lcags kyu dang zhags pa can :
rta skad rngam par bsgoms la :
yan lag bcusatshogs bsags la :
skyabs 'gro sems bskyed byas :
slob bu dpal chen por bskyed la :
de la ye shes pa bstim :
spos dang rol mo chen po bya :
spyi bor gtor ma bzhag ste :
hrI:
rang bzhin chos kyi dbyings las sprul pa'i sku :
khro zhal rngam pa dregs pa'i bdag po ste :
rta skad rngam sgrog bdud dang dam sri 'dul :
ha ya g+h+ri ba'i dbang mchog thob par shog :
rtsa sngags la kA ya a b+hi Shiny+tsa oM:
de nas me tog dmar po la bsngags te gtor zhing :
hrI:
gsang sngags rgyal po hu lu'i sgra dang ldan :
'bad par zhugs na dngos grub myur du ster :
sangs rgyas gsung mchog 'dus pa dpal kyi thugs :
yang dag sngags kyi dbang mchog thob par shog :
rtsa sngags bzlas la :
wA ka a b+hi Shiny+tsa A:
phur bu'am dbyug to lag tu gtad :
snying gar gtugs la :
hrI:
ye shes rig pa byang chub sems kyi dbang :
nyon mongs mthar byed rta mchog 'gro ba'i shugs :
rang bzhin yon tan 'bum gyis gter mnga' ba :
mi gnas thugs kyi ye shes dbang thob shog :
tsit+ta dz+nyA na a b+hi Shiny+tsa hU~M:
zhes brjod de gnyen po lha'i ngar dbang ngo :
sa ma ya :
rgya rgya rgya :
de nas dregs pa'i rten sbyin ni :
kyai :
sku mkhar dmar po ldems se ldem :
rtse la 'ug pa ldings se lding :
bzhugs pa'i rten du bu la gtad :
dregs pa rtag tu gnas par shog :
rak+sha ma d+ha la hU~M swA hA:
bla rdo srog 'khor gsang ba'i sngags :
mda' yi shugs dang thog ltar myur :
'bod rbad rten du bu la gtad :
rtag tu srog rgyud 'brel bar shog :
ces bla rdo sngags dang 'khor lo gtad do :
de nas mdung zhags dmar po la bstim zhing lag tu gtad do :
mi 'bral srog gi dam tshig ni :
mdung dmar zhags pa btsan gyi chas :
pad+ma dbang chen dam tshig ldan :
phrin las rten du bu la gtad :
rak+sha karma dzaHb+h+yo rbad :
de nas rnga gling rol mo sgrogs :
dar dmar mdung zhags g.yab bya zhing :
gser skyems phud gtor bskul rbad bya :
rtag tu mchod gsol las la 'bad :
rgyud dang bsgrub rdzas bu la sbyin :
'di ni shAkya'i bstan srung ste :
mthu rtsal btsan phyugs snyan grags dang :
dbang thang che zhing dgra bgegs sgrol :
dregs pa'i srog gi dbang yin phyir :
khri srong lde'u btsan sku lha yin :
rje rigs brgyud pa'i bu la gtad :
gzhan du dam tshig nyams par 'gyur :
rgyud gnyis bla rdo cho 'phrul dang :
cog brdung gsol ka las mder bcas :
ma bu tshang ba spra dun rtser :
mig mi bzang gi thugs kar sbas :
gcig ni bsam yas rta mgrin gyi :
thugs gsang lcags kyi gwa'u ru :
rta mgrin dregs pa zil gnon gyi :
chos bdag bka' yi srung mar sbas :
de yi bu yig srog mda' yi :
shog dril las rim gsum pa ni :
mchims phu rnam snang can la sbas :
dus kyi snyigs ma shar dus su :
rgyal rgyud dmangs su 'beb pa'i dus :
'di nyid len pa'i skyes bu gcig :
drag po thog gi tshul du 'byung :
pad+ma'i rig sngags grub pa yis :
dregs pa rang dbang med par 'du :
btsan yul zangs thang phyogs nas 'byung :
de dus 'di bsgrub rgyal rgyud skyobs :
'dod don 'bras bu ster bar byed :
dam med lag tu shor ra re :
zhes rgyal po khri srong lde'u btsan dang :
dge slong rgyal ba mchog dbyangs gnyis la slob dpon pad+ma lho nub srin po 'dul du phebs pa'i dus su gdams shing gter kha gsum sbas so :
sa ma ya :
rgya rgya rgya :
dge'o ///
/
