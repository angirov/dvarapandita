yang zlog rdo rje pha lam gyi rgyun khyer phas rgol phyir zlog ni /
na mo /
bla ma mchog gsum 'jam dpal lhar //
gus pas skyabs mchi mkha' mnyam 'gro //
bla med byang chub lam 'god phyir //
'jam dpal khrag 'thung bsgrub par bgyi //
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
stong pa'i ngang las dregs pa dang //
ru dra chu glang pad nyi'i steng //
rang rig hU~M las gshin rje'i gshed //
mthing nag sku che yan lag rags //
zhal gdangs ljags 'dril mche ba gtsigs //
dmar zlum spyan bsgrad smin ma dang //
ag tshom me 'bar glog stong 'khyug
/phyag g.yas gser 'khor rtsibs brgyad pa //
rno ba'i ngar can mkha' la 'phyar //
g.yon pas sdigs mdzub lcags kyu dang //
zhags pa 'dzin cing zhabs gnyis bgrad //
zhal nas ha ha hU~M hU~M zhes //
rngam pa'i nga ros khams gsum g.yo //
ri rab 'gul zhing rgya mtsho 'khyom //
snang srid dregs pa dngangs shing 'dar //
brgyal 'bog myos su 'jug pa yi //
che btsan 'gran zla kun bral ba'i //
spyi mgrin snying gar oM AHhU~M//
hU~M las 'od 'phros 'og min nas //
rang 'dra'i ye shes spyan drangs gyur //
dzaHhU~M baM hoHgnyis med gyur //
slar yang bdag nyid gzi brjid mthu //
rab 'bar zhabs 'og byad ma rnams //
sgyel zhing mnan pa lcags kyus bzung //
zhags pas ske bcings sdigs mdzub kyis //
gzir bas kha 'dar lus sbrid nas //
skyob pa'i lha bral nyam thag rnams //
g.yas pa'i 'khor lo shugs drag tu //
bskor bas mgo lus rdul phran bzhin //
dum bur bcad cing gtor bar gyur //
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
mA ra ya :
ya ma rA dza :
ki la ya b+h+yo :
brgya rtsa sogs bzlas la /
slar yang lag g.yas nam mkha' dang //
g.yon pa sa gnyis brdabs pa'i bar //
dgra bo byad ma lha srung bcas //
rdul phran bzhin du brlag par gyur //
na mo :
bla ma'i bka' bden pa dang :
sangs rgyas kyi bka' bden pa dang :
chos kyi bka' bden pa dang :
dge 'dun gyi bka'\u0f8e
yi dam lha tshogs rnams kyi bka'\u0f8e
mkha' 'gro chos skyong rnams kyi bka'\u0f8e
dpal tshe bdag nag po'i bka'\u0f8e
sngags 'chang bdag gi ngag bden pa'i mthus :
rnal 'byor pa bdag cag 'khor dang bcas pa'i chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi dmag tshogs :
rbad 'dre rbod stong :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad byad ma kho rang gi gshed du phob cig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kyang kho yi gshed du phob cig :
mA ra ya zlog zlog b+h+yo b+h+yo :
zhes thal mo rdeb par bya'o //
gshin rje gshed po'i lha tshogs kyis //
gnod byed dgra bgegs ma lus pa //
lus ngag thal ba'i rdul bzhin rlogs //
rnam shes chos kyi dbyings su spor //
dge ba 'di yis myur du bdag
/gshin rje gshed po 'grub gyur nas //
'gro ba gcig kyang ma lus pa //
de yi sa la 'god par shog
/gu ru chos kyi dbang phyug dang //
rat+na'i gter byon yang zlog gi
/snying po'i bcud bsdus man ngag gi
/ngag 'don bsdus te nyung ngur spel /   smin gling gter chen 'gyur med rdo rjes ///
/
