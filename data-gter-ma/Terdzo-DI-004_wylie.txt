@#//
snga 'gyur rdo rje theg pa'i sgrub pa spyi la mkho ba'i man ngag gnad kyi sgrom bu bzhugs //
na maHshrI badzra he ru ka ya /
gzhi dbyings mi 'gyur kun bzang bde ba che //
gzhi snang ma 'gags dpal chen he ru ka
/rdo rje 'dzin rgyal khyab bdag bcom ldan 'das //
rdo rje can zhabs pad+mor phyag bgyis nas //
gsang ba'i dkyil 'khor sgrub pa la zhugs pa'i //
bar chad sel dang dngos grub bskul ba yi //
man ngag med du mi rung gnad kyi sgrom //
skal ldan skyes bu'i nyer spyad 'di na spel //
de yang snga 'gyur rdo rje theg pa bka' gter sgrub sde rgya mtsho'i sgo nas tshogs kyi sgrub pa chen por 'jug pa na /
spyi dang bye brag so sor khog dbub pra khrid sogs zhib gsal du mchis mod kyang /
phal cher la sgrub pa'i sngon 'gro nye bsnyen gyi yan lag gi skor las dam sri mnan pa'i ling byang 'bri ba dang /
ling khrus 'gugs bstim rnams dang /
Ta ki 'gyed pa /
dngos gzhi sgrub pa chen por bar chad rtsom pa'i nyu le bskrad pa /
dngos grub sdud pa'i bskul bcas kyi yig cha rnams mdor bsdus pa'i tshul du bkod pa'i dbang gis spyi khyab tsam las /
gsal kha'i lag len khyer bde zhig mi snang bas /
'di dag med du mi rung zhing mos slob 'dra 'bag gi skabs 'dir yang rgyus med bzhin /
gang dran spros bcas kyis sa stong 'geng byed kho nas kyang don du mi 'gyur zhing /
rang 'dra'i blo dman la la ni tshul bzhin bsgrub par sems kyang mkhos chung rigs kyi lag len khrid dang dpe rgyun 'dzom dka' bar mthong nas /
bla ma dgongs pa 'dus pa sogs sngon dang da ltar byon pa'i gter gyi gzhung chen tshad thub mtha' dag gi dgongs bcud bsdus shing rig 'dzin brgyud pa'i phyag bzhes kyis zur brgyan te khyer bde 'dus gsal gyi zin thor spel ba la /
!
dang po dam sri mnan pa'i ling ga ni /
dug shog la dug khrag gi snag tsha dang /
skyer pa'i snyug gus dam sri'i gzugs rid cing nyam thag pa mi gdong bya rog gi mchu can skra 'bal ba /
yan lag bzhi lcags su bcug pa bris pa'i snying khar /[ \u0f88\u0f88\u0f88 ]de'i mthar mgrin pa nas brtsam yig mgo phyir bstan gyi /
ya ma dam sri gaM pa ri tri yaM dza :
tri'u tri'u sho na dzaHpa ri khug dza :
e hur thums khaM shag ro myags rmug te rbad ya :
tsit+ta gtubs gtubs :
rtsa khrag snying la mA ra ya kA ya wA ka tsit+ta satwaM b+ha ya nan :
zhes pas bskor ba bri /
spyi bor laM nan /
rkang g.yas su dzaH
lag g.yas par hU~M/
lag g.yon par hoH
rkang g.yon par baM bcas bri /
gzugs kyi mtha' skor du yig mgo nang bstan gyis dpung pa g.yas kyi mgo nas brtsam /
gnod byed dam sri rgyal 'gong 'byung po pho mo rnams kyi lus ngag yid gsum mthu dang nus stobs rdzu 'phrul thams cad non cig :
skal pa ma stong gi bar du ma ldang zhig :
oM laM AHlaM hUM laM satwaM b+ha ya nan :
zhes pas 'khor bar bri /
de'i mthar /[ \u0f88\u0f88 ]zhes dza khram nyer gcig gis bskor ba'i yi ge rnams gzab ma shur gyis bris pa'i shog ling gnyis 'du bya /
!
ling khrus ni /
rang nyid thun mtshams kyi lha'i nga rgyal dang ldan pas ling+ga rnams skyer skam gyi khar bltems /
dpal 'bar gyi me lces gzhur la /
ngag tu /
raM raM raM zhes bzlas pas rang gi kha rlangs dang dri ma song ba rnams bsregs par bsam /
rlung khar g.yug la /
yaM yaM yaM/
zhes bzlas pas rang gi dri ma song ba rnams gtor bar bsam /
chu gtsang gis me long ngos khrus byas la /
khaM khaM khaM/
zhes bzlas rang gi dri ma song ba rnams bkrus par dmigs la chu gtsang sar 'pho /
de nas 'gugs bstim rgyas par spro na phur pa'am /
bka' brgyad sogs yi dam drag po'i las byang rgyas par btang nas tshogs tha ma'i skabs 'gugs gzhug brgya rtsa dang /
gzhung so so'i gdab las cho ga rnam shes spar ba'i mgo bar byed pa yin yang /
spros pa bsdu ba'i lugs ltar na ling+ga lcags hom du bcug
rgya bzhi dang dug thun lha dbye'i sgro gnyis dang bcas pa dang /
gzhan yang dbye rdzas sam /
bul rgod /
yungs dkar /
byad thag
/dug khrag bsres pa'i smyo khrag
/las phur /
g.yab dril sogs slob dpon gyi mdun du bkod la /
b+h+rU~M badzra kro d+ha maN+Da la hU~M/
zhes brjod pas snang srid thams cad khro bo rol pa'i dur khrod kyi zhing khams chen por gyur /
slar yang /
oM badzra kI li kI la ya hU~M gi sgra gdangs thog 'brug ltar bsgrags pas /
bdag nyid skad cig gis bde bar gshegs pa yongs kyi phrin las kyi mthu stobs gcig tu bsdus pa'i rang bzhin dpal chen po rdo rje gzhon nu sku mdog mthing ga zhal gcig phyag gnyis thugs kar ri rab phur bu 'dril ba /
dpal dang dur khrod rol pa'i chas rnams rdzogs shing yum dang bcas pa'i skur gyur pa'i gnas gsum du rdo rje gsum gyi yi ge dang thugs srog bcas gsal brtan 'od zer 'bar ba /
gar dgus sgeg pa ye shes kyi me dpung 'bar ba'i klong du bzhugs par gsal ba'i 'khor du /
rigs kyi sras dang /
bdud 'dul khro bo za gsod /
sgo ma /
phur srung /
bka' sdod /
dbang phyug
/dge bsnyen /
ma yam brtan ma /
ging dang lang+ka pho nya bya gcan gtum po'i tshogs dang bcas pa 'jigs pa'i gad mo sgrog cing /
dgra bgegs 'dul phyir drag po'i las la rngams pa /
gzhan yang phyi snod kyi 'jig rten e khram 'bar ba'i pho brang gi rang bzhin /
nang bcud rnams rdo rje phur pa rig 'dzin dang bcas pa'i lha tshogs kyi skur gsal ba rnams rngam pa'i hU~M sgra sgrog cing las la chas par bsam la /
chu rgod kyis ling+gar bran /
rang gi mdun du e las grub pa'i lcags kyi khang sgrom las kyi btson ra /
dug gsum gyi rang bzhin 'byung ba 'khrugs pa'i nang du /
nr-i dang tri las dgra bgegs dam sri nyu le rnams rid cing nyam thag pa'i lus can /
sngangs yed 'dar khri li lir yan lag rnams lcags su bcugs shing /
bu ga rnams nas khrag 'dzag bzhin pa gsal bar gyur /

bdag gi thugs ka nas drag po'i 'od zer 'phros /
phur srung dam can rnams las la bskul bas dgra bgegs dam sri nyu le rnams bkug nas gzugs la bstim par bsam la /
'gug pa ni /
hU~M dza :
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
bdag nyid chen mo'i dus la bab :
sa bdag chen mo'i dus la bab :
khyed rnams dam tshig dus la bab :
mthu rtsal phyung ba'i dus la bab :
rbad cing bskul ba nga yis byed :
sdang ba'i dgra dang gnod pa'i bgegs :
gang la bya ba khyod kyis shes :
ma shor ma btang khug la shog :
mngon spyod drag po'i phrin las mdzod :
ces bskul zhing /
gnod byed dgra bgegs 'byung po aM ku sha dzaHdza :
zhes drag tu bzlas shing /
lan brgya stong ngam /
nyer gcig sogs kyis nan tan du bkug bstim drag tu byas ma thag
/lcags kyus btab la /
oM badzra kI li kI la ya dgra bgegs 'byung po aM ku sha dza :
zhags pas bcings te /
badzra pA sha hU~M:
lcags sgrog gis bsdams nas /
badzra s+pho Ta baM:
dril bus myos par byas la /
badzra gan+De ho :
dug thun brab cing /
da ha da ha hU~M phaT:
bya rog dang 'ug pa'i sgros dbye zhing /
pa tsa pa tsa hU~M phaT:
yungs dkar gyis brab cing gzugs la dbab par bsam te /
A be sha ya A be sha ya hU~M phaT:
byad du bcug la /
b+hin+d+ha ya b+hin+d+ha ya hU~M phaT:
smyo khrag btab cing lus sems myos par bsam te /
dz+wa la pa ya dz+wa la pa ya hU~M phaT:
las phur spyi bor btab pas mthu dang rdzu 'phrul bcom zhing sdug bsngal nyams su myong bar byas par dmigs la /
oM badzra kI li kI la ya sarba sha trUM big+h+nAn mA ra ya phaT:
ces brjod mthar gong du gsal btab pa'i dkyil 'khor rnams mi dmigs par bzhag
mnan ling de nyid 'dre lteb tri yig gi sked pa bcag pa /
mgo mjug ldog par dril par tshon skud sngo dmar gyis dkris /
khyi thod du thun bsgrubs pa yod na de nyid dang /
med na gong gi thun rnams dang bcas ling+ga gcig bcugs /
phyi ro gos sam phung res dril la /
khyi nag 'og can gyi khul skud nag pos btsems par byad thag sngo dmar gyis rgya gram du bsdam /
mnan thel gdab /
skyer pa'i rtsang phur brgyad kyis phyogs mtshams brgyad du 'dzer pa'am /
se skyer 'om bu'i rtsang gsum gyis gru gsum du 'dzer ba ni sgrub khog gi dam sri mnan pa'i skabs su mnan rgyu de'o //
ling+ga gcig shos de shi lteb bam /
ro lteb ste kha dang gsang gnas gnyis sprad de g.yon pa g.yas kyis non par byas la bltabs /
de nas gru gsum du byas nas byad thag sngo dmar gyis dkris te /
hom khung du bcug pa'i snying gar skyer phur btab la /
dam sri 'byung po rnams e yi btson khang du bcug cing sems ngag lus gsum dran brjod g.yo 'gul med par 'dzer bar bsam la /
nang sgo'i phyi 'gram du sgrub pa ma grol bar bsgul bskyod med par 'jog
/sgrub pa grol nas rta bro'i skabs khyi thod du bcug nas mnan pa'am /
tshogs tha ma'i zhal bstab skabs mer bsregs pas kyang 'grub bo //
!
//mtshams gcod kyi me thun chu thun dus /
ging dkar dmar gnyis chas su zhugs /
rdo rje mtshams pa slob dpon nas rig pa ngar phyung lta ba'i gding bskyed la ging bskul zhing bgegs bskrad pa ni /
rol mo dang bcas /
hU~M:
dur khrod chen po'i gnas brgyad nas :
sprul pa'i pho nya las byed tshogs :
ging pho ging mo rdzu 'phrul can :
dur khrod chas ldan mi bsrun gzugs :
lag na mtshon thogs rgyug 'dral byed /
ha ha rgod cing dgra sha za :
hU~M hU~M rngub cing dgra khrag 'thung :
phaT phaT rngams shing gnod byed 'joms :
dam tshig can la dngos grub ster :
nyams pa rnams la chad pa gcod :
dkyil 'khor mtha' 'grim sgrub khang nyul :
gnas 'dir spyan 'dren da tshur rgyug :
ging pho yab rnams rkangs se rkang :
ging mo yum rnams 'dar ma 'dur :
pho nya las byed ging gi tshogs :
dgra bgegs steng du pho nya chos :
gnod byed 'byung po rdul du rlogs :
rkyen dang bar chad zlog tu gsol :
hU~M:
rnal 'byor chen po'i dkyil 'khor 'dir :
'du ba'i lha ni ma gtogs pa'i :
dam med bgegs rigs gzhan du dengs :
bka' las 'das pa'i gdug can rnams :
rdul du rlog pa'i phrin las mdzod :
ces drag tu gyer la bshugs glu rkang gling gi sgra dang bcas ging pa gnyis kyang lha yi nga rgyal ldan pas rgyug mdur rngams stabs kyis don te /
sgrub pa po rnams la ging pa dmar pos me zhags dang /
dkar pos chu thun brdeg
rdo rje mtshams pas kyang drag sngags so lnga pa dang hU~M bzhi'i sngags bzla zhing thun gtor /
mthar ging pa rang gnas su bsdu zhing /
hU~M:
bdag nyid dpal gyi thugs ka nas :
rdo rje 'khor lo be con dang :
dbyug to ral gri'i tshogs spros pas :
srung ba'i 'khor lo'i gur chen po :
ye shes me dpung 'bar bas gtams :
hU~M oM trAM hrIHA:
badzra dz+wa la rak+Sha rak+Sha hU~M phaT:
ces srung 'khor gsal brtan du bsgoms /
sgrub khog la lar me chu'i thun mi dgos pa'ang 'byung bas /
de skabs 'di rnams dor bar bya'o //
!
//sgrub pa'i dngos gzhi'i skabs /
dngos grub 'phrog cing ting nge 'dzin la bar gcod byed pa'i nyul le bcu gnyis 'byung ba /
dus tshod bcu gnyis su bskrad cing gzir dgos pa shin tu gal che bas de rnams kyi ling ga ni /
dug shog la dug khrag gis ling ga khyim bya mo'i mgo can gcig gi snying gar /
dzatri[<!TCC Tibetan character 4,146 undefined in unicode!>]/
de'i mthar mgrin pa nas brtsam yig mgo phyir bstan gyi /
dam sri nyul le sha kring bu mo skad 'gyur ma /
'brog rkun nag mo /
gti mug rgyan byed /
'dod chags ra nu /
zhe sdang dun rtse /
gza' yi bu mo /
gnam thel dkar mo /
klu srin nag mo /
klu thel rigs bzhi /
sa bdag ma yams /
ma bdud the'u rang /
bdud dang dam sri thams cad tri yaM dzaH
khaM trag rak+Sha m+kh+Nu+i rbad ya /
srog la dung dung /
tsit+ta phyungs phyungs /
srog rtsa la rbad rbad /
phye ma phye ma /
rdul phran rdul phran //
zhes gzab ma shur gyis bris pas bskor ba dang /
yan lag bzhi la dzaHhU~M baM hoH
spyi bor suM/
mtshan mar phaTaH
rkang zhabs su yaM/
gzugs kyi mtha' skor du /
dza khram nyer gcig gis bskor ba bris la /
gong gi dam sri'i ling ga dang mnyam du ling khrus dang 'gugs bstim nan tan bya zhing /
lteb lugs mtshon cha lteb tu grags pa /
yan lag nang du bcag pas lteb cing byad thag sngo dmar gyis bcings /
srog yig mi sgrib par brdeg pa'i mtshon cha dang thun sogs yi ge'i steng du 'gro bar byas la /
hom khung du bcug pa'i steng du rgyun ldan rgya gram mam /
gzir rdzas kyi mtshon cha'i rigs kyis mnan nas 'jog
/las sbyor ran pa'i tshe mtshon cha de rnams phar len pa bcas byed dam /
yang khebs la thun lam bcos nas byad thag drangs te dkyil 'khor gyi lho nub mi g.yo ba'i phur bur brtod cing thun lam la phur chung btab kyang rung /
gang ltar yang dus tshod bcu gnyis su rgyu ba'i nyul le bcu gnyis so so gzir ba'i rdzas 'og nas 'byung ba rnams kyang tshogs par bya'o //
de yang nyul le rgyu ba'i dus ni /
nyi thal /
mun rub /
srod 'khor /
nam gung ste srod dang nam phyed kyi bar /
nam gyi phyed /
nam 'gying ngam tho rangs /
tho rangs skya rengs shar ba /
nyi ma rtse shar /
nyi dros /
nyin gung /
nyin phyed yol /
nyi myur rnams nyul le bcu gnyis rgyu ba'i dus tshod so sor nyul le gzir zhing bskrad pa dang /
pho nya bskul ba rnams so sor bya dgos pas /
dgong mo nyi ma nub pa'i dus su tshogs gzhung nas nyu le bskrad dgos /
de'ang sgrub khog so so'i gzhung nas 'byung ba bzhin bskyed 'gugs bstim pa dang /
bskul zhing pho nya 'gyed pa 'cham stabs phur bskor bcas rdzong 'phrang srog dang tshe khrus kyi dgongs pa dang ldan pas brten pa dbyings su spar /
rten gzhi'i lus bsgral ba'i sha khrag dkyil 'khor gyi lha tshogs dang /
khyad par dpal gyi pho nya dus tshod so sor rgyu ba rnams la bsngos te /
shar phyogs dkar mo sogs kyis bskul zhing phrin las bcol /
drag po'i sngags thun dang phyag mtshan gyis dkyil 'khor rdzas dang gnas yo mched lcam rnams la brab cing /
tsham rngam dang gul yungs bdug pa sogs bya /
mthar srung 'khor gsal 'debs bya'o ///
/yang khog gzhung la lar gzhan la kha 'phangs pa'i rigs la sbyar rgyu dang /
tshig gi spros tshogs nyung bar 'dod na /
hU~M badzra kro d+ha maN+Da la b+h+rU~M:
zhes brjod pas bdag dang snang srid khro bo rol pa'i rten dang brten par bcas pa'i nga rgyal brtan por gsal gdab /
e yaM dz+wa la raM tri :
ces pas brub khung dmigs bya dang bcas pa bskyed nas /
na mo /
rig 'dzin rtsa brgyud kyi bla ma /
dkon mchog rin po che rnam gsum /
khyad par yi dam zhi khro /
ma mo mkha' 'gro bka' sdod dang bcas pa dang /
chos nyid rnam par dag cing chos can rgyu 'bras mi bslu ba rnams kyi bden pas /
sgrub pa zab mo la bar chad byed pa'i dam sri nyul le /
dgong mo /   sha kring bu mo skad 'gyur ma /
srod /   'brog rkun nag mo /
nam gung /   gti mug rgyan byed /
nam phyed /   'dod chags ra nu /
nam 'jings /   zhe sdang dun tse /
tho rangs /   gza' yi bu mo /
nyi ma rtse shar /   gnam thel dkar mo /
nyin gung /   klu srin nag mo /
nyin phyed /   klu thel rigs bzhi /
nyi myur /   sa bdag ma yam /
phyed yol /   ma bdud the'u rang /

bdud dang dam sri thams cad srid gsum gang du gnas kyang gzugs dang ming byang 'di la khug cig
/oM badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karma raM raM dz+wa la raM sarba big+h+nAn tri yaM dzaH
tri ang+ku sha dzaH
dzaHhU~M baM hoH
zhes bkug
/pra we sha ya phaT kyis rgyab dpung rnams phyir bskrad /
A be sha ya AHsa gzugs la dbab /
phur thun bskul ba ni /
hU~M/
chos kyi dbyings las grub pa'i lha /
khro bo rol pa'i dur khrod nas //
shin tu mi bzad skur ston lha //
drag po'i phrin las dus la babs //
phur pa thogs la /
hU~M/
nga ni dpal chen he ru ka
/sras dang sprul pa bka' sdod 'gyed //
phur thun mtshon cha'i thog ser 'beb //
dgra bgegs 'byung po rdul du rlog
/gong gi drag sngags so lnga pa'i mthar /
dz+wa la raM dgra bgegs gnod byed mA ra ya hU~M hU~M phaT/
ces btags pa bzla zhing gong du bshad pa bzhin ting nge 'dzin brtan pos phur bu brdegs shing thun gyis gzir ro //
slar yang dpal gyi pho nya bskul ba ni /
gu gul bsreg
/dar nag g.yab /
rkang gling bshug glu rol mo'i dbyangs kyis 'di ltar bskul te /
hU~M b+h+yo :
shar phyogs dkar mo dung gi gzhal yas nas :
khrag mdog dmar mo bse yi lan phran can :
spyan rtsa dmar mo khrag mtsho 'khrugs pa 'dra :
smin ma glog 'gyu mun pa'i go skabs dbye :
bu yug thog 'bebs shangs nas rdo rje 'khrugs :
bzhad pa he dang dpal gyi spu gris gtams :
rngams pa'i ljags 'dril bskal pa'i me chen 'bar :
ag tshom me 'bar rab 'byams srid pa bsregs :
bskal pa'i me 'bar snyan nas 'brug sgra sgrog :
lag pa dmar po spu gri 'bum gyis gtams :
sen mo lcags kyu'i rtse la bskal pa'i me chen 'bar :
ba spu'i rtse nas gnam lcags zhun ma 'phro :
smin ma lcags kyi khro chu'i char 'bebs shing :
zhabs kyi phur pas srin mo lnga brgya gzir :
ral pa'i gseb nas khrag gi kha char 'beb :
shin tu mi bzad 'bar ba'i sku gcig ma :
dpag tshad lnga brgyar rgyug cing klu srin ma lus sgrol :
khros pa'i zhal mdog khrag gi mchin pa kha :
na bza' dmar po srin gyi g.yang gzhi gsol :
phyogs bcur kha bltas phyogs skyong zhabs kyis mnan :
bdud la bab na snying khrag dron mo 'thung :
srin la bab na srog rtsa dmar po gcod :
dgra la bab na dug gi kha chu 'thor :
bgegs la bab na rus pa phye mar 'thag :
dpal gyi pho nya dpal gyi thugs las sprul :
dam sri bdud dang 'byung po bgegs kyi rigs :
phung po dum bur gtubs la don snying ma lus sregs :
dpal gyi pho nya chen po 'khor bcas kyis :
dam sri nyul le'i bar chad rdul du rlogs :
oM kro d+hI shwa rI gru bu gru bu :
e pa e :
rU pa tsar r+n+ri :
rA tsa rA tsa :
thun du thun du :
nA ga satwaM b+ha ya :
yak+sha b+h+yi na ya :
phye ma phye ma :
rdul phran rdul phran :
zhes drag tu bzla /
thod dbyug gam khyad par gyi dbyug pa gdengs /
sngags thun gyis thams cad la brab cing rngams stabs bsgyur /
mthar srung 'khor yang gsal 'debs /
bar chad tshar bcad ma thag dngos grub 'byung ba rten 'brel gyi che ba yin pas /
sgrub pa po rnams zhwa gos rgyan gyis bstar zhing bshug glu rol mo dang /
dar gyi g.yab mos 'bod cing /
dad mos rtse gcig pas sgrub khog so so nas 'byung ba bzhin byin 'beb rgyas par bya ba'am /
yang na /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
dgong mo nub nas byin chen 'beb pa'i lha :
pra mo sri la la sogs srung ma'i tshogs :
yi dam bde bar gshegs pa thams cad rnams :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam rtser dgongs byin chen dbab tu gsol :
zhes bskul zhing sgrub pa so so'i lha dzapa? la /
A be sha ya a A:
zhes btags pa bzlas pas byin dbab par bya'o /
!
/mun chu rub pa'i skabs rdo rje mtshams pas gong bzhin lha'i nga rgyal bzung ba nas bsgral ba'i mtha' bar byas la /
khyad par gyi pho nya bskul ba ni /
hU~M b+h+yo :
rdo rje 'bar ba gtum po'i dur khrod nas :
dbyings kyi rgyal mo mkha' 'gro e ka dzA:
mun pa'i gos can nyi zla'i phreng bas brgyan :
rkang pa'i rgyug tshul gnam lcags thogs 'beb 'dra :
dgong mor bar chad byed pa'i nyul le bgegs :
bya rog skad 'gyur thal ba rdul du rlogs :
zhes bskul zhing bya rog gi thod dbyug 'phyar /
thun brab cing bskor la /
oM kro d+hI shwa rI du du rak+Sha :
tshin+d+ha tshin+d+ha :
dz+wa la dz+wa la :
shag shag :
ces brjod cing bya rog gi thod dbyug gis brdung ba'i tshul bya'o //
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyin gyi thog mtha' ma nges byin 'beb pa'i :
drag po'i las mdzad rnal 'byor dbang phyug bdun :
byang sems mchod lha rig 'dzin bye ba yis :
mchod pa bzhes la dngos grub thams cad skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
btags pa bzlas pas byin dbab bo /
!
/nam gyi srod la /
srod thun pa rnams kyis nga rgyal gzung ba sogs gong bzhin la /
pho nya bskul ba ni /
hU~M b+h+yo :
dpal chen lha mchog 'bar ba'i zhabs drung nas :
dpal gyi pho nya bse yi bya khra ni :
gnam lcags mchu sder rdo rje'i 'dab gshog can :
bya phran dgu 'bum chos kyi dbyings nas lding :
srod la bar chad byed pa'i dam nyams bgegs :
'brog rkun nag mo thal ba rdul du rlogs :
ces bskul zhing mdze pho'i rje ngar gyi tho ba'am /
gri rkang gi tho bas brdung zhing /
oM kro d+hI shwa rI a la rak+Sha khA hi :
mi tri hrIHdung :
she ba ma raM tri du hU~M:
zhes drag tu brjod pas bskrad cing gzir /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
srod la nub byang mtshams nas byin 'beb pa'i :
sme sha khwa khwa la sogs srung ma'i tshogs :
ma mgon lcam dral chos skyong srung ma rnams :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
btags pa bzlas pas byin dbab bo /
!
/nam gung ste srod dang nam phyed kyi bar du rdo rje mtshams pas gzhan gong ltar dang /
pho nya bskul ba ni /
hU~M b+h+yo :
gnam lcags ur mo mtshon cha'i gzhal yas nas :
dmar mo chen mo bskal pa'i me 'dra ma :
me yi thu lum 'bum gyi char pa 'beb :
'bar ba me yis sku la brgyan mdzad ma :
nam gyi gung la bar chad byed pa'i bgegs :
gti mug rgyan byed thal ba rdul du rlogs :
zhes bskul zhing dar nag gi g.yab mo dang me thun dpal 'bar bskor zhing /
oM kro d+hI shwa rI rbad du rbad du :
kha 'dar kha 'dar :
ru tra ru tra :
dum bu dum bu :
shag rbad shag rbad :
ces drag tu brjod pas bskrad :
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nam gung byang nas byin chen 'beb pa'i lha :
bai ta shwa na la sogs srung ma'i tshogs :
gnod sbyin nor bdag dregs pa sde brgyad rnams :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
btags pa bzlas pas byin dbab bo /
!
/nam gyi phyed la gung thun pa rnams kyis gzhan rnams gong bzhin la /
pho nya bskul ba ni /
hU~M b+h+yo :
dur khrod thod rus 'bar ba'i dkyil 'khor nas :
khro bo'i bka' sdod mkha' 'gro 'brug gi zhal :
kha rlangs sna rlangs gnam lcags thog ser 'beb :
gnam lcags zhun ma'i bu yug rab tu gtibs :
nam phyed sgrub la bar gcod byed pa'i bgegs :
'dod chags ra nu thal ba rdul du rlogs :
zhes bskul zhing khyad par gyi dbyug pas brab la /
oM kro d+hI shwa rI dusta byi ta sa ma ya :
rak+Sha rak+Sha :
tshal pa b+h+yo tshal pa b+h+yo :
phur bu phur bu :
kha thum kha thum :
king shag kA la mA ra ya mA ra ya r+n+ri :
r+n+ri mA ra ya zhung zhung :
tshal pa tshal pa rbad :
ces drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nam phyed byang shar mtshams nas byin 'beb pa'i :
tsaN+Da u lu la sogs srung ma'i tshogs :
ging chen shugs 'gro bsam mi khyab pa yis :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
zhes btags pa bzlas pas byin dbab bo /
!
/nam 'jings te tho rangs dang po zin pa dang rdo rje mtshams pas gzhan rnams gong bzhin la /
pho nya bskul ba ni /
hU~M b+h+yo :
d+harma d+hA tu chos dbyings dkyil 'khor nas :
'bar ba chen mo dpal gyi las byed ma :
dmar mo lag pa dgu tshigs gzhung la bsnyab :
sgrol byed rkang pa skya rengs shar dang mtshungs :
nam gyi 'jings la bar du gcod pa'i bgegs :
zhe sdang dun rtse thal ba rdul du rlogs :
zhes bskul nas sha ba'i rwa yi tho bas brdung zhing /
oM kro d+hI shwa rI pra ma la mu tra :
ni le se ya :
i ling ru tra ya :
'bur tri 'bur tri :
zangs yag rak+sha kha thuM rbad :
ces drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrIH
nam 'jings steng gi phyogs nas byin 'beb pa'i :
rnal 'byor chen mo zhi ba'i las mdzad bdun :
sangs rgyas chos dang dge 'dun thams cad kyis :
mchod pa bzhes la dngos grub thams cad skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags mthar /
A be sha ya a A:
btags pa bzlas pas byin dbab bo /
!
/skya rengs phyi ma shar ba dang thor thun pa rnams kyis gzhan gong bzhin la /
pho nya bskul ba ni /
hU~M b+h+yo :
ba la ba ti stobs kyi dkyil 'khor nas :
dpal gyi pho nya spyang mo dbu brgya ma :
dbyings na bzhugs shing rgya mtshor ta ler 'gro :
gang nas gang du rgyug kyang thogs pa med :
tho rangs dus su bar gcod byed pa'i bgegs :
gza' chen nye 'dod bu mo rdul du rlogs :
zhes bskul la spyang ki'i lag pas brdung zhing lcags thag drud la /
oM kro d+hI shwa rI ni le be ya :
pi ling ru dra ma :
rU pa thuM bu y+khasha ya tsa le tsa le rbad :
ces drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
tho rengs bar snang dbyings nas byin 'beb pa'i :
rnal 'byor dbang phyug rgyas pa'i las mdzad bdun :
gtsang rigs dpal mgon bdun cu rtsa gnyis kyis :
mchod pa bzhes la dngos grub gnas 'dir skyol :
rtags dang mtshan ma bzang po bstan nas kyang :
thugs dam brtser dgongs byin chen dbab tu gsol :
zhes bskul zhing rtsa sngags la /
A we sha ya a A:
zhes btags pa bzlas pas byin dbab bo /
!
/nyi ma ri rtser dang po phog pa'i skabs /
rdo rje mtshams pas gzhan gong bzhin la /
pho nya bskul ba ni /
hU~M b+h+yo :
mi mngon nam mkha'i dbyings kyi dkyil 'khor nas :
mkha' 'gro'i dbang phyug bya rog chen mo ni :
nag mo rgyug pa'i tshe na skar mda' 'dra :
nyal ba'i tshe na dmar mo'i me dpung bzhin :
nyi ma rtse shar dus su bar gcod bgegs :
gnam thel dkar mo thal ba rdul du rlogs :
zhes bskul nas zhags pa g.yug cing ral gri gdengs la /
oM kro d+hI shwa rI ling dur b+hur ti shag shag :
thur bu b+hur tri :
gshin baM kha tri :
kha d+hU tri :
ra ra tri :
ru ru tri :
chuM chuM tri :
chuM pa tri shag :
dam sri'i snying la yaM yaM:
zhes drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyi shar dus su shar nas byin 'beb pa'i :
kau ri seng ha la sogs srung ma'i tshogs :
lha chen tshangs pa brgya byin la sogs kyis :
mchod pa bzhes la dngos grub gnas 'dir skyol /
rtags dang mtshan ma bzang po bstan pa dang /
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
zhes btags pa bzlas pas byin dbab bo /
!
/nyi dros la gzhung tshogs sam mtshams pa gang bdes gzhan gong mtshungs la /
pho nya bskul ba ni /
hU~M b+h+yo :
mun pa dza tsha gling gi dkyil 'khor nas :
dpal gyi srung ma chu srin 'bar ba'i gdong :
rdo rje sngags kyi bzhad sgra chems se chem :
chu bya mang pos gdug pa'i snying nas 'dren :
nyi ma'i gung la bar chad byed pa'i bgegs :
klu srin thams cad thal ba rdul du rlogs :
zhes bskul zhing lcags kyi tho ba phyar la /
oM kro d+hI shwa rI ru ru pa b+hi :
shi tri ling :
spu gri sha sha :
du ru du ru :
rak+sha a kar+sha ya :
kha thur zhu kha thur zhu :
yaM me raM rmug rmug ta ya rbad b+h+yo :
zhes drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyi dros shar lho'i phyogs nas byin 'beb pa'i :
puk+ka kr-i ta la sogs srung ma'i tshogs :
drang srong sman gyi bdag po thams cad kyis :
mchod pa bzhes la dngos grub thams cad skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
zhes btags pa bzlas pas byin dbab bo /
!
/nyi ma phyed la bab pa na gzhung tshogs sam mtshams pa gang bdes gzhan gong bzhin /
pho nya bskul ba ni /
hU~M b+h+yo :
gnam lha'i lcam mo zla ba'i dkyil 'khor nas :
dkar mo chen mo 'khor lo brtsegs pa'i zhal :
sku las sprul pa'i pho nya grangs med 'phro /
me chen 'bar zhing spyang mo 'dur ba'i tshul :
nyin gyi phyed la bar chad byed pa'i bgegs :
klu thel rigs bzhi thal ba rdul du rlogs :
zhes bskul nas rta nag po'i rmig pas brdung zhing /
oM kro d+hI shwa rI nA ga zhung thun :
nA ga zhung thun :
ma mo ni gardza gardza :
thur bu thur bu :
kha thur bu kha thur bu :
mu le mu le rbad b+h+yo :
zhes drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyin phyed lho nas byin chen 'beb pa'i lha /
tsau rI bya g+h+ri la sogs srung ma'i tshogs :
gshin rje ma la sogs pa'i mkha' 'gro mas :
mchod pa bzhes la dngos grub gnas 'dir skyol /
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul rtsa sngags la /
A be sha ya a A:
zhes btags pas byin dbab bo /
!
/nyin gung phyed yol dus su rdo rje mtshams pas gzhan gong bzhin la /
pho nya bskul ba ni /
hU~M b+h+yo :
mkha' dbyings yum gyi e yi klong dkyil nas :
sgrub pa lung gi pho nya chen mo ni :
nyi ma'i dkyil nas bskal pa'i me chen 'bar :
zhabs kyi rgyug tshul spyang mo 'dur ba 'dra :
spyan nas me 'bar shangs nas bu yug 'tshubs :
kha chu gnam lcags zhun ma'i skyin thang 'phro :
gnam lcags zhun ma'i thu lum kun tu 'phro :
me yi ser ba phyogs mtshams kun tu 'beb :
ral pa mun gtibs sprin gyi g.yang gzhi gsol :
zhe sdang bdud kyi mgo dang srin po'i mgo :
phyag gis bcad nas sku yi rgyan du mdzad :
shin tu mi bsrun tshangs pa'i lings pa mo :
lha bran bdud srin dgu rnams zas su za :
dbyings la bzhugs shing ye shes spyan gyis gzigs :
bskul ba'i tshe na rlung chen 'phyo ltar rgyug :
rgyal bsen bdud dang the'u brang rdul du rlogs :
zhes bskul nas zhing lpags kyi g.yab mo phyogs thams cad du brdab la /
oM kro d+hI shwa rI rak+sha A kar+sha ya :
b+hur tri b+hur tri ya phaT:
ces drag tu brjod pas bskrad /
byin dbab pa ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyin gyi phyed yol rgya mtsho'i gling dag nas :
dbang gi las mdzad rnal 'byor dbang phyug bdun :
klu rgyal byang sems 'khor bcas thams cad kyis :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
zhes btags pa bzlas pas byin dbab bo /
!
/nyi myur mtshams su rdo rje mtshams pas gzhan gong bzhin la /
pho nya bskul ba ni /
hU~M b+h+yo :
mthing nag gru gsum 'bar ba'i dkyil 'khor nas :
dbang gi pho nya rak+sha srin po'i gzugs :
dmar mo chen mo phyogs skyong snying 'byin ma :
ral pa sprin ltar gtibs shing ser chen 'beb :
nyi ma myur mtshams bar chad byed pa'i bgegs :
sa bdag ma yam thal ba rdul du rlogs :
zhes bskul zhing gu gul bdug
/yungs dkar brab la /
oM kro d+hI shwa rI ri ti ri sha :
thul du zhung thul du zhung :
thuM rak+sha rak+sha :
ha la ha la :
zhung tri zhung tri snying la ya ya :
zhes drag tu brjod pas bskrad /
byin 'beb ni /
hU~M:
mi mngon dbyings nas rgyal ba sras dang bcas :
bla ma yi dam rig 'dzin zhi khro dang :
phyi nang mkha' 'gro dam can ma lus pas :
byin chen dbab cing dbang chen bskur du gsol :
hU~M hrI:
nyi myur lho nub phyogs nas byin 'beb pa'i :
g+hasma kaM ka la sogs srung ma'i tshogs :
rig 'dzin dpa' bo mkha' 'gro thams cad kyis :
mchod pa bzhes la dngos grub gnas 'dir skyol :
rtags dang mtshan ma bzang po bstan pa dang :
thugs dam brtser dgongs byin chen dbab tu gsol :
zhes bskul zhing rtsa sngags la /
A be sha ya a A:
zhes btags pa brjod cing byin dbab par bya'o //
de ltar dus bcu gnyis kyi nyul le bskrad pa'i skabs so sor slob dpon sdod phyogs kyang dkyil 'khor gyi mdun nam /
byang ngos gang bder bgyis pas 'grub la /
zhib par dus so sor slob dpon gyis nyul le 'gugs bsgral byed pa'i phyogs so so yod pas de bzhin byed par spro na bka' dgongs kyi gzhung chen dag las shes par bya zhing /
byin 'beb rnams ni dkyil 'khor gyi mdun nyid du bya'o //
!
//sid+d+hi ril bu /
skye bdun ril bu /
sman sgrub sogs kyi bsgrub pa dang 'brel na sgrub pa'i dngos gzhi zin nas dngos grub len pa la ma thug gi bar nam langs skabs /
khang steng du bzang shing gi bsang dud chen po bya zhing phye mar spungs /
'bru sna dang gser skyems phyogs bcur 'thor /
mda' dar g.yab cing dril bu gsil la /
'di skad gyer ro //
ho dgongs su gsol lo //
gsan du gsol lo //
gzigs su gsol lo //
mkhyen par gsol lo //
'khor ba dang mya ngan las 'das pa'i zhing khams rang bzhin lhun gyis grub pa'i gnas nas rig 'dzin mkha' 'gro chos skyong dam ldan dge bsnyen thams cad gson cig
/dgongs shig
/nged cag 'dir 'dus pa'i rnal 'byor pa thams cad ni dad gus che bas dam tshig ni gtsang /
nges 'byung skyes pas brtson 'grus ni che /
gzhan phan byang chub kyi sems dang ldan pas sems can thams cad 'khor ba ngan song dong nas sprug pa'i phyir du /

sku gsum bla ma'i dkyil 'khor du'am /
bcom ldan 'das thugs rje chen po'i dkyil 'khor du'am /
dpal chen 'dus pa'i dkyil 'khor du'am /
myong grol sid+d+hi ril bu sgrub pa'i 'am /
snang srid bdud rtsir sgrub pa'i zhes sogs 'dor len shes par byas la /
skabs 'dir khyed rnams sngon gyi thugs dam dang dam tshig ma g.yel bar /
mchog dang thun mong gi dngos grub thams cad da lta nyid du skyol cig
/dam pa chos kyi dngos grub skyol cig
/'chi med tshe yi dngos grub skyol cig
/'dzad med nor gyi dngos grub skyol cig
/bstan srung mthu yi dngos grub skyol cig
/snyan grags stobs kyi dngos grub skyol cig
/rma g.yang zas kyi dngos grub skyol cig
/longs spyod mnga' thang dngos grub skyol cig
/'ja' tshon me tog char dang spos dri rol mo'i sgra dang bcas te skyol cig
/sid+d+hi sid+d+hi dzaHdzaHhU~M hU~M/
rgyun du sgrub pa po la dngos grub rnams //
skyel bar dam bcas thugs dam dam tshig can //
rig 'dzin mkha' 'gro chos skyong thams cad la //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
mchog dang thun mong dngos grub rgyun du skyol //
sgrub pa byed pa'i rnal 'byor thams cad la //
rgyun du dngos grub skyel bar khas blangs pa'i //
dam tshig ldan pa'i dge bsnyen thams cad kun //
sngon gyi dam tshig gnyan las ma 'da' bar //
sgrub pa 'di la dngos grub rgyun du skyol //
rtags dang mtshan ma bzang po myur du ston //
tho rangs dus su dngos grub skyel ba'i lha //
dkon mchog rnam gsum zhi byed dbang mo bdun //
skyes bu chen po ging gi tshogs bcas pa //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
tho rangs dus su dngos grub thams cad skyol //
nam langs dus su dngos grub skyel ba'i lha //
rgyas byed ma bdun dpal mgon bdun cu gnyis //
dkar mo sde bzhi 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nam langs dus su dngos grub thams cad skyol //
nyi shar dus su dngos grub skyel ba'i lha //
kau rI sing ha tshangs pa brgya byin dang //
rdo rje srin po 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nyi ma shar dus dngos grub thams cad skyol //
nyi dros dus su dngos grub skyel ba'i lha //
puk+ka kri ta drang srong sman bdag tshogs //
ha nu man+tha 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nyi dros dus su dngos grub thams cad skyol //
nyin phyed dus su dngos grub skyel ba'i lha //
tsau rI bya g+h+ri rnal 'byor ma brgyad dang //
klu rgyal dam ldan 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nyin phyed dus su dngos grub thams cad skyol //
nyin gyi phyed yol dngos grub skyel ba'i lha //
dbang byed ma bdun klu rgyal byang chub sems //
dpa' bo dpa' mo gnas yul brtan ma rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
phyed yol dus su dngos grub thams cad skyol //
nyi myur dus su dngos grub skyel ba'i lha //
g+hasma kaM ka rig 'dzin mkha' 'gro dang //
'bar ma dgu dang mtsho sman 'khor bcas rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nyi myur dus su dngos grub thams cad skyol //
dmar thag chad dus dngos grub skyel ba'i lha //
pra mo sri la yi dam zhi khro'i tshogs //
lha srin sde brgyad 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
dmar thag chad dus dngos grub thams cad skyol //
mun rub dus su dngos grub skyel ba'i lha //
brlag byed ma bdun byang sems mchod lha'i tshogs //
srin mo dam ldan 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
mun rub dus su dngos grub thams cad skyol //
srod kyi dus su dngos grub skyel ba'i lha //
sme sha khwa khwa dus kyi dbang mo che //
ma mgon lcam dral 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
srod kyi dus su dngos grub thams cad skyol //
nam gung dus su dngos grub skyel ba'i lha //
bai ta shwa na gnod sbyin dregs pa brgyad //
re ti mched bzhi 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyi mchod pa 'bul //
nam gyi gung la dngos grub thams cad skyol //
nam gyi phyed yol dngos grub skyel ba'i lha //
tsaN+Da u lu sring bzhi shugs 'gro dang //
ma mo bdun po 'khor dang bcas pa rnams //
bzang shing phye mar gsur gyi dud pas bsang //
gtsang ma gser skyems phud kyis mchod pa 'bul //
nam phyed dus su dngos grub thams cad skyol //
de ltar dus dang dus med rgyun du ni //
sgrub la dngos grub skyel ba'i thugs dam can //
thugs dam ma g.yel dam tshig dus la babs //
nged rnams gzhung bzhin sgrub pa bgyid lags na /
khyed rnams dam bca' bzhin du dngos grub skyol //
chos bsod dam chos sgrub pa'i dngos grub skyol //
'chi ba med pa tshe yi dngos grub skyol //
'dzad pa med pa nor gyi dngos grub skyol //
dgra bgegs tshar gcod mthu yi dngos grub skyol //
snyan grags 'dzam gling khyab pa'i dngos grub skyol //
rma g.yang ro mchog zas kyi dngos grub skyol //
longs spyod mnga' thang stobs kyi dngos grub skyol //
phyag rgya chen po mchog gi dngos grub skyol //
gu ru d+he wa d+hA ki nI sarba d+harma pA la sarba sid+d+hi pha la hU~M hU~M dzaHdzaHpheM pheM hrIM hrIMHbadzra A be sha ya a a AH
hoH
gzhan yang snang zhing srid pa'i khams su gnas pa'i phyi nang gsang ba gab sbas btags shing chags pa'i lha srin sde brgyad rnams dang /
phyogs skyong ba bcu /
rgyal chen bzhi sogs 'byung po mthu bo che rnams la bsang mchod phye mar phud skyems dam pa 'bul ba 'di bzhes nas /
sgrub pa zab mo 'di la bar chad ma byed par mthun rkyen bsgrub par mdzod cig
/stong gsum spyi dang khyad par yul 'di'i gzhi bdag dkar phyogs la mngon par dga' ba rnams kyis kyang mchod pa dam pa 'di bzhes la /
mthun rkyen dngos grub myur du 'grub pa'i sdongs grogs mdzod cig
/ces skad gsang mthon pos 'bod par bya'o //
smras pa /
phrin las nus stobs rdo rje'i zegs ma yis //
bar chad bdud sde ming gi lhag mar byas //
bde mchog grub pa'i sprin gyi sgra dbyangs kyis //
phan bde'i dbyar gyi dpal mo 'gugs byed shog
/ces tshogs sgrub chen mo'i skabs su med du mi rung ba'i las kyi kha tshar rnams kyi snying po bsdus pa 'di'ang rang 'dra'i blo dman rnams kyi nyer mkho'i cha rkyen du dus zhabs kyi sngags ban mkha' khyab rdo rjes bkod pa 'dis kyang rnal 'byor pa rnams bar chad kyi g.yul las rgyal zhing dngos grub rnam gnyis bde blag tu thob pa'i rgyur gyur cig
/shu b+haM///
/
