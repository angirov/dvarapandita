@#//
byang gter mnga' dbang skor gyi mtha' dpyod /
byang pa gu ru ral pa can gyi legs bshad yod mchis /
yang gter mdzod bse sgrom smug po mdzod lnga 'dus pa las /
nub phyogs zangs mdzod dmar po'i gter bcud mnga' skyed nor bu'i bang mdzod kyi chos skor la /
de yang sgron ma rnam gsum las /
de dus lung bstan zhal chems kha byang dang :
gnad them yi ge dgos pa'i lde mig rnams :
chos tshan re re'i dang por gsal bar bkod :
ces pas spyi them du bstan pa ltar thog mar mnga' dbang rin po che gter gyi bang mdzod kyi lo rgyus zhes pa /
bang mdzod bca' tshul dang /
brten tshul dang /
nyams su len tshul don gsum du bstan nas /
dbang gi bka' bab lo rgyus them byang lung bstan /
sku gsung thugs kyi gdul bya zhal chems dang bcas pa sbas byang gi mthar tshang ba /
de nyid las dgos them du bstan pa'i yig sna ngos gzung ba la /
yid bzhin nor bu dbang gi mchog :
snying dang 'dra ba'i man ngag 'di :
'byung po 'dul byed rgyud nas btus :
zhes dang /
chos khrims bstan pa'i sgron me'i le'u gsum pa nas kyang bar them du bstan cing rjes nas kyang 'byung ba ltar /
mnga' dbang rin po che 'bar ba'i mchan yig can la phun sum tshogs pa'i rgyu btsal ba /
rten cing 'brel ba'i rdzas gsag pa /
mnga' gsol dngos te don gsum du bstan pa mdzad byang gnyer bcol gyi mthar tshang ba dang /
rgyud la le'u lnga ru bstan :
zhes pa la srog gi snying po bsdus pa 'byung po 'dul byed kyi rgyud le'u dang po gleng gzhi /
gnyis pa dus dang gza' skar brtsi ba /
gsum pa srog gi yi ge bri bar bya ba /
bzhi pa nor bu sngags kyi le'u /
lnga pa gtad rgya sbas byang bka'i dam bsgrag dang bcas pas tshang la /
chos skyong rgyal por mnga' gsol ba'i :
mnga' dbang rin chen 'bar ba yod :
ces pa'i nang gi rtsa ba rin po che'i gwa'u la brten nas mnga' dbang skyed pa'i las sbyor nyid bstan la /
'di ni mnga' gsol gyi skabs su rin po che'i gtsug tor gyi tog tu rin chen gzhan dang lhan cig gam /
nor bu sngags kyi 'khor lo 'di bcug ste gtsug gi rgyan du 'god dgos par bshad cing /
tshe dang bsod nams mtha' rgyas phyir :
gnod sbyin nor gyi bang mdzod yod :
ces pas bang mdzod bca' tshul dang /
snang srid dbang du bsdu ba'i phyir :
dbang byed rgyal po'i sgrub thabs yod :
ces pas zangs kyi gwa'u la brten pa dang /
mtha' yi dgra bzhi 'dul ba'i phyir :
dregs pa dbang sdud sgrub thabs yod :
ces pas /
phyag rdor gyi sku la brten pa dang /
'du 'dzi g.yeng bas long med na :
bcas chog nor bu 'bar ba yod :
ces pas /
rang gi pho brang du mchod pa phul te bzhugs su gsol na ci 'dod 'grub pa ste /
de ltar dbang chog rgyud kyi le grangs le'u lnga pa'i stod char gsungs pa'i las tshogs rnams /
ming gsal dang go rim gyi sgo nas mi 'chug par them gyis bsdams pa yin la /
de dag kyang rgyud 'di nyid kyis bstan bya'i snying po zla dus gza' tshes nyi ma rnams nges pa la /
tshangs pa'i 'jig rten srog gi yi ge rang gnas su bskor ba rab gnas rgyas btab rnams phyag len ltar 'khrul med du bsgrubs pa de nyid rtsa bar byas te /
rang gzhung ltar ram /
spros pa la dga' bas zab gnad kyi khongs bsdebs te shes par bya yi /
las tshogs them byang de dag ngos ma zin par rnam par 'khyams pa 'ga' yang mthong ngo //
man ngag gsang ba'i 'phyang drug rgyal po'i them yig ces pa /
dpal bsam yas kyi rab tu gnas pa mdzad skabs kyi gleng gzhi /
rgyal po'i bka' rtags drug dang sbyar nas zhal gdams su gsungs pa'i man ngag gsang ba'i 'phyang drug
/rtags drug gi lo rgyus /
gu ru dang rgyal po'i zhu ba dang zhus lan du gnang ba'i 'phros don thor bu /
rgyal po la ched du dgongs pa'i chos tshan drug gi spyi tshoms kyi them yig sbas byang gter srung mthu chen sde bzhi la gnyer gtad kyi mthar tshang ba /
'di ni them las /
rgyud gcig man ngag drug bcas pa :
rgyal srid rin chen bdun ldan 'dis :
khri srong lde'u btsan bsam pa bsgrubs :
ma dang bu yig gnyis su bkod :
ces pa yig sna 'di nyid kyi zhal gdams /
man ngag gsang ba'i 'phyang drug
/tsheg bar nyer brgyad pa 'di kha yin pas na de nyid go bde bar dgongs nas gter ston nyid kyis kyang dpe tshan gyi kha yig tu gsal bar 'debs pa gnang ba yin zhing /
'phyang drug po 'di kha kha byang du ngos zin pa na chos tshan tha dad pa drug bsgrig dgos pa dang /
rtsa ba'i yig sna ngos ma zin cing lhag chad kyi skyon dngos su gsal la /
des na 'phyang drug po'i don nyams su len tshul gter kha 'di rang dang sbyar tshe las rgyu 'bras kyi dbye ba mun sel sgron me dang /
rdo rje phur pa bka' yi sgye chung ma dang /
mnga' skyed nor bu'i bang mdzod dang /
chos khrims bstan pa'i sgron ma rnams dang /
'phyang phyi ma gnyis dang 'brel ba'i yig sna tha dad du rang rkang tshugs pa mi snang yang khrims yig rin po che 'bar ba dang /
zhal gdams kha 'thor ba'i tshul du gsungs pa rnams kyis rtogs par snang la /
rtsa ba'i yig sna bzhi po 'di dag nub zangs mdzod nas byon pa ste shin tu dkon pa /   rig 'dzin rje'i phyag dpe bka' lung brgyud yig ji lta ba sngags 'chang shAkya bzang po'i phyag dpe ngo ma mnga' ris nas rnyed /
de'i phyi mo gter ston rang gi phyag dpe shog ser ngos las bshus pa se ston rin chen rgyal mtshan gyi bar rgyun ma chad pa'i yid ches dang bcas pa byang rgya mkhar nas rnyed /
yid ches kyi brgyud par ldan pa 'di la gces spras snying ltar du bya'o //
yang rgyal po'i them yig rjes thog las /
'o skol 'dir tshogs thams cad kyis :
smon lam rnam dag re re thobs :
snying thig zhal chems re re zhog :
ces bar them du bstan pa ltar /
o rgyan rin po che'i zhal chems rnam pa gsum bya ba rten cing 'brel ba /
la nye gsum dang bstun te bar chad sel thabs /
gter mdzod kyi dngos grub blang ba la sogs pa /
dad ldan skyes bu yang dag snying po longs :
zhes pa'i mthar tshang ba dang /
thugs la gces pa'i zhal chems zhes pa mnga' bdag gdung rabs mthar sprul pa la thug gi bar gyi lung bstan /
bslab cha mdzod bzhi spyi them zhal chems phyi ma gsum gyi 'phros gzhi kun bzang dgongs pa zang thal dang pad+ma'i bka' rtags phur bu srid gsum bdud 'dul gtad thabs bka' lung gi mthar tshang ba de nyid las u rgyan chen pos /
nga yi sgrub thabs zab mo'i bsnyen sgrub tshul :
zhes pa'i skabs su jo mo ye shes mtsho rgyal gyis gnang ba'i rtags kyi phyag cha phur bu sras mchog nyi ma'i lo rgyus bka' lung du bzhag pa /
rgyal khams dbang du bsdu ba /   'di nas 'phro can du snang ngo //
oM sarba sid+d+hi pha la hU~M/
mdzod bzhi snying khrag man ngag brgyad kyi nang tshan rgyal po'i them yig las /
chos tshan drug gi spyi them bstan pa'i dang po /
rgyal po'i mnga' thang rgyas pa'i phyir :
mnga' dbang rin chen 'bar ba yod :
ces gsungs pa'i mnga' skyed nor bu'i bang mdzod kyi chos skor cha lag dang bcas pa zhus tho la /
thog mar rat+na dbang gi dkyil 'khor du mnga' gsol gyi dbang legs par bstsal rjes /
lung gi skor la /
mnga' dbang rin po che gter gyi bang mdzod kyi lo rgyus zhal chems dang bcas pa /
rgyal po la mnga' gsol ba'i mnga' dbang rin po che 'bar ba u rgyan gyi mkhan po pad+ma 'byung gnas kyis 'byung po 'dul byed kyi rgyud nas btus pa /
srog gi snying po btus pa 'byung po 'dul byed kyi rgyud le'u lnga pa /
man ngag gsang ba'i 'phyang drug rgyal po'i them yig ste rtsa ba'i yig sna bzhi po de dag gi brgyud pa ni /
dpal gsang ba'i bdag po phyag na rdo rje /
gter bdag srid gsum dbang gi DA ki ma /
u rgyan gyi rgyal po thor cog can /
gter ston rig 'dzin rgod ldem /
ngo chen sangs rgyas bstan pa /
rig 'dzin sangs rgyas byams bzang /
se ston mgon po bzang po /
se ston rin chen rgyal mtshan /
byams pa kun dga' don grub /
sngags 'chang shAkya bzang po /
drin chen rtsa ba'i bla ma rig 'dzin mnga' ris pa chen po /
dam pa des bdag sngags 'chang dpal bkra shis stobs rgyal dbang po'i sde la dgyes bzhin du gnang ba'o //
yang brgyud pa'i srol gcig la /
ngo chen yan sngar ltar la /
des sngags 'chang rdo rje dpal ba /
des sngags 'chang rdo rje mgon po /
des chos rje sangs rgyas dpal bzang /
des thugs sras nam mkha' rgyal mtshan /
des rtsa ba'i bla ma rig 'dzin mnga' ris pa chen po /
des bdag dbang po'i sde la'o //
yang de nyid nas bar them gyis zin zhing cha lag tu gtogs pa /
u rgyan rin po che'i zhal chems rnam pa gsum pa dang /
thugs la gces pa'i zhal chems /
mkha' 'gro ye shes mtsho rgyal gyi zhal chems /
chos rgyal khri srong lde'u btsan gyi zhal chems /
lha sras mu khri btsad po'i zhal chems te /
yig sna lnga po 'di dag gi brgyud pa ni /
gu ru rin po che yab yum dang /
rgyal po yab sras sogs gsung ba po thams cad rjes la gter ston phyin gong ltar lugs gnyis dang /
se ston rin chen rgyal mtshan nas /
spyan tshab mgon po zla ba /
des yongs 'dzin dam pa mnyam med nub dgon pa chen po byams pa rgyal mtshan de nyid kyis /
bdag dbang po'i sde la'o //
gnyis pa /
rgyal po'i sku tshe sring ba'i phyir :
tshe sgrub lcags kyi sdong po bzhag :
ces pa la nang sgrub las 'byung ba ltar gyi dbang mang thob rjes /
lung nos pa /
dmus long mig 'byed lde mig
/phyi sgrub bdud rtsi bum pa /
nang sgrub lcags kyi sdong po /
gsang sgrub nam mkha'i rdo rje /
las tshogs rin chen char 'beb nang tshan lnga pa dang lnga'o //
spyir bstan yig sna de lnga la man ngag bcu gcig dbye ba /
gnad them las /
e ma ho :
las can pad+ma'i thugs kyi sras :
tshe sgrub lcags kyi sdong po la :
phyi nang gsang ba'i sgrub thabs gsum :
dbye na man ngag bcu gcig yod :
phyi sgrub rin chen bum pa la :
bdud rtsi bcud kyi snying po yod :
kha rgyan dpag bsam sdong po yod :
nang sgrub lcags kyi sdong po la :
'od lnga bcud kyi yal ga yod :
'chi med rdo rje'i 'bras bu yod :
gsang sgrub nam mkha'i rdo rje la :
rang gsal 'od kyi sgron ma yod :
rgyun chad med pa'i chu bo yod :
dmus long mig 'byed lde mig yod :
las tshogs rin chen char 'beb yod :
ces gsungs so //
de ltar yongs su tshang ba them med hrIHgcig ma'i sgrub thabs dang bcas pa'i brgyud pa ni /
mgon po tshe dpag med /
lha mo tsaN+Da lI/
'chi med pad+ma 'byung gnas /
jo mo ye shes mtsho rgyal /
sprul pa'i sku gter ston rig 'dzin rgod ldem /
sngags 'chang rdo rje dpal ba /
sngags 'chang rdo rje mgon po /
mtshan ldan byams pa bshes gnyen /
mtshan ldan ngag dbang grags pa /
chos rje sangs rgyas dpal bzang /
sngags 'chang chos rgyal bsod nams /
sku sras bsod nams bkra shis /
rtsa ba'i bla ma rig 'dzin mnga' ris pa chen po /
yang /
sangs rgyas dpal bzang nas /
thugs sras nam mkha' rgyal mtshan /
rtsa ba'i bla ma rig 'dzin mnga' ris pa chen po de nyid dang /
rgyal sras pad+ma chos rgyal las /
bdag dbang po'i sdes legs par zhus pa ste /
brgyud pa 'di ni /
dbang lung yongs rdzogs yig sna phra mo phyin la yang yid ches shing dpyad bzod pas khyad par du 'phags pa zhig yin la /
sngags 'chang shAkya bzang po sogs las kyang gsan pa'i brgyud tshul kyang drag po thugs kyi sgrub thabs dang 'dra zhing /
yang /
thugs sras chen po nam mkha' rgyal mtshan yan gong ltar la /
des skyabs mgon dam pa grub mchog spang khang pa chen po dpal ldan blo gros /
des bdag dbang po'i sde la bstsal pa'o //
'di ni nang sgrub kho na'i dbang lung gi brgyud pa yin zhing /
sku tshe'i bka' babs byin rlabs kyi gzi 'od 'bar ba zhig yin la /
yang /
tshe dpag tu med pa /
u rgyan rin po che /
yum mtsho rgyal /
gter ston phyin rtsa ba'i bla ma mnyam med nub dgon pa chen po'i bar /
gong gi zhal chems kyi brgyud pa dang 'dra bar yang thob cing /
dbang brgyud gtso che ba'i khungs thub pa yin la /
rin chen char 'beb bye brag tu phye ba'i skabs su /
dpal gsang ba'i bdag po phyag na rdo rje /
o rgyan rin po che /
de phyin chad nub dgon rje dang /
rig 'dzin yab sras las brgyud tshul gong ltar 'dra bar bdag la'o //
gsum pa /
rgyal po'i dgra bgegs 'dul ba'i phyir :
drag po sngags kyi phreng ba yod :
ces pas mtshon cha brgya rtsa gcig las brgyad cu ste /
slong zhus dug byug sbyor ba grong khyer bshig
/mtshon cha me 'khor gtad gnad gsang ba 'di //
lcags mdzod nag po'i lag len gong las bshad //
srid pa'i rgyal mo ha la khrag ral can //
pad+ma thod phreng rgod ldem rdo rje dpal //
byams pa bshes gnyen sangs rgyas dpal bzang po //
chos rgyal bsod nams de sras bkra shis mtshan //
rje btsun bdud 'joms rdo rjes bdag la'o //
tshul gzhan sangs rgyas dpal bzang pas thugs sras //
de la rig 'dzin rjes gsan de bas gzhan //
ring ba'i tshul la bsod nams bkra shis dang //
thugs sras nam mkha' rgyal mtshan gnyis ka la //
shAkya bzang pos gsan zhing rig 'dzin rje //
rim par brgyud pa /
bzhi pa /
sangs rgyas bstan pa dar bya'i phyir :
chos khrims bstan pa'i sgron ma yod :
ces pa la /
chos khrims bstan pa'i sgron ma'i gleng gzhi dang /
bka' mol ba mnga' dbang rin po che'i le'u dang gsum /
slob dpon bo d+hi satwas gsungs pa'i rtsa ba'i khrims lnga dang /
nan tan zhal chems kyi le'u ste dgu /
slob dpon pad+ma 'byung gnas kyis gsungs pa'i khrims 'gal tshar gcad pa'i le'u gnyis dang bcu gcig
/bcu gnyis pa'i 'phro can rnams rig 'dzin mnga' ris pa chen po legs ldan bdud 'joms rdo rje dpal bzang po'i drung du thob pa'i brgyud tshul lugs gnyis mnga' dbang dang 'dra'o //
dpal dbang po'i sdes bka' tshom gyi rtsom yig dngos /
sprul pa'i sku mdo sngags gling pa'i phyag ris las zhal bshus shing zhu tig byas lags so ///
/
