\u0f01\u0f83:
gsang bdag gtum po'i sgrub thabs 'di :
rig 'dzin ngag gi badzra gyis :
gnas mchog ja pa brag dkar gyi :
brag gdong ral gri 'dra nas rnyed :
sa ma ya :
kha tham :
\u0f88\u0f88\u0f88\u0f88\u0f88\u0f88\u0f88
gsang bdag rdo rje gtum po'i sgrub thabs bstan :
snyigs dus sems can 'khrug rtsod dar ba dang :
bstan pa gnyis 'khrug mchog gsum 'o brgyal bas :
sde brgyad ma mo 'khrugs pa'i kha rlangs kyis :
btsa' sad ser gsum skye 'gro yams kyis sdud :
gang min spyod pas mug yams phyugs nad khol :
de phyir rdo rje gtum po sgrub la brtson :
le lo snyom las spangs nas sgrub la brtson :
bskyed rdzogs snying rus mos gus nan ltar skyed :
tshul bzhin sgrub pa nyams su len gyur na :
rdo rje drag po gtum dang dbyer med cing :
sde brgyad 'byung po bskrad dbye 'gug brgyal nas :
kun 'dus bka' dang dam la gnas gyur cing :
'jigs pa brgyad dang bcu drug zhi bar 'gyur :
bde ba can du skye bar the tshom med :
sa ma yA:
ma 'ongs sems can don slad du :
gtum chung sgrub pa'i sgrub thabs 'di :
khri srong lde dang lha lcam la :
gnang ba ma 'ongs don ched du :
yi ger bris nas gter du sbas :
las can gcig dang 'phrad par shog :
sa ma yA:
rgya rgya rgya :
sngon 'gro skyabs 'gro sems bskyed dang :
yan lag bdun dang mtshams gcod dang :
mchod rdzas byin gyis brlab pa ste :
skyabs 'gro ni :
hU~M:
rgyal ba rab 'byams 'dus pa'i sku :
rdo rje gtum po drag rtsal can :
bdag sogs byang chub thob kyi bar :
lus ngag yid gsum dang bas skyabs :
lan gsum bya :
sems bskyed pa ni :
hU~M:
bdag dang sems can thams cad kyis :
rdo rje gtum po bsgrubs nas ni :
dregs byed ru tra tshar bcad nas :
gzhan don lhun grub sems bskyed do :
lan gsum bya :
yan lag bdun pa ni :
rdo rje gtum po gshegs su gsol :
sde brgyad lha srin gdan la bzhugs :
sgo gsum gus pas phyag 'tshal nas :
phyi dang nang dang gsang mchod 'bul :
nyams gyur sdig sgrib mthol bshags nas :
byang chub sgrub la yi rang ngo :
mya ngan mi 'da' bzhugs gsol 'debs :
dregs pa sde brgyad thul nas gzhan don du :
rdo rje gtum po khyod dang dbyer med nas :
drag rtsal phrin las thams cad myur 'grub shog :
sngon 'gro'i gtor ma phul byas nas :
hU~M:
rang nyid rdo rje gtum po yi :
thugs ka'i hU~M las 'od 'phros pas :
khyung chen dkar pos nam mkha' gang :
bya khyung ser pos sa gzhi gang :
khyung dmar sprul pas bar snang gang :
gtum chung khyung nag sa ltar g.yos :
dregs pa sde brgyad lha srin dang :
gnod cing 'tshe ba'i gdon bgegs dang :
log 'dren lan chags thams cad rnams :
gtor ma 'di yis tshims gyis la :
gnas 'dir ma 'dug gzhan du dengs :
gal te bka' las 'da' byed na :
gtum po bya khyung 'khor bcas kyis :
rdul du brlag par gdon mi za :
byad byed klu gdon 'khor bcas rnams :
rang rang gnas su myur du dengs :
oM badzra pA Ni g+ha ru Ta gnod byed u tsa ta ya phaT:
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+Na pa ya gr-ih+Na pa ya hU~M phaT:
A na ya ho :
b+ha ga wAn :
badzra bid+yA rA dza hU~M phaT:
hU~M:
rang nyid rdo rje gtum po yi :
phyi rol gnam lcags rtsibs bcu'i gur :
rtsibs rtser gnam lcags bya khyung re :
gshog sgra 'ur 'ur me dpung 'bar :
sde brgyad klu gdon rab bsregs nas :
me dpung 'bar ba'i gur khang gtams :
gnam lcags 'khor lo rtsibs bcu'i nang :
khyung ni dkar ser dmar ljang nag :
khyung chen lnga yi gur khang gyur :
gnod byed sbrul gyur zhal du gsol :
rang nyid rdo rje gtum po dang :
khyung lnga 'khor dang bcas pa yis :
gdon bgegs log 'dren mtshams chod cig :
oM badzra pA Ni tsakra b+h+rU~M:
ga ru Ta rak+Sha rak+Sha :
hU~M:
rang nyid rdo rje gtum po ru :
gsal ba'i pad 'dab brgyad kyi steng :
hU~M mthing brgyad 'phros rdo rje gtum po ni :
sku mthing g.yas pas gnam lcags rdo rje phyar :
g.yon pas ye shes bya khyung khra thabs 'gyed :
rang nyid rdo rje gtum po'i thugs ka nas :
khro chung mtshon cha ral gri gri gug phur :
ye shes me dpung kha dog lnga ru 'bar :
'ur 'ur thar thar tshwa tshwa me dpung gis :
stong gsum 'jig rten dregs byed snying la gzir :
lus ngag phung khams skye mched rdul du rlog :
badzra tsaN+Da gnod byed snying la raM:
gnod byed gdon bgegs stong khams gzhan du dengs :
gal te mi 'gro gnas 'dir 'dug gyur na :
gnam lcags rdo rjes gnod byed snying la raM:
bya khyung rigs lngas gnod byed zhal du gsol :
gdon bgegs sde brgyad snying la pA Ni hU~M:
sod cig tsakra badzra dz+wa la raM:
srung 'khor rdo rje'i gur khang gi dmigs pa'i rim pa'o :
de nas stong khams sems can rdo rje gtum po ye shes lnga yi ngo bo ni :
hU~M:
stong gsum rnam dag gzhal yas khang :
gzugs can thams cad gtum po'i sku :
re dogs gnyis 'dzin mtshams bcad cing :
snang srid rdzogs pa chen po'i sku :
b+h+rU~M pra we sha ya phaT:
ye nas rang rig rdo rje gtum po la :
gnyis 'dzin 'khrul chos bsgrub par blos bzung nas :
rang rig ye shes ngo bo'i don ma mjal :
rang rig ye shes don gyis mjal phyag 'tshal :
na mo pu ru sha ya ho :
rdo rje gtum po 'khor bcas dang :
'bral ba med par sgrub pa ni :
srog gi phyir yang mi gtang ngo :
tsit+ta badzra sa ma yA:
de nas mchod pa byin brlab ni :
gzugs sgra dri reg lha mo ni :
dkar ser dmar ljang tshogs 'phros nas :
'khor bcas mchod pas tshims par bsam :
oM AHhU~M badzra pA Ni ar+g+haM AHhU~M:
de bzhin shab+da'i bar ro :
oM AHhU~M rak+ta kiM ni ri ti hU~M hrIHThA:
oM b+ho d+hi tsit+ta ga Na gu h+ya pU dza ho :
phyi nang gsang ba'i mchod pa 'o :
de nas bdud rtsi byin rlabs ni :
oM sarba pany+tsa a mr-ita hU~M hrIHThA:
rak+ta byin rlabs ni :
oM ma hA rak+ta dz+wa la maN+Da la hU~M hrIHThA:
gtor mar bdud rtsi 'thor la :
oM ma hA ba liM ta te dzo ba liM ta ba la ba te gu h+ya sa ma ye hU~M hrIHThA:
sngon 'gro las rim bdun pa 'o :
sa ma yA:
rgya rgya rgya :[ \u0f88\u0f88\u0f88\u0f88\u0f88 ]lha bskyed pa ni :
oM swa b+hA wa sogs :
chos rnams dmigs med stong nyid gyur :
gsal stong 'gag med rig rtsal las :
'gro drug sems can khyab pa yi :
byams sems snying rje mkha' gsal khyab :
de las rang rig rig pa ni :
hU~M las gnam lcags 'khor lo ni :
rtsibs bcu rno ba'i ngar dang ldan :
rtse na gnam lcags phyogs bcur lding :
me yi bya khyung dmar nag 'tshubs :
dur khrod pho brang rab 'jigs pa :
me rlung dmar nag phyogs bcur 'phyo :
rab 'jigs 'khor lo rtsibs bcu'i dbus :
yangs shing rgya che de yi nang :
rdo rjes gtams pa'i gur khang dbus :
pad+ma 'dab ma brgyad kyi lter :
pad 'dab shar aHlho ru ya :
nub tu ma dang byang du du :
shar lhor ru dang lho nub tsa :
nub byang sha dang byang shar na :
dbus lter ru tra bsnol ba'i steng :
hU~M mthing 'od kyi 'phro 'du yis :
'phags mchod sems can sgrib sbyangs nas :
don byas tshur 'dus yongs gyur pas :
rang nyid rdo rje gtum por gyur :
mthing nag zhal gcig phyag gnyis pa :
phyag g.yas rdo rje rtse lnga phyar :
rdo rje'i rtse mo tshwa tshwa 'phros :
phyag g.yon thugs kar sdigs mdzub sgreng :
sdigs mdzub rtse mor ye shes kyi :
bya khyung mthing nag khra thabs 'gyed :
zhal gdangs mche ba rnam par gtsigs :
dmar zlum drag po'i spyan gsum pa :
dbu skra dmar ser gyen du brdzes :
smin ma sma ra ag tshom 'bar :
thod skam lnga yis dbu la brgyan :
klu brgyad sbrul gyis dbu skra bcing :
snyan cha dpung rgyan mgul rgyan dang :
ska rags phyag gdub zhabs gdub mdzad :
stag sham 'bar bas sku smad dkris :
zhabs gnyis g.yas bskum g.yon brkyang nas :
gnod byed ru dra'i snying gar brdzis :
me dpung dmar nag 'bar klong bzhugs :
de yi spyi bor pad nyi'i steng :
rig 'dzin pad+ma saM b+ha ni :
mthing nag gcer bu stag sham can :
thod skam lnga yis dbu la brgyan :
phyag g.yas rdo rje nam mkhar phyar :
g.yon pas thod khrag thugs kar bsnams :
zhal nas hU~M pheM sgra sgrog pas :
dpa' bo mkha' 'gro dbang du sdud :
ye shes chos skyong las la bskul :
rang nyid rdo rje gtum drag tu :
gsal ba'i pad 'dab brgyad kyi steng :
sde brgyad sa bon steng du hU~M:
mthing nag yongs su gyur pa las :
phyag mtshan cha lugs gtso bo ltar :
zhal gdangs spyan bsgrad zhal nang phyogs :
gu ru mtshan brgyad dbu brgyan gsal :
gtum po brgyad kyi thugs ka nas :
sde brgyad sa bon phyi ru 'phros :
phyag rdor phyi rol sde brgyad dang :
bka' srung ma mo bstan srung tshogs :
bka' dang dam la gnas bzhin gsal :
shar du rgyal po yul 'khor srung :
sku mdog dkar la pi waM bsnams :
lho ru rgyal po 'phags skyes po :
sku mdog sngo la ral gri bsnams :
nub tu rgyal po spyan mi bzang :
sku mdog dmar la sbrul zhags bsnams :
byang du rgyal po rnam thos sras :
sku mdog ser la rgyal mtshan bsnams :
rgyal po sde dang dmag 'khor bcas :
de ltar lha tshogs thams cad kyi :
dpral bar oM dang mgrin par A:
thugs ka'i hU~M las 'od 'phros pas :
dag pa mkha' spyod o rgyan yul :
lcang lo can dang ljon shing rtse :
phyogs bcu'i zhing khams rab 'byams dang :
steng 'og phyogs mtshams so so nas :
gnas 'dir spyan 'dren gshegs su gsol :
oM AHgu ru tsit+ta badzra pA Ni ga ru Ta badzra sa ma ya dzaHdzaHpheM pheM hU~M:
spyan 'dren pa ni :
hU~M:
gling mchog rnga yab gling dang ni :
zangs mdog dpal ri 'od 'bar nas :
rig 'dzin pad+ma sam+b+ha dang :
dpa' bo mkha' 'gro ging gi tshogs :
gnas 'dir spyan 'dren gshegs su gsol :
snyigs dus bskal pa'i tha ma la :
'gro don thugs dam zhal bzhes bzhin :
dbang mchog bskur phyir gshegs su gsol :
dngos grub stsol phyir gshegs su gsol :
bar chad bsal phyir gshegs su gsol :
rkyen ngan zlog phyir gshegs su gsol :
lam sna 'dren phyir gshegs su gsol :
chos kyi dbyings nas gshegs pa'i tshe :
bzhad pa'i 'dzum mdangs ya la la :
dri zhim spos ngad thu lu lu :
tshul khrims dri ngad sangs se sang :
hU~M gi glu len kyu ru ru :
phaT kyi brda skad di ri ri :
'ja' tshon sna lnga 'od du 'khyil :
dar gdugs rin chen spungs se spung :
me tog char 'beb si li li :
byin rlabs dngos grub thibs se thib :
byin gyis rlobs la bar chad sol :
hU~M:
byang phyogs lcang lo can gyi gnas mchog nas :
gsang bdag phyag na rdo rje gshegs su gsol :
sku mdog mthing nag drag po'i khro chas rdzogs :
ye shes me dpung dmar nag klong du 'phyo :
dur khrod chas brgyad yongs su rdzogs pa'i sku :
phyag g.yas rdo rje rtse lnga nam mkhar phyar :
ye shes me yi tshwa tshwa tha ra ra :
phyag g.yon sdigs mdzub bya khyung khra thabs 'gyed :
gdug pa klu gdon pho mo zhal du gsol :
sprul pa'i khro bo d+hA ki bye ba 'bum :
ye shes chos skyong pho rgyud mo rgyud tshogs :
skad cig glog 'gyu'i tshul gyis gshegs su gsol :
dregs byed ru dra 'dul phyir gshegs su gsol :
drang srong gza' gdon 'dul phyir gshegs su gsol :
klu gdon mdze nad 'dul phyir gshegs su gsol :
gnyan nad gag lhog 'dul phyir gshegs su gsol :
lha srin sde brgyad 'dul phyir gshegs su gsol :
mtha' yi dmag dpung zlog phyir gshegs su gsol :
hU~M:
gsang bdag lha tshogs 'khor bcas gshegs su gsol :
chos kyi dbyings nas dgyes bzhin gshegs tsa na :
khros pa'i shugs kyis ri rab tshogs por 'phen :
hU~M gi nga ros srid gsum 'dar zhing sngangs :
phaT kyi 'brug sgras log lta tshar gcod cing :
dam sri pho mo 'dul phyir gshegs su gsol :
'jig rten dregs byed 'dul phyir gshegs su gsol :
lta log chos min 'dul phyir gshegs su gsol :
sku mdog mthing nag ye shes me dpung 'phro :
ma rig log rtog dug lnga gdon tshogs sreg :
phyag g.yas rdo rje rtse lnga me 'bar gdengs :
steng gdon gza' dang gnam thel mgo bo 'gem :
phyag g.yon sdigs mdzub bya khyung khra thabs 'gyed :
gdug pa klu gdon sa bdag 'dul bar mdzad :
bskul lo rdo rje gtum po'i thugs dam skul :
dam tshig gnyan po'i thugs dam dus la bab :
dregs byed ru dra bsgral ba'i dus la bab :
dam nyams bstan dgra sgos dgra zas su rol :
bdud bzhi 'byung po'i bar chad thams cad zlog :
gzugs can gzugs med dam log ru dra rnams :
ming med rdul du brlag pa'i dus la bab :
dal yams 'byung po'i 'tshe ba zlog mdzad nas :
dbang skur rgyud smin bdag sogs byin gyis rlobs :
hU~M:
ri rab rtse mo dpag bsam ljon shing nas :
sprul pa'i bya khyung 'jigs byed ga ru Na :
bdag gis dad pa dam tshig dbang gis ni :
gnas 'dir spyan 'dren bya khyung ga ru Na :
gang 'dul der ston bya khyung sprul pa'i sku :
khro rgyal he ru ka dang dgongs pa mnyam :
thabs shes dbyer med yab yum zhal sbyor bzhugs :
gnam lcags 'bar ba'i mchu sder rab gzengs pas :
sa bdag klu gnyan sde brgyad 'dar zhing sngangs :
sprul pa'i bya khyung 'khor bcas gshegs su gsol :
khro chung 'bar ba'i rwa gnyis bskal me 'tshubs :
bcom ldan dpal chen bya khyung gshegs su gsol :
gshog pa ral gri me dpung rab tu 'bar :
snang srid dregs byed 'dul phyir gshegs su gsol :
gnam lcags rwa la gser mig gnam lcags mchu :
glog lce dug mche zangs sder mjug sgro 'bar :
dbu gtsug nor bu 'bar bas dngos grub ster :
'jigs byed khyung chen 'bar ba gshegs su gsol :
rin chen spu sprug rdo rje'i ser chen 'beb :
bdud dang klu gnyan dam sri rdul du rlog :
spyan nas khrag gi rba rlabs rab tu 'phyo :
khrag nad rgyu gzer 'dul phyir gshegs su gsol :
khyung skad nga ros klu gdon snying rtsa 'dar :
gdug pa klu gnyan 'dul phyir gshegs su gsol :
gshog pa g.yas g.yon 'khrol zhing brdab pa'i tshe :
nyi zla sar 'phen sa gzhi brdar sha gcod :
gdon chen bco brgyad 'dul phyir gshegs su gsol :
zangs sder bsgrad pas lha chen yul sa gnon :
gza' klu sde brgyad dbang sdud sprul pa'i sku :
sprul pa'i khyung chen 'khor bcas gshegs su gsol :
rgyal chen sde bzhi dmag 'khor dpung dang bcas :
ye shes chos skyong pho rgyud mo rgyud dang :
phyag rdor gtum po'i bka' nyan bstan srung tshogs :
gnas 'dir dam tshig dbang gis gshegs su gsol :
oM AHhU~M gu ru tsit+ta badzra pA Ni ga ru Ta badzra sa ma ya dzaHdzaHpheM pheM:
dmigs pa gsal bzhin sngags 'di nyer gcig brjod :
sa ma yA:
rgya rgya rgya :
hU~M:
rab 'jigs pho brang yangs pa'i nang :
me dpung mthing nag 'bar ba'i klong :
pad+ma nyi zla'i gdan steng dbus :
ru tra dregs byed bsnol ba'i steng :
gtum chen khro rgyal rab 'jigs sku :
ye shes rab 'bar khro bo'i rgyal :
dgyes pa'i gdan la brtan par bzhugs :
tiSh+Tha badzra sa ma yA:
hU~M:
dpal chen khro rgyal phyag rdor 'khor bcas la :
dam rdzas dgyes mchod phyi yi mchod pa ni :
mchod yon me tog bdug spos mar me dri :
zhal zas rol mo la sogs phyi mchod 'bul :
thugs rjes dgyes bzhin mchog thun dngos grub stsol :
badzra pA Ni sa pa ri wA ra ar+g+haM sogs kyis mchod /
hU~M:
pad+ma sam+b+ha dpal chen phyag na rdor :
ye shes bya khyung rgyal chen sgo ba bzhi :
ye shes chos skyong DA ki gter bdag la :
dam rdzas mnyes byed nang mchod 'bul ba ni :
dbang po lnga dang sha lnga bdud rtsi lnga :
go ro tsa na keng rus tshil chen dang :
don snying rnam lnga dug lnga dug gsum rnams :
ye shes bdud rtsi lnga yi ngo bor bzhes :
hU~M:
drag po gtum chen 'khor bcas la :
gsang ba'i mchod pa 'bul ba ni :
thabs shes dbyer med mchog sbyor bas :
bde dga' dkar dmar byang chub rgyun :
dga' ba bzhi yi thabs shes sbyor :
bde dga' gsang ba'i mchod pa 'bul :
phyi nang gsang ba'i mchod sprin tshogs :
gzugs sgra dri reg rnam dag pa'i :
rab 'byams mkha' dang mnyam pa 'di :
dpal chen phyag rdor 'khor bcas la :
mchod par 'bul lo dgyes par bzhes :
phrin las rnam bzhi'i dngos grub stsol :
hU~M:
rdo rje dpal chen 'khor bcas la :
nad gdon zhi phyir sman mchod 'bul :
srid gsum rtsi bcud rtsa brgyad sman :
lo 'dab ye shes bdud rtsi'i bcud :
bdud rtsi sman mchod 'di bzhes la :
nad yams 'byung po'i bar chad sol :
hU~M:
rdo rje dpal chen 'khor bcas la :
rak+ta'i ar+g+haM zhing bcu'i khrag :
tsit+ta rgyu drug bsgral ba'i khrag :
bsgral ba'i rak+ta 'di bzhes la :
'dod chags 'khrul pa'i nad gdon sbyongs :
hU~M:
rdo rje dpal chen 'khor bcas la :
A:
thod snod yangs pa'i nang rol na :
b+ha liM gtor chen 'bar ba 'di :
a mr-ita yi bdud rtsis bran :
'bul lo dgyes bskang dngos grub stsol :
zhe sdang rus ni brag ltar 'khrigs :
'dod chags khrag ni mtsho ltar 'khyil :
gti mug sha ni ri ltar spungs :
bla med dug gsum mchod pa 'di :
ye shes lnga yi ngo bor bzhes :
sku lnga ye shes thob par shog :
phyi nang gsang gsum sman mchod rak+ta gtor ma'i mchod pa'i rim pa'o :
sa ma yA:
rgya rgya rgya :
hU~M:
gtum po drag shul rab 'jigs khro bo'i rgyal :
sku mdog mthing nag rab tu 'jigs pa'i sku :
spyan gsum rab bsgrad sma ra ag tshom 'bar :
srid gsum 'jigs byed sku la phyag 'tshal bstod :
phyag g.yas rdo rje rtse lnga nam mkhar phyar :
gza' brgyad gdong mo mched bzhi las la 'gyed :
sku sprul 'jam dpal dbyangs la phyag 'tshal bstod :
gsung gi hU~M sgra 'brug ltar rab sgrog pas :
bdud dang dam sri ru tra'i mgo bo 'gem :
gsung sprul dbang chen gsung la phyag 'tshal bstod :
thugs nyid ye sangs ye rdzogs ye shes thugs :
'gro drug ye shes thugs nyid rdo rje 'chang :
thugs sprul yang dag nyid la phyag 'tshal bstod :
yon tan ye shes lnga yi rang byung ba'i :
'gro rnams smin grol sa la 'god mdzad pa :
sku lnga lhun grub sku la phyag 'tshal bstod :
g.yon pas sdigs mdzub bya khyung khra thabs 'gyed :
klu rigs sde lnga 'dul dang pho nyar 'gyed :
phrin las sprul pa bya khyung ga ru Na :
rab 'jigs khyung gi sku la phyag 'tshal bstod :
rgyal chen sde bzhi sgo srung ging gi tshogs :
ye shes chos skyong DA ki bstan skyong dang :
gter srung dge bsnyen gza' bdud tha ra nag :
thugs gter phyag rdor bka' yi srung ma la :
a ti pU hoHye shes chos skyong la :
zhes ye shes lnga'i sku la bstod dbyangs kyis bstod nas :
de nas rang nyid phyag rdor dang spyi bor pad 'byung a tsa ra yi cha lugs can gsal bzhin du zhi ba'i bsnyen pa la 'bad :
oM AHgu ru tsit+ta badzra pA Ni hU~M:
zhes ma yengs dmigs pa gsal ba'i ngang nas bzlas pa la 'bad :
de nas phyag rdor du gsal ba'i gnas lngar khyung lnga dang lus kyi ba spu'i bu ga thams cad khyung gis gang bar dmigs la :
oM badzra tsaN+Da ma hA ro Sha Na a pra ti ha ta ba la hU~M phaT:
thugs kar nyi zla'i dkyil 'khor gyi steng du ye shes sems dpa'i ngo bo rdo rje rtse lnga pa sngon po de'i lte bar rang rig rdzogs pa chen po'i sems nyid :
hU~M yig sngon po'i mthar sngags kyi phreng bas bskor bar dmigs bzhin bzlas pa la 'bum tsho gsum du bzlas :
rang rig rdzogs pa chen po'i ngang nas lha yi sku nam mkha' la 'ja' shar ba ltar ma yengs par bzla ba ni gnad dam pa'o :
grub pa'i rtags ni :
nyi zla shar ba dang :
lus la go gyon pa mtshon cha thogs pa me dpung rang la 'bar ba me tog sngon po thu ba sogs rmi'o :
khyad par gyi rtags ni zhal mthong ba gsung thos pa ni rab :
rdo rje dang khro phur rnyed par rmis na dngos grub rnam gnyis 'thob cing sde brgyad kyis ci bcol ba'i las byed cing bde ba can du skye bar the tshom med :[ \u0f88\u0f88\u0f88 ]rgya rgya :
oM badzra tsaN+Da ma hA ro Sha Na ga ru Ta tsa le tsa le hU~M phaT:
gnod byed ru tra gdon bgegs kyi snying 'gas 'gas srog gzir gzir ya ya b+h+yo b+h+yo nan nan :
cung zad bzla :
gzir rbad drag sngags sde brgyad kyi dam bzhag rnams rkyen kha zlog dus 'dir bzla :
de nas ga Na tshogs kyi 'khor lo ni :
tshogs rdzas thams cad bshams nas bdud rtsis bran nas 'di skad do :
rang nyid lhar gsal thugs ka nas :
oM AHhU~M dang raM yaM khaM:
tshogs rdzas sbyang phyir yi ge 'phros :
raM 'phros mi gtsang dri ma bsregs :
yaM 'phros bag chags thams cad gtor :
khaM gyis gnyis 'dzin dri ma bkrus :
oM gyis bdud rtsi dkar por spel :
AHyis bdud rtsi ro brgyar ldan :
hU~M gis 'khor 'das bdud rtsir spel :
oM AHhU~M gis byin brlabs nas :
oM AHhU~M ha ho hrI:
spyan 'dren ni :
hU~M:
gu ru pad 'byung gsang bdag bya khyung dang :
rtsa gsum sgrub pa bka' brgyad zhi khro'i lha :
gnas gsum dpa' bo mkha' 'gro dam can tshogs :
rgyal chen sde bzhi ging dang lang ka'i tshogs :
ye shes mgon po dam can rA hu la :
dge bsnyen shel phreng gter srung brtan ma rnams :
zhal zas tshogs la spyan 'dren gshegs su gsol :
tshogs kyi 'khor lo zag med bdud rtsi 'di :
pad 'byung gsang bdag bya khyung 'khor bcas bzhes :
'jam dbyangs dbang chen yang dag phur pa dang :
kun bzang rdo rje sems dpa' rigs lnga'i tshogs :
'khor bcas zhal zas tshogs kyi mchod pa bzhes :
dpa' bo mkha' 'gro chos skyong ber dmar beng :
phyag bzhi phyag drug zhing skyong ma mo gza':
rgyal chen dam can sngags bdag klu bdud dang :
'jig rten 'das dang 'jig rten las grub pa'i :
phyi nang bka' srung gter bdag rgya mtsho'i tshogs :
sprul dang yang sprul pho nya las mkhan sogs :
zhal zas tshogs la spyan 'dren gshegs su gsol :
rgyal ba'i bstan pa srung phyir gshegs su gsol :
rnal 'byor tshe srog bsring phyir gshegs su gsol :
thugs gter dkyil 'khor spel phyir gshegs su gsol :
rigs rgyud chos brgyud spel phyir gnas 'dir gshegs :
tshe bsod dpal 'byor snyan grags dbang thang sogs :
phrin las 'gro don rgyas phyir gnas 'dir gshegs :
lha srin sde brgyad 'dul phyir gnas 'dir gshegs :
gnod byed dgra bgegs log 'dren bdud rigs dang :
mtha' dmag dus 'khrugs zlog phyir gshegs su gsol :
ga Na sarba tsakra kha kha khA hi khA hi :
tshogs phud rnams 'bul bar bya'o :
tshogs mchod ni :
hU~M:
gtum drag rab 'jigs me dpung 'bar ba'i klong :
pad+ma sam+b+ha gsang bdag bya khyung tshogs :
mkha' 'gro dam can rgya mtsho'i lha tshogs la :
zhal zas tshogs dang gtor mas thugs dam bskang :
mchog dang thun mong dngos grub bstsal du gsol :
tshogs kyi phud mchod rim pa 'o :
hU~M:
gtum chen drag po'i lha tshogs spyan lam du :
sngon byung dus nas da lta'i bar dag tu :
gnyis 'dzin dbang gis mi dge'i las bsags nas :
nyes ltung mtshams med las ngan bsags pa rnams :
mthol bshags tshangs pa'i dngos grub bstsal du gsol :
nyes ltung gang byas yid la bkod nas yig brgya brjod :
sa ma ya :
rgya rgya rgya :
lhag ma bran la 'di skad do :
hU~M:
lhag la dbang ba mkha' 'gro chos skyong dang :
phyag rdor bka' nyan dbang phyug mkha' 'gro ging :
'bar ma lang ka ma bdun pho nya'i tshogs :
zhi mdzes sku dang 'jigs rngams cha lugs ston :
me tog phreng dang rin chen gzhong thogs rnams :
lhag gtor bzhes la phyi nang bar chad sol :
ces lhag gtor phyi rol du phul :
rje btsun pad+ma dbang chen thugs dam bskul :
gsang bdag phyag na rdo rje'i thugs dam bskul :
ye shes bya khyung rigs lnga'i thugs dam bskul :
rgyal chen dpa' bo ging bcas thugs dam bskul :
ye shes chos skyong pho mo'i thugs dam bskul :
sprul pa lha srin sde brgyad thugs dam bskul :
dge bsnyen brtan ma gza' bdud thugs dam bskul :
chos kyi dbyings nas drag po'i skur bzhengs la :
zhing bcu dgra bgegs ru tra 'khor bcas rnams :
zhal du bzhes shig thugs dam dus la bab :
byad byed mu stegs ngan pa'i bar chad zlog :
de nas chad mdo ni :
dmar gtor sha khrag gis brgyan pa bshams nas :
hU~M:
sngon tshe 'das dus bskal pa'i bar pa la :
bsam yas gtsug lag khang gi pho brang na :
rig 'dzin pad+ma mnga' bdag rgyal po yis :
phyag rdor thugs kyi dkyil 'khor zhal phyes nas :
brtan ma bcu gnyis sde brgyad dregs byed dang :
dge bsnyen rdor rgyal gza' bdud thar nag dang :
zhing skyong pho mo bam ro ging gi tshogs :
rang rang gzugs bstan srog snying phul byas shing :
dbang bskur ming btags lce la bdud rtsi blud :
bka' bzhin bsgrub par dam bzhag khas blangs nas :
bka' las 'das na mgo bo 'gem par chad :
sngon gyi dam tshig gnyan po dus la bab :
sha khrag dmar gyi gtor ma 'di bzhes la :
sangs rgyas bstan dang rnal 'byor bdag cag la :
dgra bgegs 'tshe dang nad yams bar chad rnams :
zlog cig sgyur cig dgra bo'i steng du b+h+yoH
ru dra dgra bgegs srog rtsa dmar po chod :
dgra bo'i snying khrag don snying rnam lnga rol :
mdze nad yams nad dgra la char bzhin phobs :
dam nyams dgra la nang rme phung bshig thongs :
'du ba rnam bzhi'i nad rnams khong nas slongs :
byad byed ban bon dgra rnams rdul du rlogs :
thod phreng rtsal dang phyag rdor hU~M kar yi :
bka' bzhin dam tshig gnyan po dran mdzod la :
sha khrag dmar gyi gtor ma 'di bzhes la :
bka' yi phrin las gnyan po sgrub par mdzod :
ces dmar gtor gtsang sar 'bul lo :
sa ma yA:
rgya rgya rgya :
bkra shis ni :
hrI:
sgrub pa'i rnal 'byor mched lcam thams cad la :
thugs rje byin rlabs dngos grub char rgyun 'beb :
rtsa gsum dkyil 'khor lha tshogs bkra shis shog :
lhun grub rgyal ba'i dkyil 'khor kun nas bkra :
mchog thun thob nas phung po lhag med 'grub :
yi dam zhi khro rab 'byams bkra shis shog :
gang 'dul thabs kyis bar chad nyer zhi zhing :
bstan dgra mu stegs byad byed tshar gcod la :
gter srung dregs byed rnams kyi bkra shis shog :
sa ma ya :
rgya rgya rgya :
mthar rdzogs rim ni :
phyi nang snod bcud gtum po'i skur gyur nas :
thams cad 'od zhu bdag nyid gtso bor thim :
gtso bo 'od zhu thugs ka'i hU~M la thim :
hU~M yang mi dmigs stong nyid rdzogs pa che :[ \u0f88\u0f88\u0f88\u0f88\u0f88 ]bdag 'dra pad+ma 'byung gnas kyis :
rgya gar rdo rje'i shar phyogs dang :
siM ha rnga yab g+han+d+ha'i yul :
bsil ba pad+ma brtsegs rnams su :
rig 'dzin rnams la gdams pa zhus :
sgrub gnas rnams su dngos grub brnyes :
dpal gyi bsam yas gtsug lag tu :
mnga' bdag rgyal po dbyangs can mtsho rgyal la :
thugs gter snying thig phyag rdor dkyil 'khor bstan :
dbyangs can sprul pas ma 'ongs don ched du :
yi ger bris nas rin chen ga 'ur bstsal :
da lta mi spel sum cu kha ral dus :
bod khams sems can bde skyid 'byung ba dang :
lha srin sde brgyad gdug pa 'dul ba dang :
nad yams 'khrug rtsod dregs byed 'dul ba'i phyir :
rdo rje'i brag la gter du sbas nas bzhag :
gter srung dge bsnyen phyi yi bya ra ba :
brtan ma bcu gnyis nang gi bya ra mdzod :
bza' bdud nag pos bka' 'di thub par srungs :
dus la bab tshe snying gi bu la sprod :
des kyang gdams pa spel shes 'tsho shes dgos :
chos bdag rtsa ba lnga la gtad na yang :
nyams dang rmi lam yang yang brtag pa gces :
smon lam shugs kyis rten 'brel ma 'chug na :
bar chad bdud dpung zhi bar the tshom med :
sa mA ya :
rgya rgya rgya :
dus mtha'i gter ston ngag gi badzra gyis //
zla gsum btsal bas ja pa brag nas rnyed //
gdong tshang lha khang gser khang ser po'i nang //
zla tshes bzang bar o rgyan phun tshogs dang //
gter shog nyid kyi shog ser rnam dag las //
dag cing zhus pas gtan la phab pa 'o //
yi ge'i 'du byed shAkya'i btsun pa ni //
bzang skyong zhes byas gzab cing dag par bris //
mang+ga laM///
/
