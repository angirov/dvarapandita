@#:
dpal rta mgrin dregs pa kun sgrol gyi sreg pa me'i las bzhugs so :
\u0f88\u0f88\u0f88
dpal rta mgrin dregs pa thams cad rab tu sgrol ba la phyag 'tshal lo :
gdug pa can tshar gcad pa drag po'i sbyin sreg gi las ka bsgrub pa la :
dur khrod la sogs drag po'i gnas su dgu gsum gyi nyi myur la phrin las kyi gzhung bsrang :
tshogs dang mchod pa rgya cher bya :
dgra bgegs gang yin gyi ling+ga mang du bris la dgu gzhug drag tu byas nas phur pa gdab :
mtshon gyis gtub :
drag po'i rdzas dang bsres la drug cu rtsa bzhi sogs bsham :
drag po'i sa la me thab gru gsum bru ba'am brtsig :
de ltar ma grub na rus chen gyi phye mas bri :
dbus su phyag mtshan nam sa bon dgod :
shing gdug pa can gyi hom bsgreng :
g.yon du bsreg rdzas dang :
g.yas su mchod rdzas bsham :
mdun du dgang blugs sogs 'du bya'o :
bcas bsham gyi rim pa'o :
de nas thab bsang :
oM AHhU~M zhes brjod pas me thab stong par bsam :
stong pa'i ngang las bris pa ltar bskyed :
hU~M hU~M dz+wa la raM zhes pas me sbar :
til mar dgang blugs gang 'bul la :
oM ag+na ye dz+wa la dz+wa la badzra dz+wa la raM:
zhes brjod pas thab kyi dbus su drag me dmar nag 'bar zhing 'khrugs pa 'tshubs shing 'khyil ba :
de'i klong du paM las pad+ma dang raM las nyi ma'i gdan gyi steng du raM 'bar ba dang bcas pa las dbyug pa raM gyis mtshan pa las de 'dra ba dpag tu med pa 'phros :
ye shes me lha'i thugs dam gyi rgyud bskul :
gdug pa can thams cad bsregs shing sngangs :
sems can gyi don byas :
tshur 'dus phyag mtshan sa bon dang bcas pa la thim :
de 'od du zhu ba las me lha zhal gcig phyag bzhi sku mdog kham nag rab tu 'bar ba :
phyag bzhis dbyug pa dang bgrang phreng :
gun+d+he dang spyi blugs bsnams pa :
drang srong gi cha byad can :
zhal gru gsum me phung 'tshubs pa :
'od zer 'phro zhing sprul pa 'gyed pa :
ra skyes kham pa la 'chib pa :
gnas gsum du oM AHhU~M gis mtshan pa dang bcas pa'o :
rang gi thugs ka'i sa bon las 'od zer 'phros pas ye shes kyi me lha spyan drangs zhing bzhugs par bsam la :
hU~M:
dad pa dang ni dam tshig gis :
tshur gshegs tshur gshegs 'byung po che :
me lha'i rgyal po drang srong mchog :
bsreg blugs zhal zas bzhes slad du :
'di nyid du ni gshegs su gsol :
'di nyid du ni gshegs nas kyang :
dgyes pa'i gdan la bzhugs su gsol :
oM ag+na ye ha bya ka bya tI pa ye e h+ye hiHdzaHhU~M baM ho :
pad+ma ka ma lA ya satwam :
zhes spyan drangs shing bzhugs su gsol :
oM ag+na ye dz+wa la raM ha bya ka bya tI pa ye sa pa ri wA ra ar+g+haM pU dza AHhU~M:
de bzhin du sbyar te :
puSh+pe :
d+hU pe :
A lo ke :
gan+d+he :
nai bid+yA:
shab+da zhes phyi mchod 'bul :
oM:
me lha'i rgyal po 'khor bcas la :
mchod pa dam pa 'di 'bul lo :
bzhes nas rab tu dgyes par mdzod :
drag po'i phrin las sgrub mdzad gsol :
oM badzra pU dza s+pha ra Na khaM zhes 'dod don zhu :
bstod pa ni :
hU~M:
gzi brjid 'bar ba me yi lha :
'dod pa thams cad rab tu stsol :
gzhan don brtson pa'i sa la bzhugs :
tshangs sras mchog la phyag 'tshal bstod :
de nas bsreg rdzas 'bul ba la :
dang po mar khu dang :
yam shing ji ltar rigs pas gzi byin bskyed la :
sha khrag rus gsum :
zan ling :
tsher ma can gyi shing la bris pa'i ling+ga'am nri tri bris pa :
dug shing rnams drug cu rtsa bzhi sogs phul :
de thams cad la sngags ni :
oM ag+na ye dz+wa la raM ha bya ka bya tI pa ye swA hA:
zhes dang :
dgra bgegs sarba shA trun mA ra ya hU~M phaT:
ces gdags pas so :
ting nge 'dzin ma yengs pa bya :
slar yang mchod cing bstod la dgang blugs 'bul :
hU~M:
gzi brjid 'bar ba me yi lhas :
dgyes pa'i bsreg rdzas bzhes nas kyang :
dgra bgegs gnod byed gdug pa can :
tshar gcod drag po'i las mdzad gsol :
hU~M zhes brjod pas 'bar ba'i me phung nag po stong gsum gang bar spros te dgra bgegs gnod byed 'byung po thams cad lhag med du bsregs shing spa bkong bar bsam mo :
de nas dkyil 'khor mchod pa ni :
me lha me phung du bsgoms kyang rung :
gzhal yas khang du bsgoms kyang rung :
gang ltar yang rta mgrin gtso 'khor sgrub thabs ltar bskyed :
gnas gsum byin gyis brlab :
dbang bskur :
ye shes pa spyan drangs shing bstim :
bzhugs su gsol :
phyag 'tshal :
byon skyems dgang blugs 'bul :
sngags ni :
oM ag+na ye ha bya ka bya tI pa ye swA hA:
zhes dang :
oM ha ya grI ba pad+ma kro d+hI shwa rI sogs rtsa sngags tshang bar brjod :
nyer spyod la sogs pa'i mchod pa phrin las ltar bya :
bsreg rdzas 'bul ba ni :
mar khu :
yam shing :
zas mchog sogs bsreg rdzas sna tshogs :
khyad par sha khrag rus pa sogs gong ltar 'bul :
de thams cad rtsa sngags la :
oM ag+na ye ha bya ka bya tI pa ye swA hA btags pas so :
las sngags ni :
dgra bgegs gnod byed sarba shA trUn mA ra ya hU~M phaT:
ces pa'am dmigs bsal yod na gdags :
grangs ni drug cu rtsa bzhi'am ji tsam mang na bzang :
gang ltar yang brgya rtsa re'i mtshams su bstod bskul rgyas par bya :
rdzas rnams rdzogs par nye ba na :
tshogs dang gtor ma phul :
gtang rag gi tshul rdzas lhag ma ji ltar rigs pa dang :
mar khu dgang blugs nyer gcig sogs phul :
bstod pa bya :
'dod don gsol ba ni :
hU~M:
rta mchog dbang gi dkyil 'khor lhas :
dgyes pa'i bsreg rdzas sogs gong ltar bya :
nongs pa bshags :
ye shes pa gshegs :
dam tshig pa rang la bsdu'o :
rjes su gtang rag gi don phyir me lha sngar bzhin du gsal ba la :
drin lan gyi tshul du bsreg rdzas kyi lhag ma gang yod rnams phul :
gtor ma 'bru gsum gyis byin gyis brlabs la :
oM ag+na ye i daM ba liM gr-ih+Na kha kha khA hi khA hi :
zhes gdags pas phul :
mchod bstod 'dod don gsol :
nongs pa bshags :
oM:
bdag gi don dang gzhan gyi don :
sgrub byed bsreg bya za ba gshegs :
ji ltar dus su slar byon la :
bdag gi 'dod pa rdzogs mdzad gsol :
oM ag+na ye badzra muHsa ye shes pa gshegs :
dam tshig pa rang la bsdu :
me dug dang khrag gi chus btul :
lam gyi bzhi mdo'am gnas de nyid du dong gru gsum gyi gting du blugs :
kha legs par bcad phrin las bzhi'i bro dang rdo rje rgya gram gyis mnan :
lhag ma'i gtor ma bskyang ba sogs phrin las ltar bya'o :
de dag gi tshe bsam rgyud ni :
sgrub pa po gdug cing gtum pa'i sems dang ldan pas lha rnams la bsreg rdzas phul bas :
ye shes dang 'jig rten pa'i me lha gang yang zhal gru gsum gnam sa tsam gdangs pa'i nang du dgra bgegs kyi sha khrag rus gsum gtso bor gyur pa'i bsreg rdzas thams cad rngams shing 'khrugs pa'i tshul gyis bzhes pas slar yang khros 'khrugs rngams shing sku mdog dus mtha'i mun pa ltar 'jigs su rung ba'i gzi byin 'bar :
'od zer nag po me dang mtshon cha'i rnam pa khams gsum gang bar 'phros pas dgra bgegs gdug pa can thams cad sngangs shing brgyal :
myos shing rmongs :
lhag med bsregs shing tshar bcad par bsam pa ni shin tu gal che ba ting nge 'dzin no :
de ni mchog tu bsngags pa drag po'i bsreg blug go :
gzhan yang zhi ba dang :
rgyas pa dang :
dbang gi sbyin sreg byed na :
thab dang :
rdzas dang :
me lha'i sku mdog dang :
sngags kyi spel tshig dang :
ting nge 'dzin sogs rgyud las 'byung ba ltar kha bsgyur zhing :
gzhan phrin las thams cad gong ltar bya'o :
dpal rta mgrin gyi bsreg pa me'i las rdzogs so :
rgya rgya rgya :[ \u0f88\u0f88\u0f88\u0f88\u0f88 ]rig 'dzin tshe yi dngos grub mchog brnyes pa'i :
slob dpon chen po pad+ma 'byung gnas ni :
bod yul dbus byon dregs pa ma lus kun :
dbang chen rta mchog ting nge 'dzin gyis btul :
de yi dus su mnga' bdag khri srong gis :
ma 'ongs don phyir gdams pa dpag med zhus :
jo mo mtsho rgyal dkar chag yi ger bkod :
smon lam gtad rgyas zab mo'i gter du sbas :
sa ma ya :
rgya rgya rgya :[ \u0f80]atsha :
so phag shi tham :
gru gu yang dbang gter gyis spa gro brag dmar nas spyan drangs pa'o //
mang+ga laM//

//
