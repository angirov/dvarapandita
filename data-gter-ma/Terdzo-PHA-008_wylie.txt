@#//
bla ma drag po mthing nag yang khros kyi smin byed gtor ma la brten pa'i byin rlabs gzi brjid dpal 'bar zhes bya ba bzhugs so //
na mo gu ru kro d+ha kA lA ya /
mun pa chen po'i mdangs 'dzin kyang //
ye shes mchog tu gsal mdzad pa //
bdud dgra'i dpung 'joms der btud nas //
byin rlabs snying po'i lag len bshad //
drag po mthing ga'i dbang bskur snying po gtor ma la brten pa'i byin rlabs bya bar 'dod pas /
stegs bu'i khar maN+Dal la lha grangs kyi tshom bu bkod pa'i khar rkang gsum gyi khri'u bzhag
/de steng thod pa'am zangs lcags kyi snod du dpal gtor brjid ldan 'khor gru gsum bzhi dang mtheb kyu bcus bskor ba rgyan spros sku tsaka dar gdugs sngon pos spras pa bkod /
mdun du sman raka gtor gsum /
chu gnyis nyer spyod bsham /
phrin las rgyas bsdus gang byed dang mthun pa'i gtor tshogs 'du bya /
de nas las byang rgyas pa btang na bdag dang gtor ma drag po'i dkyil 'khor du lhag par gsal ba las 'phro 'du'i ting 'dzin gyis bzlas pa bya zhing /
tshogs kyi bsgral stob yan grub pa dang las byang gsham nas 'byung ba'i dngos grub len pa'i tshig brjod la bdag 'jug blang /
las bum 'khyil pa'i sngags kyis byin brlabs nas dbang la 'jug
/'on kyang gtor dbang kha rkyang tsam gyi dkyus la phrin las mdor bsdus nyid legs pas de ltar na las byang phrin las myur 'grub kyi dbu nas /
na mo :
bla ma bde gshegs sogs skyabs 'gro sems bskyed /
hU~M:
ye nas rang rig sogs don dam srung 'khor /
mchod pa byin rlabs tshig lhug mthar sman rag gtor gsum sngags tsam gyis byin brlabs /
lha bskyed nas bstod pa'i bar gzhung ltar la de mtshams /
hU~M:
thugs dam mchog gi sogs /
dzapa? khang phyes la /
bdag mdun gnyis kar dmigs pa'i spro bsdu'i bzlas pa ci 'grub mthar stong tshig mchod bstod /
gsham gyi dbang len sogs byas pas 'grub bo //
de ltar dbang sgrub zin nas slob ma rnams la khrus bya /
bgegs gtor byin brlabs nas las byang gi
/hU~M:
nga ni dbang drag sogs kyis bsngos la drag sngags yungs thun sogs kyis bgegs bskrad /
hU~M:
ye nas rang rig sogs kyis srung 'khor bsgom /
sems bskyed gsal btab la /
de'ang dkyil 'khor rgya mtsho'i khyab bdag gdod ma'i he ru ka sangs rgyas thod pa rtsal de nyid kyis zhi bas mi 'dul ba'i gdul bya gdug pa can rnams kyi ngor 'bar ba chen po shin tu khros pa'i phyag rgyar bzhengs pa /
pad+ma he ru ka
/dpal chen rta mchog rol pa /
nA ga klu 'dul /
khro rgyal 'jig rten mchog
/gu ru drag po rigs lnga la sogs pa mtshan dang dkyil 'khor gyi bkod pa mtha' yas rnam par rol pa'i sprin chen pos chos kyi dbyings kun khyab cing brdal ba las /
snyigs dus kyi mi srun pa'i dam 'gong gdug 'dre 'byung po rnams kyi gnyen por ched du khros pa drag po rigs lnga las karma drag po mthing nag gi sgrub skor dang man ngag mang po gangs can bod yul gyi rje 'bangs skal ldan rnams la bstsal pa ma 'ongs pa'i don du zab mo'i gter kha mang por rgyas btab pa nyid /
bal po badzra ma ti /
gter chen bsam gtan gling pa /
rig 'dzin rol pa'i rdo rje sogs kyis spyan drangs te snyigs dus kyi 'gro skyob srog gi go cha zla med par gyur cing /
de dag las skabs su bab pa lha sras mu khri btsad po la ched du bstsal pa karma drag po gnam lcags thog gi spu gri zhes shin tu zab cing gnyan pa 'di nyid lha sras nyid kyi rnam 'phrul rig 'dzin grub pa'i dbang phyug chos rgyal rdo rjes zab mo gter gyi rgya bkrol bar mdzad pa ste /
de'i smin byed snying po bsdus pa gtor ma la brten pa'i dbang bskur bsgrub pa la sogs kyis mtshams sbyar nas maN+Dal 'bul du gzhug
/de ltar maN+Dal phul ba sngon du song nas gsol ba 'debs pa 'di'i rjes zlos mdzod /
he ru ka dpal bla ma dgongs :
bdag cag skal ldan rigs kyi bur :
karma khrag 'thung chen po yi :
byin rlabs dbang bskur bstsal du gsol :
lan gsum /
rgyud rnam par dag par bya ba'i slad du /
karma drag po rtsal gyi dkyil 'khor rtsa gsum chos srung rgya mtshos sprin gtib pa ltar bskor te bzhugs pa'i spyan sngar bdag gzhan nam mkha' dang mnyam pa'i sems can thams cad byang chub ma thob kyi bar du rtse gcig gus pa'i yid kyis skyabs su 'gro ba'i blos 'di'i rjes zlos /
na mo :
bla ma bde gshegs 'dus pa'i lha :
dkon mchog gsum dngos pad+ma 'byung :
phyogs bcur bzhugs pa'i sangs rgyas dang :
byang chub sems dpa' thams cad la :
bdag dang 'gro ba ma lus pa :
byang chub bar du skyabs su mchi :
na mo :
rgyal ba dgongs brgyud bla ma dang :
rig 'dzin brda brgyud bla ma dang :
gang zag snyan brgyud bla ma dang :
shog ser gter gyi brgyud pa dang :
mkha' 'gro gtad rgya'i brgyud pa dang :
smon lam dbang bskur brgyud pa yi :
bla ma yi dam mkha' 'gro dang :
chos skyong srung ma'i tshogs rnams la :
bdag dang 'gro ba ma lus pa :
byang chub bar du skyabs su mchi :
bdag dang mtha' yas sems can rnams :
ye nas sangs rgyas yin pa la :
yin par shes pa'i rang bzhin du :
rang rig ngang du skyabs su mchi :
kun bzang klong du sangs rgyas shog :
lan gsum brjod /
na mo :
bdag dang mkha' mnyam 'gro ba dang :
dus gsum dus med sems can rnams :
pha ma drin can yin pa'i phyir :
dus 'di nas bzung byang chub bar :
sdug bsngal mtsho las rab bsgral te :
sangs rgyas sar 'god sems bskyed do :
rigs drug 'khor ba dong sprugs shog :
lan gsum /
de nas dbang dang byin rlabs kyi gzhi 'god pa ye shes pa dbab pa'i slad du khyed rang rnams rtse gcig pa'i yid kyis dmigs pa 'di bzhin du mdzod cig
/las bum chu dang /
a mr-itas bsang /
swa b+hA bas sbyang /
khyed rang rnams mi dmigs par stong pa nyid du gyur :
stong pa'i ngang las sems nyid ka dag rdzogs pa chen po'i klong las :
gu ru drag po sku mdog mthing nag zhal gcig phyag gnyis khro zhing gtum pa :
phyag g.yas gnam lcags rdo rje rtse dgu pa me dpung mtshon cha'i thog ser 'beb pa :
gnod byed rgyal 'gong dam sri dgra bgegs rdul du brlag pa :
g.yon gnam lcags kyi sdig pa mgo dgu rwa bco brgyad dang ldan pas dgra bgegs dam sri hab hab tu zhal du gsol zhing rjes med du brlag pa :
zhe sdang me ltar 'bar ba 'dzin pa :
dbu skra ral pa dmar pos bar snang khengs pa'i gseb nas khro tshogs mtshon cha ltar 'beb pa thod skam lnga yis dbu la brgyan pa'o :
sku la dur khrod chas brgyad dang ldan pa :
zhabs gnyis rgyal bsen pho mo mnan pa :
bskal pa'i me dpung 'bar ba'i klong na bzhugs pa :
khams gsum dbang du sdud cing srid gsum zil gyis gnon pa :
bdud dang log 'dren tshar gcod pa :
gnas lngar go cha lha lnga :
gzhan yang rigs bdag sprul pa'i 'khor tshogs dang bcas pa snang stong 'ja' tshon lta bu snang la rang bzhin med pa'i spyi bor oM:
mgrin par A:
thugs kar hU~M dang so so'i thugs ka'i sa bon gyi 'od zer gyis zangs mdog dpal gyi ri bo pad+ma 'od kyi gzhal yas nas bsgoms pa dang 'dra ba'i ye shes pa spyan drangs nas nam mkha' nas char babs pa ltar byon te khyed rang rnams la sib sib thim par mos shig
/spos sbyor rol mo sogs kyis bskul te /
hU~M hrI:
sngon gyi bskal pa'i dang po la :
o rgyan yul gyi nub byang mtshams :
d+ha na ko sha'i mtsho gling du :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
byin gyis brlab phyir gshegs su gsol :
hU~M:
bde chen mi 'gyur chos dbyings zhing khams nas :
ma 'gags rang shar karma drag po rtsal :
bde gshegs kun 'dus bdud 'dul drag po rtsal :
lha tshogs 'khor dang bcas pa gshegs su gsol :
oM AHhU~M gu ru d+he ba d+hA ki nI d+harma pA la sa pa ri wA ra badzra sa ma ya dza :
dzaHhU~M baM ho :
badzra A be sha ya A:
zhes byin dbab /
ye shes pa de nyid mi nyams par brtan pa'i mos pa mdzod :
tiSh+Tha badzra :
zhes rdo rje me tog dang bcas pa spyi bor bzhag
/de nas dbang dngos gzhi'i don du khyad par gyi gsol ba gdab pa 'di'i rjes zlos /
rdo rje slob dpon sangs rgyas dpal :
dpal ldan bla ma'i bka' drin gyis :
bdag la gu ru drag po yi :
sku gsung thugs yon phrin las kyi :
dbang bskur dam pa bstsal du gsol :
lan gsum /
gtor chen thogs la /
gtor snod mthing nag gru gsum 'bar ba'i gzhal yas khang du /
gtor ma bdud 'dul he ru ka gu ru karma drag po gtso 'khor yongs su rdzogs par gsal ba'i /
dpral ba'i oM yig dkar po las khro chung dang 'od zer dkar po'i tshogs dpag tu med pa byung /
khyed rang rnams kyi dpral bar thim par mos shig
/hU~M:
phyi ni dam rdzas ba liM ta :
nang na dbang drag lha tshogs bzhugs :
'gyur med sku yi dkyil 'khor nas :
dbang mchog dam pa bskur ba yis :
lus kyi las nyon dri ma sbyangs :
snang srid lha yi 'khor lor shar :
sku yi rdo rje 'grub par shog :
oM AHhU~M artsig nirtsig na mo b+ha ga wa te hU~M hU~M phaT:
kA ya a b+hi Shiny+tsa oM:
gtor ma dpral bar bzhag
/gtor snod mthing nag sogs gong bzhin las /
mgrin pa'i AHyig dmar po las khro chung dang 'od zer dmar po'i tshogs dpag tu med pa byung /
khyed rang rnams kyi mgrin par thim par mos shig
/hU~M:
phyi ni dam rdzas ba liM ta :
nang na dbang drag lha tshogs bzhugs :
'gag med gsung gi dkyil 'khor nas :
dbang mchog dam pa bskur ba yis :
ngag gi las nyon dri ma sbyangs :
grags pa sngags kyi rang sgrar shar :
gsung gi rdo rje 'grub par shog :
rtsa sngags mthar /
wA ka a b+hi Shiny+tsa A:
gtor ma mgrin par bzhag
/gtor snod mthing nag sogs nas /
thugs ka'i hU~M yig sngon po las khro chung dang 'od zer sngon po'i tshogs dpag tu med pa byung /
khyed rang rnams kyi thugs kar thim par mos shig
/hU~M:
phyi ni dam rdzas ba liM ta :
nang na dbang drag lha tshogs bzhugs :
'khrul med thugs kyi dkyil 'khor nas :
dbang mchog dam pa bskur ba yis :
yid kyi las nyon dri ma sbyangs :
rtog tshogs rig stong chos skur shar :
thugs kyi rdo rje 'grub par shog :
rtsa sngags mthar /
tsit+ta a b+hi Shiny+tsa hU~M:
gtor ma snying gar bzhag
/gtor snod mthing nag sogs nas /
lte ba'i swA yig ser po las khro chung dang 'od zer ser po'i tshogs dpag tu med pa byung /
khyed rang rnams kyi lte bar thim par mos shig
/hU~M:
phyi ni dam rdzas ba liM ta :
nang na dbang drag lha tshogs bzhugs :
rtsol med yon tan dkyil 'khor nas :
dbang mchog dam pa bskur ba yis :
snyoms 'jug 'pho ba'i dri ma sbyangs :
'gyur med bde stong phyag rgyas thebs :
ye shes rdo rje 'grub par shog :
rtsa sngags mthar /
gu Na a b+hi Shiny+tsa swA:
gtor ma lte bar bzhag
/gtor snod mthing nag sogs nas /
gsang ba'i hA yig ljang gu las khro chung dang 'od zer ljang gu'i tshogs dpag tu med pa byung /
khyed rang rnams kyi gsang bar thim par mos shig
/hU~M:
phyi ni dam rdzas ba liM ta :
nang na dbang drag lha tshogs bzhugs :
thogs med phrin las dkyil 'khor nas :
dbang mchog dam pa bskur ba yis :
las dbang yul gyi dri ma sbyangs :
phrin las rnam bzhi lhun gyis grub :
mi 'gyur rdo rje'i sku 'grub shog :
rtsa sngags mthar /
karma a b+hi Shiny+tsa hA:
gtor ma gsang gnas su bzhag
/de dag rnams kyis gu ru karma drag po'i sku gsung thugs yon tan phrin las kyi dbang dang byin rlabs thob /
sgo gsum gyi las nyon shes bya chags rtog bya byed dang bcas pa'i dri ma dag
/lha sngags ting 'dzin bde chen gyi ye shes bsgom pa dang phrin las mtha' dag bsgrub pa la dbang /
'bras bu sku lnga mngon du 'grub pa'i skal pa can du byas pa yin no //
slar yang dpal gyi gtor chen 'di nyid bdud 'dul he ru ka gu ru karma drag po rtsal gyi dkyil 'khor rten dang brten par bcas pa dngos su gsal ba'i /
steng gi cha la bka' brgyud bla ma /
bar gyi cha la yi dam lha tshogs /
'og gi cha la chos skyong srung ma'i tshogs dang bcas pa sprin 'khrigs pa ltar khyed rang rnams kyi spyi bor byon nas dbang bzhi'i ye shes rtsal rdzogs su bskyed /
rgyud smin cing grol bar byin gyis rlob pa yin snyam du dad mos rtse gcig tu bskyed mdzod /
oM AHhU~M:
gtor ma rin chen 'bar ba 'di :
phyi ltar lha yi gzhal yas khang :
nang ltar drag po rtsal lha tshogs :
gsang ba bla ma'i thugs dkyil lha :
o rgyan pad+ma 'byung gnas kyis :
zhi chags khro bo'i rnam rol pa'i :
lha tshogs 'khor dang bcas pa yis :
sku gsung thugs yon phrin las kyi :
dbang mchog dam pa 'di la stsol :
smin cing grol bar mdzad du gsol :
rang sems chos sku mngon gyur pa'i :
bka' brgyud bla ma'i dbang thob shog :
tshe 'dir mkha' spyod myur 'grub pa'i :
pad 'byung yab yum dbang thob shog :
dug lnga rnam par dag pa yi :
thod phreng rtsal lnga'i dbang thob shog :
snang srid 'khor 'das dbang sgyur ba'i :
drag po rtsal gyi dbang\u0f8e
lus la gzi brjid bskyed pa'i phyir :
'jam dpal sku yi dbang\u0f8e
ngag la nus pa bskyed pa'i phyir :
gsung mchog rta mgrin dbang\u0f8e
sems la rtogs pa bskyed pa'i phyir :
thugs mchog phyag rdor dbang\u0f8e
yon tan lhun gyis grub pa'i phyir :
khros ma lha lnga'i dbang\u0f8e
phrin las ma lus myur 'grub pa'i :
rdo rje gzhon nu'i dbang\u0f8e
bdud bzhi'i dgra dpung gzhom pa'i phyir :
rigs bzhi pho nya'i dbang\u0f8e
phyogs bcu'i gdon bgegs 'dul ba'i phyir :
khro bo bcu yi dbang\u0f8e
las bzhi'i phrin las 'grub pa'i phyir :
sgo bzhi srung ma'i dbang\u0f8e
sa lam bar chad kun sel ba'i :
chos skyong srung ma'i dbang\u0f8e
snang srid 'khor 'das chos rnams kun :
bla ma lha yi rnam rol du :
gcig dang du mar gang shar ba :
ye shes pa dang dam tshig pa :
rang sems ngo bor ro gcig pa'i :
'pho med don dam dbang thob shog :
ka dag klong na skye 'chi bral :
kun bzang klong la 'pho 'gyur med :
rang bzhin gnyug ma 'gro 'ong bral :
rang gsal lhun grub 'gag pa med :
gdod nas rang sems ye sangs rgyas :
gnyis snang 'khrul rtog kun zad pa'i :
phyag rgya chen po'i dbang thob shog :
dus gsum dus med skye 'gro dang :
deng 'dir skal ldan bu slob rnams :
o rgyan khyed dang dbyer med shog :
rtsa sngags dang /
oM shrI karma he ru ka ya ma rA dza ha ya grI ba badzra pA Ni DA ki nI ha ri ni sa badzra kI li kI la ya khroM ga ru Ta hU~M phaT:
chos sku snang ba mtha' yas /
longs sku thugs rje chen po /
sprul sku pad+ma 'byung gnas /
mkha' 'gro ye shes mtsho rgyal /
lha sras mu khri btsan po /
rig 'dzin mi 'gyur rdo rje /
gter ston rig 'dzin chos rgyal rdo rje /
gter chen brgya dang rtsa brgyad /
gter phran stong dang rtsa gnyis /
yang sprul bye ba grangs las 'das pa'i rig 'dzin dpa' bo mkha' 'gro
/bka' bab rig 'dzin grub thob /
chos bdag sbas pa'i rnal 'byor /
brgyud 'dzin las can stong dang rtsa brgyad /
sdong po lta bu /
yal ga lta bu /
'bras bu lta bu /
me tog lta bu 'brel tshad don ldan /
mthong thos dran grol gyi bla ma sangs rgyas bsam gyis mi khyab pa grangs las 'das pa brgyud pa'i bla ma rnams dang /
yi dam gu ru drag po dbang drag 'bar ba'i lha tshogs /
rigs bdag thod phreng sde lnga /
khro rgyal bya khyung ga ru Ta /
sku mchog 'jam dpal /
gsung mchog rta mgrin /
thugs mchog phyag rdor /
yon tan mkha' 'gro sde lnga /
phrin las yak+sha me dbal /
sprul pa rigs bzhi'i khro rgyal /
rtsa ba'i lha bzhi /
thugs sprul khro bcu yab yum /
sgo srung bzhi dang sprul pa yang sprul lha tshogs /
ye shes chos skyong srung ma'i tshogs dang bcas pas rdo rje'i slob ma 'di rnams la sku gsung thugs yon tan phrin las kyi sgo nas byin gyis brlab pa dang dbang bskur bar mdzad du gsol /
gza' klu rgyal bsen dam sri pho mo'i gnod pas mi tshugs par srungs shig
/mi nad dang /
yams nad dang /
sdang dgra gnod byed /
byad ma rbod gtong /
rno ba'i mtshon /
sbyor ba'i dug
/rmis ltas mtshan ngan /
glo bur ye 'drog
/mi kha bra mchu /
'jigs pa brgyad dang bcu drug gi 'tshe ba thams cad zhi ba dang byang bar gyur cig
/bsrung ba dang skyob pa dang tshe dang bsod nams dbang thang dpal 'byor snyan grags thams cad zla ba yar gyi ngo ltar 'phel zhing rgyas par mdzad du gsol /
nam 'chi ba'i tshe gnad gcod drag po mi 'byung zhing sangs rgyas snang ba mtha' yas dang dbyer ma mchis par bde chen zhing du sangs rgyas par gyur cig
/nyams dang rtogs pa rtsa thig rlung gsum mthu dang nus pa sa lam yon tan thams cad mthar phyin nas yi dam gu ru drag po rtsal dang dbyer med par gyur cig
/ces brjod la gtor ma spyi bor bzhag cing gong gsal rtsa sngags dang spyi dril gnyis kyi gsham du /
a ya ma du ru tsa sha na sa ma ya hU~M phaT:
sa ma ya rak+Sha rak+Sha rak+Sha :
gtor ma'i lha tshogs 'od du zhu nas khyed rang rnams la thim pas gu ru karma drag po'i lha tshogs rnams kyi gsang ba gsum dang khyed rang rnams kyi sgo gsum dbyer mi phyed par gyur pa'i mos pa mdzod /
hU~M:
rgyal ba sras dang bcas pa'i byin rlabs dang :
yi dam gu ru drag po'i bden pa yis :
skal ldan 'di la bdag gis bsrungs zin gyis :
'di la sus kyang gnod pa ma byed cig :
badzra rak+Sha rak+Sha :
ces brjod la rdo rje mgor bzhag
/gtor ma sman raka lha tshogs rnams kyi byin gyis brlabs pa'i srid zhi'i dwangs bcud chen por 'khyil pa de nyid longs spyod pa tsam gyis thun mong dang mchog gi dngos grub ma lus pa 'bad med yid bzhin du thob pa'i mos 'dun gyis shig
/kA ya wA ka tsit+ta gu Na karma sarba sid+d+hi a b+hi Shiny+tsa hU~M:
zhes brjod la gtor ma'i cha shas dngos grub tu sbyin /
bdud rtsi dpral ba /
rak+ta mgrin par byug pa dang 'thung du gzhug
/de nas mtshams sbyor bcas shis brjod ci rigs pa brjod /
gtso bos ji ltar sogs /
gtang rag maN+Dal phyin chad spyi ltar bya /
gtor ma slar yang skad cig gis dkyil 'khor par gsal btab la phrin las rgyas pa btang na tshogs la rol zhing lhag ma nas bkra shis kyi bar gtang dgos kyang /
mdor bsdus pa'i skabs su mchod pa kha gsos /
las byang mjug gi mchod bstod /
bzod gsol /
bsdu ldang /
dge bsngo /
bkra shis tsam byas pas 'grub bo //
log spyod rlung gis spar ba'i zhugs //
mtha' 'dre dam 'gong tsha ngar kun //
mthu stobs dus mtha'i char pas bsnyil //
'gro sems zhi ba'i rtsal rgyas shog
/ces gter chen mchog gyur gling pa'i bka' ltar rig 'dzin chos rgyal rdo rje'i mdun du nyid kyi gter chos rnams kyi dbang lung ched du zhus pa'i skabs su 'di ltar bgyid dgos pa'i bka' bskul ched du bstsal kyang yun ring lus pa la /
slad char rin po che gter gyi mdzod 'gengs pa'i cha rkyen du pad+ma gar gyi dbang phyug rtsal gyis bsdebs pa dge legs 'phel //
