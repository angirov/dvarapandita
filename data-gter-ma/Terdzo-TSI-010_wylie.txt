@#//
dbang skur gyi cho ga pad+ma rA ga'i phreng ba las /
gter gsar phyag rdor gtum po'i dbang dang byab khrus gdon 'grol gyi rim pa bzhugs so //
me dpung 'bar ba'i klong dkyil du //
gsang ba'i bdag po rdo rje 'dzin //
gsol ba 'debs so byin gyis rlobs //
bar chad sel bar mdzad du gsol //
dur khrod me ri 'bar ba ru //
gtum po dngos kyis rjes bzung zhing //
rdo rje 'dzin pa'i phrin las bdag
/pad+ma 'byung gnas gsol ba 'debs //
bar chad sel bar mdzad du gsol //
las kyi rdo rje he ru ka
/thugs sprul ras chung khyung gi bdag
/gsang ba grub pa sprul pa'i sku
/'dzam gling rdo rjer gsol ba'adebs //
bar chad sel bar mdzad du gsol //
rang nyid gsang bdag chen po'i sku
/shel gong nang gi lha sku bzhin //
snang la rang bzhin med bsgoms pas //
lus la sku yi byin gyis rlobs //
lus gdon mthar bar byin gyis rlobs //
ngag tu drag sngags brjod pa'i gdangs //
gsal dag snyan par bzlas pa yis //
ngag la gsung gi byin gyis rlobs //
nus pa thon par byin gyis rlobs //
ngag gdon sangs par byin gyis rlobs //
yid kyis ting 'dzin gsal ba dang //
spro bsdu kha bsgyur sna tshogs la //
zab mo snang ba'i ting 'dzin gyis //
yid la thugs kyi byin gyis rlobs //
yid gdon dag par byin gyis rlobs //
ka dag dri med rtogs grol shog
/gsang bdag ye shes sku nyid la //
nyi ma dang ni 'od zer bzhin //
ye shes gza' mchog dkar po'i sku
/dug dang bral ba shel dkar bzhin //
phyag rdor thugs kar gsal ba des //
'jig rten gza' yi dug nad dang //
'khu zlog bar chad zhi bar shog
/dug gi nus pa phyir dbyung shog
/gdon gyi bar chad bzlog par shog
/dug gdon gnod pa kun bral nas //
rdo rje 'dzin pa myur 'grub shog
/ces gter gsar gsang bdag gi gsol 'debs 'di bzhin chos rje gling pas bris /
skyabs 'gro sems bskyed ni /
dkon mchog gsum sogs skyabs yul kun //
'gyur med gsang bdag thugs kyi lhar //
yongs su 'dus la skyabs su mchi //
smon 'jug don dam byang sems bskyed /
lan gsum /
sngon 'gro gtor ma 'bru gsum dang /
nam mkha' mdzod kyi sngags dang phyag rgyas lan gsum byin gyis brlab /
lan chags gnod byed bgegs gdon rnams //
glud rdzas gtor ma 'di longs la //
rang rang so so'i gnas su dengs //
gal te bka' la 'da' byed na //
rdul phran bzhin du brlag par 'gyur //
badzra pA Ni uts+tshA Ta ya phaTaH
bgegs bskrad /
badzra dz+wa la rak+Sha hU~M/
srung 'khor bsgom /
mchod rdzas rnams /
a mr-itas bsang /
swa b+hA was sbyang /
stong pa'i ngang las rin po che dang thod pa'i nang du hU~M yig las byung ba'i mchod rdzas rnams dwangs shing thogs pa med pa nam mkha'i mtha' klas pa gang bar gyur /
oM badzra ar+g+haM nas shab+da AHhU~M/
sarba pany+tsa ma hA rak+ta ba liM ta pU dza oM AHhU~M gis byin gyis brlab /
bdag mdun 'jug pa gcig pas /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM/
ma skyes gdod ma'i klong las skad cig gis //
'gag med 'char sgo mkha' la sprin bzhin du //
rgyu yi rig pa mthing nag hU~M du shar //
de las snod bcud dkyil 'khor ma lus rdzogs //
phyi nang med pa stong gsal me 'od klong //
pad+ma nyi dbyings hU~M nyid yongs gyur las //
bdag mdun dbyer med rdo rje gtum po bsgom //
mthing nag khro chas seng ge'i slag pa gsol //
phyag g.yas gnam lcags rdo rje nam mkhar gdeng //
phyag g.yon sdigs mdzub khyung dmar khra thabs 'gyed //
me dpung klong nas hU~M gi sgra gdangs ldir //
me yi tshwa tshwa khro bcu khro chung 'gyed //
gnas gsum oM dkar AHdmar hU~M mthing nag
/de las 'od 'phros ye shes sems dpa' drangs //
spyan 'dren pa ni /
hU~M/
chos nyid nam mkha'i dkyil 'khor nas //
bder gshegs rgyal ba'i thugs kyi sras //
phyag na rdo rje gsang ba'i bdag
/gdug pa 'dul phyir gshegs su gsol //
dzaHhU~M baM hoH
sa ma ya tiSh+Tha lhan /
slar yang thugs ka'i hU~M yig las 'od zer 'phros pas dbang lha rigs lnga 'khor bcas spyan drangs /
de rnams kyis bdud rtsis bum pa gang bas dbang bskur /
sku gang dri ma thams cad dag
/chu lhag gyen du 'khyil ba mi bskyod pas dbur brgyan par gyur /
a ti pU hoH
pra tIts+tsha hoH
mchod pa ni /
hU~M/
gsang bdag khro rgyal lha tshogs la //
phyi nang gsang ba'i mchod pa 'bul //
me tog bdug spos mar me dri //
zhal zas rol mo mchod sprin 'thib //
gzugs sgra dri ro 'dod yon lnga //
gsang ba mchog gi a mr-ita //
rmad du byung ba'i gtor ma dang /
khams gsum 'khor ba bsgral pa'i khrag
/chos dbyings dag pa'i dkyil 'khor du //
snang srid thams cad mchod par sbyar //
a la la ste mchod pa bzhes //
badzra puSh+pe sogs dang /
ma hA pany+tsa ba liM ta rak+ta sarba pU dza hoH
bstod pa ni /
hU~M/
dur khrod me ri 'bar ba'i klong dkyil nas //
thugs rje'i dbyings las sprul pa'i sku mchog ni //
dus gsum rgyal ba'i thugs kyi gsang ba 'dzin //
bcom ldan rdo rje 'dzin la phyag 'tshal bstod /
bzlas pa bya ba ni /
bdag mdun gyi thugs srog sngags phreng 'khor ba'i 'od zer gyi spro bsdus don gnyis byas par mos la /
oM badzra tsaN+Da ma hA ro Sha Na siM ha gaN+D+he d+harma d+hA tu hU~M phaTaHdang /
sham bu /
trig khroM ga ru DaHhaM sa he tsa le tsa le hU~M btags pa ci nus bzlas /
las bum bdud rtsi 'khyil pa'i sngags bzlas pas slob ma rnams khrus bya /
hU~M bzhi'i sngags kyis bgegs bskrad /
maN+Dal phul te gnas pa la /
nam mkha' dang mnyam pa'i sems can thams cad kyi don du yang dag par rdzogs pa'i sangs rgyas kyi go 'phang rin po che thob par bya /
de'i ched du gsang ba'i bdag po phyag na rdo rje'i byin rlabs dbang bskur zab mo gsan snyam pa mdzod /
de la 'dir phyag na rdo rje'i chos skor rnam grangs rigs mi 'dra ba du ma zhig mchis pa rnams kyi nang nas 'dir /
dur khrod chen po me ri 'bar bar gsang bdag dngos kyis slob dpon chen po pad+ma 'byung gnas la bstsal cing /
slob dpon de nyid kyis yi dam 'di'i sgo nas bal po'i gyang nag
/mal gro gzi chen /
bsam yas Ar+Ya pA lo'i klu sogs btul cing /
snyigs ma rtsod ldan gyi mtha' mar gza' klu sde brgyad kyi gnyen por dgongs te zab mo'i gter kha du mar chos bka' rgyas bsdus mi 'dra ba du ma zhig sbas par mdzad pa las /
rdo rje gtum po dang seng sgrog sbrags ma'i chos skor 'di gter ston chos rje gling pas spu bo maN+Dal thang gi gza' gdong dmar nag gi sku rgyab nas spyan drangs pa byin rlabs kyi drod rlangs ma yal ba yin /
de lta bu'i chos bka' las byung ba'i byin rlabs dbang bskur zab mo zhu bar byed pa la slob dpon gsang ba'i bdag po phyag na rdo rje dngos yin snyams pa gyis la /
de'i spyan sngar dbang bskur zhu phyir gsol ba gdab pa 'di'i rjes zlos gyis /
kyai /
bla ma gsang bdag rdo rje 'dzin //
dpal chen phyag na rdo rje yi //
sku gsung thugs kyi byin rlabs kyis //
sgo gsum smin par mdzad du gsol //
lan gsum /
de nas rgyud dag par bya ba'i slad du mdun gyi nam mkhar bla ma dang gsang ba'i bdag po phyag na rdo rje la skyabs yul rnams kyis bskor nas bzhugs yod pa'i mos pa gyis la rgyun bshags 'di yi rjes zlos gyis /
dkon mchog gsum la bdag skyabs mchi //
zhes sogs nas /
'gro la phan phyir sangs rgyas 'grub par shog
/gi bar du lan gsum bya /
dngos gzhi dbang gi slad du dmigs pa 'di bzhin gyis /
slob ma rnams /
badzra a mr-itas bsang /
swa b+hA was sbyang /
stong pa'i ngang las pad+ma dang nyi ma'i steng du yi ge hU~M mthing nag las 'od zer 'phros /
don gnyis byas /
yongs su gyur pa las gsang ba'i bdag po gtum po mthing nag g.yas gnam lcags kyi rdo rje rtse lnga nam mkhar phyar zhing g.yon sdigs mdzub bcas pa'i rtser khyung dmar khra thabs su 'gyed pa /
sku stod seng ge'i slag pa dur khrod chas brgyad kyis brgyan pa /
me phung 'bar ba'i klong na zhabs gnyis gyad kyi 'dor thabs kyis bzhengs pa'i spyi bor oM/
mgrin par AH
thugs kar hU~M/
de las 'od zer 'phros pas bsgoms pa ji lta ba'i ye shes pa spyan drangs /
slob ma dam tshig sems dpar gsal ba la dbyer med du thims pa'i mos pa gyis /
DA dril khrol /
rtsa sngags kyi mjug tu dz+nyA na A be sha ya btags pa mang du brjod pas byin rlabs phab bo //
rdo rje me tog dang bcas pa spyi bor bzhag cing su pra tiSh+Tha brjod pas brtan par bya'o //
bum pa spyi bor bzhag la /
hU~M/
bkra shis rnam rgyal bum pas dbang bskur bas //
ye shes rnam pa bcu la dbang byed cing //
log 'dren gdug pa'i tshogs las rab rgyal nas //
rnam pa kun mkhyen mchog gi dbang thob shog
/ka la sha a b+hi Shiny+tsa oM/
bum chu spyi bor blug
/de ltar sku bum pas dbang bskur pas lus kyi steng na yod pa'i nad gdon sdig sgrib thams cad dag
/phyag na rdo rje'i sku'i byin rlabs zhugs /
lus nus pa dang ldan /
sprul sku 'grub pa'i skal ldan du byas pa'i mos pa mdzod /
thod pa'i bdud rtsi mgrin par bzhag cing /
hU~M/
rnam dag ye shes mchog gi bdud rtsi 'di //
'thungs pas yid la khyab cing ngag grol te //
gsung dbyangs yan lag drug cu rab ldan pa'i //
thugs rje thogs pa med pa'i dbang thob shog
/a mr-ita a b+hi Shiny+tsa AH
bdud rtsi byin /
slob dpon gyi thugs ka'i sngags phreng las sngags phreng gnyis pa bye ste khyed rang rnams kyi kha nas zhugs /
snying ga'i sa bon mthar sngags phreng 'khor ba'i mos pa gyis la bzlas pa'i rjes zlos lan gsum dang /
bcom ldan bdag gis bzung lags kyis //
bdag la nye bar mdzad du gsol //
gyis kyang rjes zlos dang /
slob dpon gyis /
bcom ldan 'di la bstsal lags kyis //
'di la nye bar mdzad du gsol //
sngags kyi dngos grub bstsal du gsol //
brtul zhugs brtan par mdzad du gsol //
zhes dang me tog 'thor /
des bdud rtsi bzlas lung gi dbang thob pas ngag gi steng na zhes gong bzhin las /
ngag dang /
longs sku zhes bsgyur /
rdo rje snying khar bzhag la /
hU~M/
dri med zla gsang tsit+ta'i dkyil 'khor du //
lag na rdo rje thugs kyi dbang bskur bas //
skye med ngang las 'gag med tshul bstan nas //
mkhyen brtse'i ye shes rgyas pa'i dbang thob shog
/badzra tsit+ta a b+hi Shiny+tsa hU~M/
des thugs phyag mtshan rdo rjes dbang bskur bas yid kyi steng na sogs /
yid dang /
chos sku zhes sgyur /
dpal gtor thogs la /
hU~M/
phyi ltar dam rdzas rmad byung ba liM ta //
nang du rdo rje gtum po'i lha tshogs bzhugs //
sku gsung thugs kyi dbang mchog bskur ba yis //
mi phyed rdo rje gsum du 'grub gyur cig
/kA ya wA ka tsit+ta sarba sid+d+hi a b+hi Shiny+tsa oM AHhU~M/
gnas gsum du bzhag cing slar yang spyi bor bzhag la /
rtsa ba dang brgyud par bcas pa'i dpal ldan bla ma dam pa rnams dang /
gsang ba'i bdag po rdo rje gtum po'i lha tshogs 'khor dang bcas pas rdo rje'i slob ma 'di la byin gyis brlab par mdzad du gsol /
nad gdon sdig sgrib thams cad zhi bar mdzad du gsol /
tshe bsod dpal 'byor nyams rtogs thams cad rgyas par mdzad du gsol /
mchog thun mong gi dngos grub thams cad bde blag tu stsol bar mdzad du gsol /
ces brjod /
gtor ma'i lha tshogs kyis deng nas gzung ste byang chub kyi bar du 'gal rkyen bar chad thams cad sel zhing /
mthun rkyen dngos grub thams cad stsol ba yin no //
zhes pa'i gnang ba bzang po dang bcas te khyed rang rnams la thim pa'i mos pa mdzod /
byas la gtor zan dang bdud rtsi bsres pa cung zad dngos grub tu sbyin /
de ring nas gzung ste ji srid kyi bar du gsang ba'i bdag po'i dam tshig gi gnas la nye bar gnas pa'i 'dun pa dang ldan par mos la 'di yi rjes zlos gyis /
gtso bos ji ltar bka' bstsal pa //
de dag thams cad bdag gis bgyid /

/bla ma dang lha la bka' drin gtang rag gi tshul du maN+Dal gcig 'bul bar zhu /
byas la maN+Dal /
des phyag na rdo rje'i byin rlabs dbang bskur zab mo legs par thob pa yin /
bsod nams 'di yis thams cad gzigs pa nyid //
ces sogs bsngo smon bya zhing slob ma grol /
mchod bstod bsdus pa bya /
yig brgya bzla zhing /
ma 'byor pa dang sogs sh+lauka gnyis kyis nongs pa bshags /
badzra muHsa ye shes pa gshegs shing dam tshig pa rang la bsdu /
smon lam shis brjod sogs spyi bzhin du bya'o ///
/
@#//
'di la brten pa'i byab khrus gdon 'grol gyi rim pa bya bar 'dod na /
stegs kyi khar me tog gi tshom bu gcig bkod /
de'i khar many+dzi'i steng du rin po che'i bum pa rgyun 'bab kyi chu dang bzang drug sbyar bas bkang /
de'i steng du thod pa'am dung chos kyi snod du gzhung las nus ldan gyi dri chu sogs bshad kyang chu gtsang la chos sman sbyar bas rung /
kha dar nag gis bkab /
gzungs thag rdo rje btags /
mdun du sman raka gtor gsum nyer spyod lnga sogs bsham /
khrus lder /
ngar glud /
ting lo /
changs bu /
gtor ma /
rma bya'i sgro phon dang lcug ma sogs byab rdzas /
khrus gdan dkar nag sogs bsham /
rang gi mdun du rdo rje dril bu spos thun me tog gi snod sogs 'du bya /
sngon 'gro skyabs sems nas gzung ste dngos gzhi bzlas pa'i bar sgrub thabs kyi nang bzhin du bya zhing /
bzlas pa'i skabs su khyad par /
bum pa'i nang du rdo rje gtum po'i lha tshogs gsal ba'i thugs srog
/bdag lhar gsal ba'i thugs ka'i sngags phreng gzungs thag la 'khril te song bas thugs rgyud bskul /
sku'i cha dang sngags phreng las bdud rtsi'i rgyun babs pas bum pa gang bar mos la /
gtum po'i sngags dang bya byung gi sham bur /
e ho shud+d+he shud+d+he /
raM ho shud+d+he shud+d+he /
baM ho shud+d+he shud+d+he /
laM ho shud+d+he shud+d+he /
yaM ho shud+d+he shud+d+he /
a a swA hA/
btags pa mang du bzla zhing mthar dung chos kyi chu bum nang du phul bas /
lha tshogs rnams 'od du zhu /
rdo rje dam tshig gi bdud rtsi dang ye shes kyi bdud rtsi gnyis med du gyur par mos /
khrus gdan nag po'i khar bsgrub bya gnas pa la bum pa'i chus 'khrud cing /
hU~M/
dkon mchog bden pa'i thugs rje dang //
rig 'dzin brgyud pa'i byin rlabs dang //
phyag na rdo rje'i mthu stobs mthu //
rten 'brel rdzas kyi sbyor ba dang //
rnam dag lha yi chu rgyun dang //
rmad byung ye shes bdud rtsi 'dis //
las dang nyon mongs bag chags dang //
nad gdon sdig sgrib ma lus 'khru //
pho rgyud rnams kyi che btsan pa //
dbang phyug chen pos bcings pa 'khru //
mo rgyud rnams kyi che btsan pa //
u ma de wIs bcings pa 'khru //
dgra srog 'khor los gcod pa'i phyir //
gshin rje yab yum bcings pa 'khru //
ma tshogs dgra la dbab pa'i phyir //
srid pa'i rgyal mos bcings pa\u0f8e
gsang sngags bstan pa srung mdzad ma //
sngags srung chen mos bcings pa\u0f8e
dgra la bdud dmag dbab mdzad pa'i //
dgra lhas bcings pa thams cad 'khru //
dgra snying zas su za mdzad pa'i //
rak+sha glog phreng bcings pa\u0f8e
dgra khrag skom du 'thung mdzad pa'i //
sbal mgo khrag mig bcings pa\u0f8e
dgra snying zas su rol mdzad pa'i //
yak+sha me dbal bcings pa\u0f8e
bstan pa'i bar chad sgrol mdzad pa'i //
ma hA kA las bcings pa\u0f8e
dam las 'das pa bsgral ba'i phyir //
ru dras bcings pa thams cad 'khru //
dgra sdang khram la dbab mdzad pa'i //
dmu yis bcings pa thams cad 'khru //
log lta bar chad 'dul mdzad pa'i //
gu lang nag pos bcings pa\u0f8e
bar chad 'gong po 'dul mdzad pa'i //
lha rabs sham pos bcings pa\u0f8e
mngon shes gtan la dbab mdzad pa'i //
thog gi bu yug bcings pa\u0f8e
zas nor dngos grub ster mdzad pa'i //
the'u rang rnams kyis bcings pa\u0f8e
dgra la gri thab gtong mdzad pa'i //
btsan rgod rnams kyis bcings pa\u0f8e
dgra la phung brdal gtong byed pa'i //
bi nA ya kas bcings pa\u0f8e
dgra la phung gsum gtong byed pa'i //
yam shud dmar pos bcings pa\u0f8e
dgra bo thun gyis gsod mdzad ma //
mgyogs byed nag mos bcings pa\u0f8e
dgra la klu nad gtong ba'i phyir //
klu bdud mgo dgus bcings pa\u0f8e
dgra la mdze nad gtong ba'i phyir //
yak+sha nag mos bcings pa\u0f8e
de la sogs te lha srin gyis //
gtad khram mnan gzer thams cad 'khru //
phyi khrus dung las dkar ba dang //
nang khrus mchong las dmar gyur cig
/byad stems nyes tshogs byang gyur cig
/ces pa'i mthar gtum po'i sngags dang khyung sngags dag byed kyi sngags bzla bzhin pas bkru zhing 'thung /
rma bya'i mdongs sgro sogs byab rdzas kyis byab tshul bya zhing nad gdon rnams khrus chu dang ngar glud la thim par bsam /
hU~M/
bdud rtsi can gyi shing bu 'di //
bal bu bu yi tshul du byas //
dpe 'u shing gi ma tshan te //
ma yi rang bzhin dag tu byas //
ma bu bsdebs pa'i lcugs ma la //
mdangs ldan rma bya'i sgro yis brgyan //
grib dang nad gdon rig sngags byad //
pha rol rbod gtong drag po dang //
gtad sel rlung gi sbyor ngan dang //
phra men cho 'phrul ngan pa sogs //
ting 'dzin sngags dang phyag rgya dang //
rten 'brel rdzas kyi nus pa yis //
nyes skyon log pa'i sbyor ba rnams //
me long phyis bzhin byang gyur cig
/steng phyogs lha yis bcings pa byab //
shar phyogs dri zas bcings pa byab //
shar lho me lhas bcings pa byab //
lho phyogs gshin rjes bcings pa\u0f8e
lho nub srin pos bcings pa\u0f8e
nub phyogs chu lhas bcings pa\u0f8e
nub byang rlung lhas bcings pa\u0f8e
byang phyogs gnod sbyin bcings pa\u0f8e
byang shar dbang ldan bcings pa\u0f8e
'og phyogs sa bdag klu yis bcings pa byab //
byabs pas thams cad byang gyur cig
/gdon bgegs log 'dren 'byung po rnams //
don la smra bsam brjod med yin //
rang sems 'pho 'gyur bral ba 'di //
'khor 'das gnyis med chos kyi sku
/chos nyid rang tsho zin gyur cig
/gong gi sngags brjod /
glud dang changs bu gtor ma rnams sngags drug phyag drug gis byin gyis brlab pa'am bsdu na nam mkha' mdzod kyi sngags dang phyag rgyas byin gyis brlabs la /
bden stobs spyi bzhin du brjod pa'i mthar /
bsgrub bya 'di nyid la gnod cing 'tshe bar byed pa'i gdon bgegs 'byung po'i rigs su gyur pa thams cad 'dod yon glud gtor dag gis tshims par gyis la gnod 'tshe gdug pa'i bsam sbyor spongs la rang rang gi gnas su dengs shig
/gang dag mi 'gro ba de dag thams cad bdag nyid gsang ba'i bdag po phyag na rdo rje'i thugs las sprul pa'i bya khyung khro tshogs rnams kyis lus ngag rdul phran bzhin du brlag par 'gyur ro //
zhes brjod khrus chu glud gtor rnams rgyang ring por dor /
gu gul gyis bdug
/phyag rdor dang khyung gi sham bu drag sngags yongs rdzogs sam bsdu na /
spu gri 'bar bas gnod byed pho mo'i snying drongs /
nA ga rA dza thums ril dzaH
mA ra ya bam ril /
mA ra ya rbad /
ces bzla /
gdan nag po dor /
dkar po'i steng du 'khod pa la rdzas yongs rdzogs sam /
gu gul /
gla rtsi /
shu dag nag po gsum gyis thig le gnas gsum du bya zhing /
dpral bar bya khyung nag po /
mgrin par rta mgrin /
thugs kar ye shes sems dpa' 'am phyag na rdo rje rnams gsal bas nad gdon thams cad bsrung bar gyur par mos la rtsa sngags kyi sham bur /
khroM hrIHhU~M badzra rak+Sha rak+Sha hU~M/
zhes brjod pas bsrung /
shis brjod ci rigs bya /
rjes chog sogs gong bzhin du bya ba yin no //
dbang bskur gyi cho ga pad+ma rA ga'i phreng ba las gter gsar phyag rdor gtum po'i dbang dang byab khrus gdon 'grol gyi rim pa'o //
zhes pa 'di'ang nyer mkho'i ched du gter chen chos rje gling pas mdzad pa las khong du phyung pa dge legs 'phel ///
/
