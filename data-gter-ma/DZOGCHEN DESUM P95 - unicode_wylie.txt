@#//
sde gsum gter gyi srung ma'i bka' gtad rnam gsum srog gi thig le bzhugs //

sde gsum spyi skor /
na mo ma hA gu ru kro d+ha ya /
de yang dang po sgrub pa'i rten ni /
gter gzhung las /
lha mda' dar dkar g.yag dkar dang :
mdung dmar btsan rta sha ba'i rwa :
klu sman glang dmar gter gyi bum :
srog sngags ldan pa rten du gzug :
'bras bshos sha chang dkar gsum la :
gtor ma ri yi gzugs su bya :
sa ma ya :
zhes gsungs pa'i rten rnams dngos sam dar dkar dmar mthing gsum la bri /
rgyab tu sngags byang 'dod gsol bkod kyang rung /
sgrub gtor ri gzugs bca' bar gsungs kyang da lta phyag len la /
lha la dkar zlum /
btsan la zur gsum dmar po /
klu la bshos sngon nam dkar zlum sbrul dkris can la so so'i sku gzugs dang dar gdugs rang mdog 'dzugs /
nyer spyod spyan gzigs gang 'byor bshams /
spos dkar sih+la spang spos bdug cing chu gtsang 'thor la yi dam gang yin gyi bdag bskyed bzlas pa dzapa? mchod bcas bya /
las bum gyi chu las sngags kyis byin brlabs /
bka' gtad ni gter gzhung las /
srog gtad zab mo bgyi ba ni :
slob dpon lha ru gsal ba yi :
mdun du dregs pa 'khor bcas bsam :
phrin las btang la sngags rnams bzlas :
zhes pas dang po gtor ma bsang sbyang byin rlabs byas la /
mdun du a   g.yas /tri   dbus /nAM   g.yon /gsum las //
dregs pa rnam gsum dkar dmar sngo //
lha btsan klu yi chas kun rdzogs //
dkar po lha yi sde dpon ni //
gser 'khor g.yas la chu shel g.yon //
gru g.yon dar mdung dkar po 'phyar //
rta dkar 'chibs shing lha gnas 'grim //
gsang mtshan rdo rje 'od gsal rtsal //
dmar po btsan gyi sde dpon ni //
mdung dmar g.yas la btsan zhags g.yon //
gdong las 'bar ba'i me 'od 'phro //
shangs nas sngo dmar nad rlung 'tshubs //
zhal nas dug gi kha chu 'dzag
/rta dmar la zhon stong gsum nyul /
gsang mtshan rdo rje me 'bar rtsal //
sngon po klu yi sde dpon ni //
klu rgyal gtsug na rin chen sras //
yid bzhin nor bu gter bum 'dzin //
dgos 'dod re skong 'bru char 'beb //
gzugs mdzes yid 'ong byis pa'i tshul //
g.yu sbrul mjug ma g.yas su 'khyil //
klu rta la zhon rgya mtshor rgyu //
gsang mtshan nor bdag gzi 'bar rtsal //
snang gsum 'od las shar pa yi //
zab gter srung ma rnam gsum la //
phyi nang gsang ba yang gsang gi
/ngo mtshar mchod sprin rgya mtshos mchod //
brgyud gsum bla ma'i spyan snga ru //
dam bcas gter bdag 'khor bcas bstod //
bzlas pa bya ba ni /
dgongs pas gzir zhing /
a de wa rA dza :
tsa shU la tri dza :
nAM nA ga rA dza rat+na dza :
gang nus bzlas shing gtor 'bul phrin bcol gzhung ltar bya /
slob ma rnams la khrus dang bgegs bskrad srung 'khor brtan par sgom /
'o na da lam gyi skabs su bab pa mchog gter rdzogs chen sde gsum gyi gter bdag srung ma rnam gsum gyi rjes gnang bka' gtad bgyi ba la rten 'brel gyi rdzas dang bcas maN+Dal phul /
de la dang po lo rgyus ni /
gter gzhung las /
rang byung pad+ma slob mar bcas :
'dzom gyi gangs rar byon pa'i tshe :
lha klu btsan gyis zhabs tog phul :
zab mo gter gyi srung mar bskos :
tshangs pa dkar po'i rgyud las byung :
lha yi rgyal po 'od gsal rtsal :
yam shud dmar po'i rigs las byung :
btsan gyi rgyal po 'od 'bar rtsal :
gtsug na rin chen rang gi rgyud :
klu rgyal nor bdag gzi 'bar rtsal :
dregs pa gsum gyis srog snying phul :
bde ba'i nyams dang dmar lam las :
rang gzugs btsan gyi rgyal po shar :
gsal ba'i mdangs dang dkar lam las :
rang gzugs lha yi rgyal po shar :
mi rtog nyams dang nag lam las :
rang gzugs klu yi rgyal po shar :
de las gzhan du grub pa med :
lha srin stong srog lon pa 'o :
zhes lo rgyus de ldan gyi rjes su gnang ba la gsol ba 'debs pa 'di'i rjes zlos /
rdo rje slob dpon dgongs su gsol //
sangs rgyas bstan pa bsrung ba'i phyir //
zab gter srung ma rnam gsum gyi //
rjes su gnang ba bstsal du gsol //
gsum mam gcig
/rgyud dag par bya ba'i phyir skyabs sems yan lag bdun pa 'di'i rjes zlos mdzod /
na mo /
mchog gsum rtsa ba gsum la skyabs su mchi //
'gro kun byang chub 'thob par sems bskyed do //
phyag 'tshal mchod 'bul sdig sgrib nyes ltung bshags //
dge la yi rang chos 'khor bskor du gsol //
grangs med bzhugs gsol dge tshogs 'gro la bsngo //
lan gsum /
slob dpon dbang chen dregs pa zil gnon du gsal bas bdud rtsi sbyin zhing dam tshig bsre ba ni /
nang mchod kyi bdud rtsi gtor mar sbreng zhing slob mar sbyin la /
hoH
'di ni gsang ba'i bdud rtsi ste //
dam tshig srung na mchog dngos grub //
nyams na bsreg par 'gyur ba yin //
de phyir bu dang srung ma gnyis //
phan tshun dam las ma 'da' zhig
/A+o~M badzra sa ma ya hU~M rak+Shan+tu /
de nas slob ma gnyen po stobs kyi lhar gsal ba la /
gter srung lha btsan klu gsum bran dang bka' nyan pho nyar gtad par gyur /
dang po lha yi gtor ma thogs la /
hU~M/
dkar po lha yi sde dpon ni //
gsang mtshan rdo rje 'od gsal rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam la ma 'da' sa ma ya //
lag tu gtad la srog sngags brjod /
btsan gyi gtor ma thogs la /
hU~M/
dmar po btsan gyi sde dpon ni //
gsang mtshan rdo rje me 'bar rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam la ma 'da' sa ma ya //
lag tu gtad la srog sngags brjod /
klu yi gtor ma thogs la /
hU~M/
sngon po klu yi sde dpon ni //
gsang mtshan nor bdag gzi 'bar rtsal //
slob dpon pad+ma'i spyan snga ru //
ji ltar khas blangs ma g.yel bar //
slob ma 'di yi phrin las sgrubs //
dam la ma 'da' sa ma ya //
lag tu gtad la srog sngags brjod /
de dag gis gter srung rnam pa gsum gyi srog gtad zab mo grub pa la shis pa brjod pas mnga' gsol ba ni /
mi 'gyur lhun po sogs dang /
rtsa brgyud bla ma'i sogs kyis shis pa brjod cing me tog 'thor rol mo bya /
gtang rag maN+Dal /
lus 'bul dge bsngo sogs spyi dang 'dra 'o //
rgyun gtor ltar gtor 'bul phrin bcol bcas gtor ma gtsang sar 'bul lo //
gong gnon gyi rjes chog gang dgos rnams bya'o //
mchog gter zab rgyas ri~Xn che~Xn mdzod //
mi nyams dar \u0f35zhing rgya~Xs pa'i phyir //
bsam sbyor rnam dag dad mos kyis //
bkod pa'i dge tshogs 'gro la bsngo //
gter bdag rjes gnang gi le tshan no //
shu b+haM///
/
