@#//
mkha' 'gro gsang ba kun 'dus las /
bdag nyid dkyil 'khor du 'jug pa'i cho ga bde chen bdud rtsi'i bum bzang zhes bya ba bzhugs so //
na mo gu ru dz+nyA na d+hA ki ga Na b+h+yaH
bde chen bdud rtsi'i zil mngar 'phos tsam gyis //
rtog pa'i dri 'khrud lhan skyes ye shes byin //
skal bzang snying la sad mdzad dkyil 'khor bdag
/bla ma rje btsun 'dud do rgyud smin mdzod //
de yang rdo rje theg pa'i gsang ba zab mo la spyod pa'i rnal 'byor pas rim pa gnyis kyi lam la brtson pa'i tshe dam tshig nyams chag nyes ltung gso zhing ye shes spel ba'i thabs kyi mthar thug pa /
rdo rje theg pa'i rgyud dang man ngag gis gsal bar bstan pa'i don mchog brnyes grub pa'i dbang phyug rnams kyis phyag bzhes su mdzad pa ltar /
bdag nyid dkyil 'khor du 'jug pa'i cho ga mkha' 'gro gsang ba kun 'dus la brten nas nyams su len tshul 'chad pa la gnyis /
sbyor ba yo byad kyi bsham bkod dang /
dngos gzhi dbang len gyi rim pa'o //
dang po ni /
dur khrod la sogs pa mtshan nyid dang ldan pa'i gnas su dam tshig gi rten bkram ste /
mtshan ma'i dkyil 'khor drag po'i gzhal yas dur khrod brgyad kyis bskor ba spyi ltar gyi lte bar chos 'byung bsnol ma steng ma'i rtse mo rgyab bstan gyi dbus su sna tshogs pad+ma 'dab bzhi phyogs mdog
/chos 'byung gi phyi rol nang nas rim par thugs gsung sku yi 'khor lo mthing dmar dkar ba rtsibs brgyad pa mu khyud dang bcas pa can rnams kyi gnas so sor lha mtshan gyis spras pa'i dbus su /
khyad par gyi bum pa b+han+d+ha mtshan ldan bdud rtsi lnga yi chus bkang ba'i khar sin+d+hu ra'i rdul gyis bran pa'i me long chos 'byung gi dbus su baM/
mtha' skor du thugs gsung sku sngags kyi phreng ba bris pa dar dmar gyis gru gsum par g.yogs pa'i steng rang byung gi man shel bcas brtsegs mar bkod /
lha dbang gi lha tsaka yongs rdzogs dang /
mig dar me tog bcas 'du byas la /
mtha' skor du sman gtor rak+ta phyi nang gi mchod pa tshogs kyi rdzas sogs phrin las dang mchod skong la dgos pa'i yo byad thams cad gzhung ltar 'du bya'o //
gnyis pa la gnyis /
phrin las kyi gzhung bsrang ba dang /
bdag nyid 'jug pa'i cho ga dngos so //
dang po ni /
phag mo 'dus pa rtsa ba'i phrin las kyi rim pa ltar brgyud pa'i gsol 'debs dang /
bsang chu bsgrub pa nas brtsam dzapa? khang dbye zhing gtso 'khor yongs rdzogs kyi bsnyen pa'i gzhung bsrang la /
dgongs pa gsal 'debs pa dang bcas dkyus ltar gzhung bsnyen rdzogs pa dang /
thod pa /
a mr-itas bsang /
swa b+hA was sbyang /
stong pa'i ngang las b+han+d+ha'i snod dur khrod rol pa'i gzhal yas khang du bcud ye shes kyi bdud rtsi'i rgya mtshor 'khyil ba'i dbus su bcom ldan 'das ma rdo rje khros ma nag mo /
phyogs bzhir snying po'i mkha' 'gro rigs bzhi /
de rgyab gnas yul gyi dpa' bo mkha' 'gro
/phra men dang dam tshig gi mkha' 'gro'i tshogs kyis bskor ba dwangs pa'i mtsho la zla skar shar ba ltar skad cig gis gsal ba'i gnas gsum dang /
thugs ka'i 'od zer gyis 'og min gsang ba mchog gi zhing dang gnas yul dur khrod rab 'byams nas ye shes kyi 'khor lo spyan drangs par gyur /
spyan 'dren phyag mchod bstod pa'i rim pa bcas mchod skong gi zur 'debs su 'byung ba ltar sbyar mthar /
rang gi thugs ka nas sngags kyi 'od zer gzungs thag la 'khril te lha rnams la phog pas bde ba chen po'i rjes chags bskul /
byang chub sems kyi bdud rtsi ye shes kyi bcud du 'khyil bar gyur /
ces mos la gtso 'khor rnams kyi snying po ji ltar 'os pa skabs phyed par bzla /
mthar /
oM AHhU~M:
yul kun stong gzugs mchod pa'i sprin :
dbang po sgyu ma'i bde bas rol :
bde stong dbyer med thig le'i sku :
rdo rje btsun mor phyag 'tshal bstod :
ces mchod bstod bsdus pa'i tshul gyis phul te /
lha rnams bde ba chen po'i ngo bor 'od du zhu nas thod pa'i bdud rtsi dang dbyer med du gyur /
ces 'od zhu bya /
las bum du bdud rtsi 'khyil pa bskyed bzlas spyi ltar bya'o //
mthar gtor 'bul tshogs mchod kyi bar khrigs chags su gtang ngo //
gnyis pa bdag 'jug la gsum /
sngon 'gro 'jug pa'i chos dang /
dngos gzhi dbang gis smin par byed pa /
rjes dam tshig khas blangs shing yon 'bul ba'o //
dang po ni /
las bum gyi chus khrus byas te /
ji ltar bltams pa sogs khrus sngags dang rdo rje mkha' 'gro'i yig brgya bcas kyis dri ma bkru
/oM saHkarma d+hA ki nI phaTa?Hdang hU~M bzhi'i sngags thun rol mo dang bcas pas bgegs bsal cing /
oM AHhU~M raM yaM khaM badzra sA ra Na rak+Sha rak+Sha hU~M hU~M:
zhes srung 'khor gyis phyogs bcings te /
zab khrid sngon 'gro'i skabs su 'byung ba ltar maN+Dal ni /
oM AHhU~M:
ri rab gling bzhi mu khyud bcas :
stong gsum bye ba phrag brgya'i zhing :
'dod rgu'i 'byor tshogs bsam mi khyab :
bla ma sprul pa'i sku la 'bul :
phung po khams dang skye mched kun :
rang byung lhun grub yid bzhin gter :
bkod pa tshad med yon tan rgyan :
bla ma longs spyod rdzogs la 'bul :
dbyings nyid gdod nas rnam par dag :
rig pa mi 'gyur 'od lngar shar :
'khor 'das kun khyab mchod pa'i sprin :
bla ma chos kyi sku la 'bul :
bla ma sku gsum lha tshogs rnams :
zag med bde bas rab mnyes nas :
bdag dang sems can thams cad kun :
tshogs gnyis rdzogs pa'i dngos grub stsol :
oM gu ru sarba ta thA ga ta rat+na maN+Da la pU dza ho :
zhes phul /
oM tsak+Shu b+han+d+ha ba ra ma Na ya swA hAH
zhes mig dar 'ching /
A khaM wI ra hU~M gis me tog blangs la thal mo sbyar bas /
ho :
rdo rje phag mo'i ye shes sku :
slob dpon chen po dgongs su gsol :
mkha' 'gro ma yi dkyil 'khor du :
bdag cag 'jug cing bsnyen sgrub spro :
gsang ba'i dam tshig 'tshal lags na :
smin cing grol bar mdzad du gsol :
zhes lan gsum gyis gsol ba gdab /
las byang ltar /
na mo :
bdag dang khams gsum sogs kyis skyabs 'gro
/bdag gis sems can sogs kyis sems bskyed /
ho :
bla ma mkha' 'gro'i sogs kyis sdom gzung bcas so sor lan gsum re bya /
rang gi snying gar kun rdzob byang chub sems kyi ngo bo zla ba'i dkyil 'khor nya gang ba /
de'i steng du don dam byang chub sems kyi ngo bo rdo rje dkar po rtse lnga pa 'od zer 'phro ba dang bcas par gyur /
oM sarba yo ga tsit+ta u pa dA ya mi /
zhes rdo rje snying gar bzhag ste gsang sngags nang gi sems bskyed /
b+h+rU~M dz+nyA na maN+Da la pra be sha ya phaTa?:
ces dbye rgya dang bcas pas sgo bzhi dbye /
dkyil 'khor la g.yon skor gyis phyin pas phyag byas par mos la /
thal mo gnas gsum sbyar ba dang bcas /
oM badzra b+ha ra hi sarba maN+Da la dz+nyA na kA ya wA ka tsit+ta na mA mi :
lan bzhi'i mthar /
slar yang shar sgo'i thad du zhing chen gyi gdan la he ru ka'i chas kyis 'khod par gyur :
ho :
'di ni dngos grub mchog gi rgyu :
rdo rje phag mo'i byang sems te :
nyams na 'bar ba'i me yis bsreg :
bsrungs na bde chen ye shes 'grub :
baM a mr-ita u da ka Tha Tha Tha :
zhes dam chu myangs /
de ltar byin pa'i byang sems kyi bdud rtsi de nyid snying gar baM yig gi rnam par gyur pa las 'od zer 'phros pas /
rig 'dzin bla ma bde ba chen po pad+ma thod phreng rtsal 'khor dpa' bo mkha' 'gro'i tshogs dang bcas pa byin thibs se byon par mos la thod rnga dang bcas /
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes dang hU~M zhes drag tu brjod pa'i glus bskul bas /
rig 'dzin bla ma'i sku las 'od zer me lce lta bu byung :
slob ma'i phung khams skye mched thams cad bsregs shing sbyangs :
rnam shes dwangs ma rdul bral baM yig mthing gar gyur pa he ru ka pad+ma thod phreng rtsal gyi zhal du drangs :
thugs kar bde ba chen po'i ngo bor zhu ba sku yi dbyibs brgyud sbyor mtshams nas phyir spros pas /
bcom ldan 'das rdo rje khros ma nag mo zhal phyag rgyan chas thams cad yongs su rdzogs pa'i skur lam gyis gsal ba'i snying ga'i 'od dang /
slob dpon gyi thugs ka nas 'phros pa'i 'od kyis rdo rje phag mo mkha' 'gro 'dus pa'i dkyil 'khor gyi 'khor lo mkha' khyab tu sad par mos la /
spos rol dang bcas te /
oM sarba dz+nyA na d+hA ki nI maN+Da la sa pa ri bA ra badzra sa ma ya dza :
e h+ye hi :
sa ma ya ho :
sa ma ya satwaM:
zhes las byang ltar byin 'beb kyi sngags mthar /
dz+nyA na A be sha ya a A:
ra ra ra ra :
tsa la ya tsa la ya :
hU~M AHha dz+haiM:
zhes dmigs pa'i gnad dang bcas pas byin drag tu dbab mthar /
hU~M hU~M hU~M:gis stim /
dz+nyA na badzra tiSh+Tha sa ma ya satwaM:gyis brtan par bya /
dz+nyA na puSh+pe sa ma ya satwaM:
zhes me tog dor /
oM dz+nyA na d+hA ki nI puSh+pe a b+hi Shiny+tsa mi :sa slar yang spyi bor bcing /
dz+nyA na tsak+Shu hU~M A:sa mig dar bsal /
bcom ldan 'das rdo rje phag mo'i /
sku mtshan ma :
gsung bdud rtsi :
thugs sin+d+hu ra :
ye shes rdo rje sems dpa'i me long gi dkyil 'khor rnams dbyer mi phyed pa'i ngo bo :
'og min gsang ba mchog gi dkyil 'khor :
rten dang brten par bcas pa ye shes kyi gzi byin lam mer mngon sum mjal zhing /
de thams cad kyang rdo rje phung po'i rtsa rlung thig le sems dang bcas pa gdod nas dag pa'i rang bzhin can du ye nas rang la bzhugs pa'i bdag nyid du ngo shes par gyis shig :
ces gdams pas mngon du mthong ba'i blos /
dz+nyA na sa ma ya ho ho ho :
zhes brjod do //
gnyis pa dngos gzhi'i dbang la bzhi /
bum gsang shes ye tshig gi dbang ngo //
dang po bum pa'i dbang ni /
maN+Dal 'bul /
byang chub rdo rje 'chang chen pos :
bde gshegs rigs lnga'i sangs rgyas la :
dbang bskur ji ltar bstsal pa bzhin :
bdag kyang rjes su gzung mdzad gsol :
zhes gsol ba btab pas :
slob dpon rdo rje phag mo'i thugs ka nas 'od zer 'phros :
gdan gsum tshang ba'i dbang gi lha nam mkha' gang ba spyan drangs par gyur :
oM pany+tsa ku la sa pa ri wA ra ar+g+haM nas /
shab+da pra tIts+tsha swA hA/
zhes mchod cing /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
ces sh+lo kas bstod /
dbang gi lha rnams kyis bkra shis pa'i rnam pa du ma dang bcas te rang byung bde skyong gi bum pa spyi bo'i gnas lngar bzhag pas dbang bskur bar gyur /
b+han+d+ha spyi bor bzhag ste /
oM:
snod ni chos dbyings ye shes klong :
bcud ni rdo rje khros ma che :
snod bcud yongs rdzogs dbang bskur bas :
bde gshegs rigs su lhun grub shog :
oM badzra b+ha ra hi kro d+hI kA li a b+hi Shiny+tsa oM:
dpral bar bzhag ste /
hU~M:
snod ni me long ye shes klong :
bcud ni badzra d+hA ki nI:
snod bcud yongs rdzogs dbang bskur bas :
rdo rje'i rigs su lhun grub shog :
oM ha badzra d+hA ki nI a b+hi Shiny+tsa hU~M:
rna ltag g.yas su bzhag la /
trAM:
snod ni mnyam nyid ye shes klong :
bcud ni rat+na d+hA ki nI:
snod bcud yongs rdzogs dbang bskur bas :
rin chen rigs su lhun grub shog :
oM ri rat+na d+hA ki nI a b+hi Shiny+tsa trAM:
ltag par bzhag la /
hrI:
snod ni sor rtog ye shes klong :
bcud ni pad+ma d+hA ki nI:
snod bcud yongs rdzogs dbang bskur bas :
pad+ma'i rigs su lhun grub shog :
oM ni pad+ma d+hA ki nI a b+hi Shiny+tsa hrI:
rna ltag g.yon du bzhag la /
A:
snod ni bya grub ye shes klong :
bcud ni karma d+hA ki nI:
snod bcud yongs rdzogs dbang bskur bas :
las kyi rigs su lhun grub shog :
oM sa karma d+hA ki nI a b+hi Shiny+tsa A:
de ltar dbang bskur pas byang chub sems kyi chu rgyun spyi bo'i gnas lnga nas zhugs :
nyon mongs pa lnga bde chen du dag :
phung po lnga sangs rgyas lngar gnas gyur :
chu bo'i rba rlabs spyi bor brtan pa las he ru ka rigs lngas dbur brgyan par gyur :
slar yang b+han+d+ha gnas gsum du bzhag ste /
hU~M AHoM:
ji snyed sangs rgyas thams cad kyi :
rdo rje gsum gyi mkha' 'gro mas //
gnyug ma'i sgo gsum dbang bskur bas //
thugs gsung sku ru 'grub par shog
/oM sarba d+hA ki nI tsit+ta dz+nyA na At+ma ko\u0f85 haM:
oM sarba d+hA ki nI wA ka dz+nyA na At+ma ko\u0f85 haM:
oM sarba d+hA ki nI kA ya dz+nyA na At+ma ko\u0f85 haM:
zhes dbang bskur pas ye shes mkha' 'gro ma rnams kyi gsang ba gsum dang rang gi sgo gsum dbyer med du gyur te rdo rje slob dpon bdag po chen po'i go 'phang la dbang bar gyur :
ces dang /
dkyil 'khor gyi lha tshogs rnams kyi sku las ye shes kyi sku gnyis pa spros te slob ma'i gnas so sor bzhugs par bsam la /
lha rnams kyis dbang bskur te /
spyi bor /   oM badzra b+ha ra hi kro d+hI kA li kA ya a b+hi Shiny+tsa mi :
snying gar /
oM ha badzra d+hA ki nI kA ya a b+hi Shiny+tsa mi :
lte bar /
oM ri rat+na d+hA ki nI kA ya a b+hi Shiny+tsa mi :
mgrin par /
oM ni pad+ma d+hA ki nI kA ya\u0f8e
gsang bar /
oM sa karma d+hA ki nI kA ya\u0f8e
!
smin mtshams su /
oM khaN+Da ka pA la pra tsaN+DI kA ya a b+hi Shiny+tsa mi :
ltag par /
oM daMSh+T+wa ma hA nA sA kA ya\u0f8e
rna g.yas /
oM kang+kA la pra b+hA wa tI kA ya\u0f8e
spyi gtsug
/oM ma hA kang+ka tsaN+Da ak+Shi kA ya\u0f8e
rna g.yon /
oM su ra wI ra ma tI kA ya\u0f8e
smin dbus /
oM a mi ta b+hA kharga rI kA ya\u0f8e
mig gnyis /
oM badzra b+hA lang+ke shwa rI kA ya\u0f8e
phrag par /
oM badzra kA ya dru mats+tsha kA ya\u0f8e
!
mchan gnyis /
oM ang+ku ri e rA wa tI kA ya a b+hi Shiny+tsa mi :
sna rtser /
oM badzra hU~M kA ra su ra b+hak+ShI kA ya\u0f8e
lte bar /
oM ma hA bI ra wA yu be gI kA ya\u0f8e
nu ma gnyis /
oM ma hA dzA TI ma hA b+hai ra wI kA ya\u0f8e
kha la /
oM su b+ha dra sh+yA ma de wI kA ya\u0f8e
mgrin par /
oM badzra b+ha dra su b+ha drI kA ya\u0f8e
snying gar /
oM ma hA b+hai ra wa ha ya kar+NI kA ya\u0f8e
'doms su /
oM bi ru bAk+Sha kha gA na nI kA ya\u0f8e
!
mtshan mar /
oM ma hA bA la tsakra be gi kA ya a b+hi Shiny+tsa mi :
byin par /
oM kha gar+b+ha tsakra warmi NI kA ya\u0f8e
brla gnyis /
oM ha ya grI ba shauN+Di nI kA ya\u0f8e
bshang lam /
oM rat+na badzra khaN+Da ro hI kA ya\u0f8e
sor mo bcu drug
/oM he ru ka su bI rI kA ya\u0f8e
bol gong /
oM pad+ma nirtI shwa ra ma hA bA lI kA ya\u0f8e
mthe bong bzhi /
oM bai ro tsa na tsakra warti nI kA ya\u0f8e
spu mor /
oM badzra satwa ma hA bir+YA kA ya\u0f8e
!
lag g.yas /
oM kA kA mu khI kA ya a b+hi Shiny+tsa mi :
lag g.yon /
oM sU ka rA mu khI kA ya\u0f8e
rkang g.yon /
oM shwa na mu khI kA ya\u0f8e
rkang g.yas /
oM u lU ka mu khI kA ya\u0f8e
dpung g.yas /
oM dza la d+hA ki nI kA ya\u0f8e
dpung g.yon /
oM s+d+yA na d+hA ki nI kA ya\u0f8e
spus g.yon /
oM dz+wa la d+hA ki nI kA ya\u0f8e
spus g.yas /
oM tsa la na d+hA ki nI kA ya a b+hi Shiny+tsa mi :
zhes rim pa ltar gnas so sor bstim mo :
bzlas lung ni /
dkyil 'khor gyi lha tshogs rnams kyi thugs srog sa bon las sngags kyi phreng ba byung :
slob ma'i gnas so sor bzhugs pa'i lha rnams kyi thugs srog gi mthar 'khod par mos la sngags rnams kyi rjes zlos lan gsum re bya /
thugs kyi dgongs pa ngo sprad pa ni :
hU~M:
chos kyi dbyings kyi ye shes de :sogs brjod la dgongs pa bskyangs /
des khams gsum gyi snang grags rtog pa'i chos thams cad dang /
rdo rje phung po'i grong khyer ye shes kyi mkha' 'gro ma'i lha tshogs rnams kyi sku gsung thugs su rnam par dag pa ltar nyams su blang ngo //
de ltar sku mtshan ma'i dkyil 'khor du bum pa'i dbang thob :
'dod khams dang lus kyi dri ma dag :
rdo rje phag mo'i sku sgom pa la dbang zhing 'bras bu sku rdo rje mngon du byed pa'i skal pa can du nges shes bskyed do :
gnyis pa gsang dbang ni /
slob dpon he ru kar gsal ba shes rab rdo rje phag mo dang snyoms par zhugs pa'i bde ba'i rol mos mkha' khyab rgyal ba'i 'khor lo spyan drangs :
zhal du zhugs :
'dod chags chen po'i mes bzhus pa'i byang sems dkar dmar 'dres pa'i rgyun yum mkha' nas phyir spros :
thod pa'i lha tshogs rnams kyi zhal du thim :
bde ba chen pos mnyes te 'od du zhu ba'i bdud rtsi byang chub sems kyi sprin lce thog tu bzhag par gyur /
b+han+d+ha mgrin par bzhag cing bcud la rol te /
hU~M:
thabs kyi rang bzhin byang chub sems :
mu tig ltar dkar dri ma med :
shes rab mchog gi rak+ta ni :
dmar gsal chags pa chen po'i tshul :
dbyer med lhan cig mnyam sbyar ba'i :
kun tu tshim byed bdud rtsi che :
thungs shig thungs shig brtul zhugs can :
dpa' bo'i dam tshig 'di spyod cig :
oM b+ho d+hi tsit+ta a ho ma hA su kha a b+hi Shiny+tsa mi :
zhes bdud rtsi myangs pa la brten nas gsal stong bde ba'i ye shes rgyud la skyes pa'i mthus :
rtsa gsum 'khor lo lnga lhag par gsal bar byas :
rtsa nang gi khams rnams gnas gyur te gnas lngar mkha' 'gro lnga'i dkyil 'khor shin tu gsal bar bsam la sems 'dzin dang /
rlung ro bsal zhing bum can drag tu gcun /
lte ba'i rin chen mkha' 'gro'i lte 'og a thung las gtum mo 'bar ba dang /
spyi bo'i sangs rgyas mkha' 'gro las zhu bde dang dbyer med pa'i 'od kyis lha sku snang stong 'ja' tshon ltar 'char ba'i sgyu lus /
snying ga'i rdo rje mkha' 'gro'i thugs dbus a mthing gsal la sems gcun pas snang mched thob pa'i 'od gsal /
mgrin pa'i pad+ma mkha' 'gro'i mgrin pa'i thig le dmar po la sems gtad pas rmi lam /
gsang gnas las kyi mkha' 'gro'i sku las byung ba'i rlung gis rnam shes kyi thig le sngo skya lte 'og sor bzhi nas brgyud /
spyi bo'i sangs rgyas mkha' 'gro'i thugs kar thim pas 'pho ba dang /
bar do'i rlung sems kyi ngo bo khros ma lus dkyil dang bcas pa'i 'od kyis snod bcud khyab pas bar do'i snang cha gsang ba gsum du shar ba bcas kyi ting nge 'dzin rnams rtse gcig tu bsgom par bya'o //
de ltar na gsung byang sems bdud rtsi'i dkyil 'khor du gsang ba'i dbang thob :
gzugs khams dang ngag gi dri ma dag :
rdo rje phag mo'i rlung sngags kyi de kho na nyid sgom pa la dbang zhing 'bras bu gsung rdo rje mngon du byed pa'i skal pa can du nges shes bskyed do :
gsum pa sher dbang ni /
slob ma skad cig gis he ru ka dmar po rdo rje dang dril bu 'dzin pa'i skur gyur pa la :
slob dpon gyi thugs ka nas rigs dang lang tsho rdzogs pa'i gzungs ma pad+ma can phag mo'i bdag nyid spros te thar pa bsten par bskul bar gyur /
sin+d+hu ra'i maN+Dal bzung ste /
hU~M:
las kyi phyag rgya'i chu skyes mchog :
rnam thar gsum ldan chos 'byung dbus :
bde chen ye shes mchog ster ba :
chos kyi phyag rgya'i yi ges mtshan :
snyoms 'jug chags pa chen po'i me :
dam tshig phyag rgya'i dmar 'od 'bar :
dwangs gsal rnyogs med me long ltar :
phyag rgya chen po mngon gyur shog :
oM karma mu drA sarba dz+nyA na ma hA su kha ho :
zhes rig ma'i brtul zhugs byin par mos la sin+d+hu ra'i thig le smin mtshams su 'god pa dang bcas des chags pa'i mdangs kyis /
sa ma ya ho :
zhes bskul ba la :
sa ma ya satwaM:
zhes lan byin pas /
slar yang :
a nu rA gA ya ho :
zhes bskul ba la :
a nu rA gA ya mi :
zhes lan btab pas mchog tu dgyes te :
dzaHhU~M baM ho :
zhes 'du shes gsum ldan gyis snyoms par zhugs pas dga' ba bzhi'i ros rgyud yongs su gang zhing tshims par gyur :
lag gnyis 'khyud rgya dang bcas /
oM sarba ta thA ga ta ma hA a nu rA gA Na ho :
slar yang thig le gyen du bzlog ste mas brtan gyi dga' ba bzhi'i mthar son te lhan cig skyes pa'i ye shes mngon du byas pa'i ngang la mnyam par bzhag go :
dz+nyA na badzra swA b+hA wa At+ma ko\u0f85 haM:
zhes nga rgyal gzung /
de ltar na thugs phyag rgya'i chu skyes mtshon pa'i sin+d+hu ra'i dkyil 'khor du shes rab ye shes kyi dbang thob :
gzugs med khams dang yid kyi dri ma dag :
rdo rje phag mo'i thugs bde chen gyi ye shes sgom pa la dbang zhing :
'bras bu thugs rdo rje mngon du byed pa'i skal pa can du nges shes bskyed do :
bzhi pa tshig dbang ni /
slob ma lus gnad dang bcas bde chen gyi ngang du dus gsum gyi spros pa bcad de mnyam pa bzhag pa la :
slob dpon rdo rje btsun mos brda don rdo rje'i tshig gis ngo sprad par gyur /
rdo rje sems dpa'i me long bstan te /
ho :
ltos shig skal ldan rigs kyi bu :
snang ba'i ngo bo he ru ka :
stong pa'i bdag nyid phag mo yum :
mnyam sbyor bde ba chen po'i ngang :
dus gsum rtog pas ma bslad par :
rtse gcig mnyam par bzhag pa las :
ngo bo stong pa shel lta bu :
rdo rje phag mo chos kyi sku :
rang bzhin gsal ba 'ja' tshon ltar :
longs spyod rdzogs sku'i rol par shar :
zung 'jug rtsal snang ma 'gags pa :
thugs rje'i rnam rol sprul pa'i tshul :
de gsum ngo bo dbyer med pa'i :
blo 'das chen po'i rang zhal skyongs :
don gyi badzra b+ha ra hi :
tshe 'di nyid la 'grub par 'gyur :
oM d+harma d+hA tu dz+nyA na badzra a a a :
zhes tshig gis ngo sprad de don la mnyam par bzhag go :
de ltar na ye shes dbyings rig dbyer med mtshon pa'i rdo rje btsun mo'i ye shes kyi dkyil 'khor du dbang bzhi pa thob :
khams gsum dang sgo gsum tha dad du 'dzin pa'i rtog pa thams cad dag :
rdo rje phag mo'i de kho na nyid bsam gyis mi khyab pa'i gnas lugs sgom pa la dbang zhing :
'bras bu ye shes rdo rje mngon du byed pa'i skal pa can du nges shes bskyed do :
gsum pa rjes dam tshig khas blang yon 'bul ni /
de ltar dbang bskur pas dam tshig tshul bzhin bsrung dgos pas rdo rje slob dpon gyis 'da' dka'i tha tshig bsgrag par mos shig
/ho :
de ring phyin chad bu khyod kyis :
gsang sngags rgyud las gang gsungs pa'i :
spyi dang khyad par lhag pa yi :
dam tshig sdom pa rtag tu zungs :
(spro na /
sangs rgyas mkha' 'gro'i dam tshig tu :
dkon mchog gsum la skyabs su song :
mi 'byed mnyam pa'i brtul zhugs bya :
gti mug 'od gsal chen por ltos :
rdo rje mkha' 'gro'i dam tshig tu :
phyag rgya rnam bzhi rtag tu zungs :
byang zhing zhi ba'i brtul zhugs spyod :
zhe sdang gsal stong chen por ltos :
rin chen mkha' 'gro'i dam tshig tu :
sbyin pa dus rnams rtag tu sbyin :
ral gtor 'bo gcog brtul zhugs spyod :
nga rgyal rig stong sgyu mar ltos :
pad+ma mkha' 'gro'i dam tshig tu :
theg pa mtha' yas thabs tshul ston :
bud med la gus brtul zhugs spyod :
'dod chags bde stong chen por ltos :
las kyi mkha' 'gro'i dam tshig tu :
mchod dang phrin las nar mar brtson :
drag shul rtsub pa'i brtul zhugs spyod :
phrag dog tshor stong yangs par ltos :)
mdor na spyi dang khyad par gyi :
rgyud dang man ngag las gsungs pa'i :
dam tshig sdom la rab brtson pas :
dngos grub tshe 'dir grub par gyis :
zhes bstsal pa'i lan du /
ji skad gsung bzhin bsgrub lags na :
ye shes thugs rjes rtag tu skyongs :
gtang rag gi maN+Dal dang /
deng nas brtsam ste sogs lus longs spyod 'bul ba spyi ltar bya /
de ltar dbang bskur ba 'di lan gcig thob nas dam tshig ma nyams pa kho nas tshe 'di 'am :
'chi kha'am :
bar do tshun chad du pho nya gsum gyis rjes su gzung zhing byin gyis brlabs pa la brten nas mchog gi dngos grub mngon du 'gyur bar the tshom med do :
zhes phan yon brjod pas spro ba bskyed /
slob ma la dbang bskur dgos na /
oM/
rdo rje ye shes thob byed pa'i //
de bzhin gshegs pa thams cad kyi //
snying po'i dkyil 'khor chen po 'dir //
bdag gis slob ma 'jug par 'tshal //
zhes gnang ba zhu /
tshogs la rol zhing lhag ma nas gzung shis brjod kyi bar mchod skong dang phrin las gzhung ltar mthar dbyung ngo //
tshul 'dis slob ma la don dbang snying po'i tshul du byed na rung ba rig 'dzin brgyud pa'i phyag bzhes yin la /
bsnyen bzlas las rung tsam la smin byed de kas 'thus pa dang /
bskyed rdzogs kyi lam thams cad nyams len 'dod pa la ni rtsa dbang chen mo 'bogs dgos pa'i skabs kyang phyed par bya'o //
mchog tu mi 'gyur bde ba'i sgyu rtsal gyis //
rnam kun mchog ldan mkha' 'gro'i dbyings rol pa'i //
rdo rje bzhi yi grong khyer du rtsen pas //
lhan skyes phyag rgya'i dga' ston rol gyur cig
/ces pa'ang yongs rdzogs bstan pa'i shing rta pad+ma 'od gsal mdo sngags gling pa'i ye shes sgyu ma'i rol rtsed bde chen he ru ka dngos 7pad+ma ye shes rdo rje 'am 'jam dbyangs blo gros rgya mtshos thun mong ma yin pa'i bka' drin gyis /
rmad du byung ba'i gsang ba chen po 'di'i dkyil 'khor du smin cing grol ba'i skal bzang nyams su myong ba'i rig 'dzin gyi btsun pa pad+ma dbang chen ye shes rol pa'i rdo rjes /
rnal 'byor zab mo'i cha rkyen du rig 'dzin brgyud pa'i phyag bzhes kun mkhyen bla ma many+dzu'i zhabs kyis ji ltar gnang ba bzhin rtsa dbang chen mo las snying po'i bcud bsdebs te ldan yul rang gnas sa dkar bsam 'grub gling du bris pa /
'dis kyang mkha' khyab yid can rgya mtsho bla ma ye shes DA kis mngon sum rjes su 'dzin pa'i rgyur gyur cig //
/
