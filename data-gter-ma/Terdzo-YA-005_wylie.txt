thugs rje chen po 'jig rten dbang phyug gi brgyud 'debs byin rlabs snye ma zhes bya ba bzhugs /
snang mtha' spyan ras gzigs dbang pad+ma 'byung //
chos rgyal srong btsan rdo rje thogs med rtsal //
pad+ma phrin las gter bdag gling pa la //
gsol ba 'debs so smin grol dngos grub stsol //
ngag dbang klu sgrub ngag dbang 'jigs med zhabs //
'gyur med mchog grub pad+ma tshe dbang rtsal //
'jigs med go cha rtsa ba'i bla ma la //
gsol ba 'debs so smin grol dngos grub stsol //
rgyal kun ye shes lnga yi sgyu 'phrul gar //
'jig rten dbang phyug rigs lnga lhag pa'i lha //
sgo skyong srung mar bcas pa thams cad la //
gsol ba 'debs so smin grol dngos grub stsol //
nges 'byung byang chub sems gnyis mngon du gyur //
dbang gis rgyud smin dam tshig rnam par dag
/rim gnyis lam las thugs rje'i dbang phyug gi
/go 'phang tshe 'dir 'grub par byin gyis rlobs //
zhes pa'ang 'jam mgon bla ma 'gyur med bstan 'dzin 'phel rgyas las tshul 'di'i bka' drin thob pa'i bya bral ma Ni pa mkhyen brtse'i dbang pos gsol ba btab pa dge //
