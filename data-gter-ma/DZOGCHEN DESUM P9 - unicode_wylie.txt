\u0f01\u0f83:
dam chos rdzogs pa chen po sde gsum las :
phrin las gsal 'debs byang bu'i skor rnams bzhugs so :
sde gsum spyi skor /
\u0f88\u0f88\u0f88\u0f88\u0f88
na mo gu ru :
sngon 'gro'i byang bu bstan pa ni /
dbyings ni rnam dag rdzogs sangs rgyas :
rig pa lhun grub dam pa'i chos :
dbyings rig gnyis med tshogs mchog la :
ye nas dag par skyabs su mchi :
e ma ho rang rig byang chub sems :
ma rtogs 'khrul par gyur pa kun :
gnyis su med par bsgral ba'i phyir :
rang byung rang gsal sems bskyed do :
nam mkha' lta bu'i bde gshegs la :
gsal ba chen por phyag 'tshal lo :
rig pa'i ngang du mchod par 'bul :
rgyun chad med pa'i klong du bshags :
rtag cing sgrib med yi rang ngo :
yin min med par chos 'khor bskor :
myong ba can du bzhugs su gsol :
nges pa can du thob par shog :
man ngag don gyi sngon 'gro 'o :
sa ma ya :
ngo bo stong pa rdzogs sangs rgyas :
rang bzhin gsal ba dam pa'i chos :
sna tshogs sprul pa'i tshogs mchog la :
dbyer med chen por skyabs su mchi :
e ma ho chos dbyings rnam dag las :
sgro btags ma rig 'khrul pa'i 'gro :
ye shes klong du bsgral ba'i phyir :
khyab brdal chen por sems bskyed do :
dmigs mtha' bral ba'i bde gshegs la :
chos dbyings klong du phyag 'tshal lo :
me long klong du mchod par 'bul :
mnyam nyid klong du ma shes bshags :
ma 'dres klong du rjes yi rang :
'dod rgu 'byung ba'i chos 'khor bskor :
bden pa gnyis su bzhugs su gsol :
gnyis med dbyings su 'bras thob shog :
klong sde'i don gyi sngon 'gro 'o :
sa ma ya rgya rgya :
kun gzhi dag pa'i sangs rgyas dang :
rnam shes gnas gyur dam pa'i chos :
dbang po yul dag tshogs mchog la :
rang ngo shes pas skyabs su mchi :
e ma ho bde gshegs snying po las :
'gro ba ma rig 'khrul pa rnams :
'od gsal chen por bsgral ba'i phyir :
gnyis su med par sems bskyed do :
snang ba rnam dag bde gshegs la :
bde ba 'dzin med phyag 'tshal lo :
bde stong dbyer med mchod par 'bul :
bde chen ma rtogs mthol lo bshags :
yul can dag par rjes yi rang :
dbang po bden med chos 'khor bskor :
shes pa rang gsal bzhugs su gsol :
kun gzhi dag pa rtogs par shog :
sems sde'i don gyi sngon 'gro 'o :
sa ma ya rgya rgya :
sngon 'gro rnams gsum byang bu rdzogs :[  \u0f01\u0f83]:
na mo gu ru :
sgrib sbyong byang bu bstan pa ni :
glo bur 'khrul pa'i tha mal lus :
gdod nas dag pa'i 'od kyi sku :
lhug par gnas pa'i rdo rje sems :
dwangs pa'i ngang du gsal rdzogs bskyed :
A+o~M badzra satwa A:
man ngag don gyi sgrib sbyong ngo :
sa ma ya rgya rgya :
ma nor las ni sgro btags lus :
ma bcos dag pa'i rdo rje sems :
so ma rang gsal sku ru rdzogs :
lhug par gnas pas sgrib gnyis sbyong :
A+o~M badzra satwa A:
klong sde'i don gyi sgrib sbyong ngo :
sa ma ya rgya rgya :
yul du 'khrul pa'i tha mal lus :
dbang po dag pa'i rdo rje sems :
rnam shes gnas 'gyur sku ru gsal :
kun gzhi dag pas thams cad dag :
A+o~M badzra satwa A:
sems sde'i don gyi sgrib sbyong ngo :
sa ma ya rgya rgya :
sde gsum sgrib sbyong byang bu 'o :[  \u0f01\u0f83]:
na mo gu ru :
tshogs gsag byang bu bstan pa ni :
stong pa nyid kyi dbyings nyid du :
rig pa cog gzhag tshom bur bkod :
dbyings rig dbyer med maN+Dal 'di :
ka dag bde bar gshegs la 'bul :
gu ru maN+Da la pU dza ho :
man ngag don gyi tshogs gsag go :
sa ma ya rgya rgya :
gsal la mi rtog gzhi yi dbyings :
bde ba chen po'i tshom bu bkod :
bde stong dbyer med maN+Dal 'di :
lhun grub bde bar gshegs la 'bul :
gu ru maN+Dal pU dza ho :
klong sde'i don gyi tshogs gsag go :
sa ma ya rgya rgya :
ngo bo'i zhing khams rgya che zhing :
rang bzhin gsal ba'i rgyan gyis spras :
thugs rje cir snang maN+Dal 'di :
gsal rdzogs bde bar gshegs la 'bul :
gu ru maN+Da la pU dza ho :
sems sde'i don gyi tshogs gsag go :
sa ma ya rgya rgya :
sde gsum tshogs gsag byang bu 'o :[  \u0f01\u0f83]:
na mo gu ru :
byin rlabs byang bu bstan pa ni :
thugs rje sprul sku'i bla ma la :
spros bcas gdung bas gsol ba 'debs :
lus la bum pa'i dbang bskur nas :
snang stong rtogs par byin gyis rlobs :
rang bzhin longs sku'i bla ma la :
spros med ngang nas gsol ba 'debs :
ngag la gsang ba'i dbang bskur nas :
gsal stong rtogs par byin gyis rlobs :
ngo bo chos sku'i bla ma la :
shin tu spros med ngang du 'dud :
yid la gsum pa'i dbang bskur nas :
bde stong rtogs par byin gyis rlobs :
dbyer med nyid sku'i bla ma la :
rab tu spros med ngang nas 'dud :
sgo gsum bzhi pa'i dbang bskur nas :
rig stong rtogs par byin gyis rlobs :
man ngag don gyi byin rlabs so :
sa ma ya rgya rgya :
ma nor gdod ma'i bla ma la :
ma bcos gsal rdzogs gsol ba 'debs :
bsam 'das dbyings su dag par mdzod :
brjod med rtogs par byin gyis rlobs :
klong sde'i don gyi byin rlabs so :
sa ma ya rgya rgya :
kun gzhi dag pa'i bla ma la :
rnam shes gnas 'gyur gsol ba 'debs :
dbang po dag par mdzad du gsol :
yul snang stong par byin gyis rlobs :
sems sde'i don gyi byin rlabs so :
sa ma ya rgya rgya :
sde gsum byin rlabs byang bu 'o :[  \u0f01\u0f83]:
na mo gu ru :
mchod pa byin rlabs byang bu ni :
zhi gnas lhag mthong ye shes las :
raM yaM khaM 'phros dngos 'dzin sbyangs :
klong lnga'i rang bzhin bdud rtsi che :
dbyings rig gnyis med gtor chen dang :
sems nyid 'khrul pa bsgral pa'i khrag :
ye shes mchod pa'i sprin phung 'khrigs :
snang ba sgyu mar rtogs pa yi :
phyi yi mchod sprin bsam mi khyab :
stong pa'i rang rtsal gsal ba che :
nang gi mchod sprin mtha' las 'das :
bde ba'i rang bzhin dga' ba che :
gsang ba'i mchod pa lhun gyis grub :
A+o~M sarba pany+tsa a mr-ita AHhU~M:
A+o~M ma hA ba liM ta AHhU~M:
A+o~M ma hA rak+ta dz+wa la AHhU~M:
A+o~M badzra ar+g+haM AHhU~M:
nas /
shab+da AHhU~M:
A+o~M AHhU~M rU pa shab+da gan+d+he ra sa spar+she AHhU~M:
A+o~M AHhU~M bo d+hi tsit+ta AHhU~M:
sde gsum don gyi mchod brlab bo :
sa ma ya rgya rgya :
mchod pa byin rlabs byang bu rdzogs :[  \u0f01\u0f83]:
na mo gu ru :
dngos gzhi'i rten gyi byang bu ni :
hU~M:
kun gzhi mi dmigs rnam par stong :
A:
rang bzhin gsal ba kun la khyab :
A+o~M:
thugs rje sna tshogs sprul skur shar :

thugs rje'i 'od kyis snod bcud sbyangs :
ye shes lnga yi 'od zer las :
'byung lnga dag pa yum lnga'i mkhar :
dug lnga rnam dag gzhal yas khang :
ye shes rtsal rdzogs rgyan gyis spras :
tshogs brgyad dag pa dur khrod brgyad :
'gyur med srung 'khor kun la khyab :
gti mug dag pa byol song khri :
'dod chags rnam dag pad+ma'i gdan :
zhe sdang rnam dag nyi zla'i gdan :
ye nas dag pa'i ngang du rdzogs :
b+h+rU~M dz+nyA na tsakra maN+Da la b+h+rU~M:
dngos gzhi'i rten bskyed byang bu 'o :
sa ma ya rgya rgya :[  \u0f01\u0f83]:
na mo gu ru :
dbang bskur dgug bstim byang bu ni :
dug gsum ye dag rdo rje gsum :
lhun grub rdzogs par byin gyis brlabs :
dug lnga rnam dag ye shes lnga :
sku lnga ye rdzogs dbang bskur ro :
A+o~M AHhU~M:
A+o~M hU~M trAM hrIHA:
hU~M:
mi mngon dbyings kyi zhing khams nas :
bla ma rig 'dzin bde gshegs tshogs :
yi dam dpa' bo mkha' 'gro rnams :
gnas 'dir spyan 'dren gshegs su gsol :
kun gzhi dag pa'i zhing khams nas :
gsal ba longs spyod rdzogs skur bzhengs :
thugs rje sprul sku'i 'khor dang bcas :
dbyer med chen por gshegs su gsol :
dbyings las gzhan med chos sku'i tshogs :
bde ba che la longs spyod pa :
cir yang snang ba sprul pa'i sku :
ma lus 'khor bcas gshegs su gsol :
snang yul 'dzin pa dbyings su khrol :
dbang po sku lngar byin gyis rlobs :
rnam shes ye shes chen por sgyur :
kun gzhi'i klong du thim par mdzod :
e h+ye hi ma hA ka ru Ni ka dr-i sh+ya ho :
sa ma ya ho :
sa ma ya satwaM:
dzaHhU~M baM ho :
dbang bskur dgug bstim byang bu 'o :
sa ma ya rgya rgya :[  \u0f01\u0f83]:
na mo gu ru :
bzhugs phyag mchod bstod byang bu ni :
hU~M:
ye nas dag pa'i kun bzang la :
gshegs dang bzhugs pa'i mtshan ma med :
phyogs lhung bral bar kun tu rdzogs :
gdod nas gnyis med ngang du bzhugs :
sa ma ya tiSh+Tha lhan :
hU~M:
'khrul ma myong ba'i byang chub sems :
e ma bde bar gshegs pa rnams :
'gro ba kun la khyab pa nyid :
gnyis 'dzin bral bar phyag 'tshal lo :
a ti pU ho :
pra tIts+tsha ho :
e ma ho :
gdod nas dag pa'i mkha' dbyings su :
mchod pa'i phyag rgya chen po ni :
sems kyi yid bzhin sprin tshogs las :
mchod pa'i phyag rgya cir yang sprul :
rgyal ba'i tshogs rnams dgyes par rol :
A+o~M badzra ar+g+haM nas /
shab+da pra tIts+tsha swA hA:
shes yul dbang pos mtshams sbyar bas :
'dod pa'i yon tan bsam mi khyab :
zhen pa med pa'i rang bzhin nyid :
chos kyi sku yi rgyan du mchod :
A+o~M rU pa shab+da gan+d+he ra sa spar+she AHhU~M:
gsal ba thabs kyi rang bzhin la :
mi rtog shes rab sbyor ba yis :
bde ba chen po khyab pa che :
dbyer med ngang du mchod par 'bul :
bo d+hi tsit+ta ma hA su kha ho :
dbyings kyi gtor ma rgyan dang ldan :
rig pa ye shes bdud rtsi lnga :
dbyings rig dbyer med khrag chen po :
bya rtsol bral ba'i mchod par 'bul :
A+o~M sarba pany+tsa a mr-ita ma hA ba liM ta ma hA rak+ta kha raM khA hi :
e ma ho ngo mtshar rmad kyi sku :
dus gsum sangs rgyas thams cad kyi :
thugs rje rmad byung bsam mi khyab :
spros pa'i tshul ston sprul sku mchog :
spros med longs spyod rdzogs pa'i sku :
shin tu rnam dag chos kyi sku :
rab tu zhi ba ngo bo nyid :
sku bzhi'i bdag nyid rnams la bstod :
e ma ho ngo mtshar rmad kyi gsung :
yan lag drug cu dang ldan zhing :
nam mkha' lta bur khyab pa nyid :
nyi zla lta bur kun la gsal :
rgya mtsho lta bur gting mtha' bral :
'ja' tshon bzhin du so sor snang :
rin chen bzhin du dgos 'dod 'byung :
klong lnga'i gsung la phyag 'tshal bstod :
e ma ho ngo mtshar rmad kyi thugs :
kun gzhi bya rtsol bral ba las :
cir yang mi dmigs cir yang snang :
'od gsal shes pa zang thal le :
skye ba med pa'i rang bzhin nyid :
'gags pa med pa dbang por gsal :
yul snang gang shar dngos pos stong :
sems nyid shar grol thugs la bstod :
bzhugs phyag mchod bstod byang bu 'o :
sa ma ya rgya rgya :[  \u0f01\u0f83]:
na mo gu ru :
tshogs kyi mchod pa'i byang bu ni :
hU~M:
dngos 'dzin 'khrul rtog thams cad kun :
snang stong rig stong tshor stong gi :
ngo bo nyid du gdod nas dag :
cir yang 'byung zhing cir yang 'phrul :
shes rab chen po'i snod yangs su :
dga' ba bzhi yi tshogs gtor bshams :
'dod yon lnga yis rab brgyan pa'i :
bla na med pa'i mchod sprin gtibs :
A+o~M AHhU~M:
hU~M:
'khor 'das pha mtha' bral ba'i dbyings :
gzhon nu bum sku'i zhing khams nas :
longs spyod rdzogs sku'i lha tshogs rnams :
bde mchod bzhes phyir gshegs su gsol :
e h+ye hi badzra sa mA dza :
hU~M:
gdod ma'i dbyings kyi b+han+d+ha ru :
rig pa bde chen 'dod yon bshams :
dbyings rig gnyis med tshogs mchod 'di :
rdzogs pa chen po'i lha la 'bul :
ma hA dz+nyA na ga Na tsakra pU dza ho :
gsal ba'i ngang du 'dzin pa bshags :
mi rtog phyal chad min par bskang :
bde ba chen po'i dngos grub stsol :
dbyer med ngang du lhun grub shog :
sa ma ya shud+d+he a :
yul gyi drwa bar chud pa'i bdud :
dbang po'i drwa bar gcig tu bsdus :
rnam shes dag pa'i mtshon gyis bsgral :
kun gzhi'i klong du zhal du bstab :
mA ra ya phaTa?:
snang srid chos kun ma lus pa :
bde ba chen po'i tshogs su rol :
sems nyid rnam par dag gyur te :
dbyings rig zung 'jug rtogs par shog :
a la la ho :
rnam rtog bral ba'i lhag sdud rnams :
'dzin med rang gsal lhag gtor bzhes :
dran snang so ma'i bar chad sol :
rang grol klong du phrin las sgrubs :
uts+tshiSh+Ta ba liM ta khA hi :
gsal stong bde chen dbyer med pa'i :
snang sems gnyis med klong yangs su :
yul dbang shes gzhi dag pa'i tshogs :
phul pas dbyings rig zung 'jug shog :
tshogs kyi mchod pa'i byang bu 'o :
sa ma ya rgya rgya :[  \u0f01\u0f83]:
na mo gu ru :
phrin las rjes kyi byang bu ni :
man ngag sde'i /   dbyings las shar pa'i lha tshogs rnams :
rig pa'i dbyings su thim pa las :
dbyings ye zung 'jug rdzogs pa che :
'khor 'das dbyer med nyid du rdzogs :
a a a :
phyi sems sde'i /   yul snang dbang po lnga la thim :
de nyid rnam shes la 'dus pas :
kun gzhi'i dbyings su thams cad rdzogs :
dmigs mtha' bral ba'i klong du yal :
a a a :
nang klong sde'i /   gsal ba'i dbyings su sprul pa rnams :
mi rtog pa yi ngang la gzhag :
bde ba chen por lhun grub ste :
dbyer med ngang du mngon par rdzogs :
a a a :

lta ba chos nyid ye nas dag :
sgom pa blo las 'das pa'i ngang :
spyod pa bsam yas dge ba kun :
'bras bu sku gsum 'thob phyir bsngo :
bsam du med pa'i lta ba rtogs :
brjod du med pa'i sgom nyams longs :
blang dor med pa'i spyod pa spyad :
'bras bu lhun grub bkra shis shog :
phrin las rjes kyi byang bu 'o :
sa ma ya rgya rgya rgya :[ \u0f88\u0f88\u0f88\u0f88 ]'gro 'dul mchog gyur bde chen gling pas pad+ma shel phug nas spyan drangs pa'o //
sarba mang+ga laM///
/
