\u0f01\u0f83:
bde gshegs yongs 'dus las :
gling bzhi spyi mdos bzhugs so :
\u0f88\u0f88\u0f88\u0f88\u0f88\u0f88
ma 'ongs spyir ni bod khams mtha' dbus 'khrugs :
de yi rkyen gyis snang srid lha 'dre 'khrugs :
bye brag so so'i yul gyi ri dwags bsad :
de rkyen khol bur ri gnyan yul lha 'khrugs :
khyad par skye bo khrims la mi gnas mthus :
phyi nang gsang ba'i lha 'dre tha dag 'khrugs :
de yi rkyen gyis mi rungs du ma 'byung :
sems bskyed ldan pas rgyal khams spyi don du :
gling bzhi spyi mdos chen pos bskangs gyur na :
mi rungs sor chud legs pa 'phel bar 'gyur :
sa ma ya :
rgya rgya rgya :
de yang 'bru sna'i phye la ri rab bang rim bzhi pa byas te :
dbus su dpal gyi gtor ma la dar nag gi gdugs dang rgyal mtshan gyis brgyan :
bang rim gong ma la :
khyung rma bya ne tso rgod glag btsugs :
bang rim bar ma la :
seng ge stag gzig dom sogs gcan zan sna tshogs kyis bskor :
bang rim de'i 'og tu sha dgo gtsod sogs ri dwags sna tshogs :
tha ma la g.yag lug ra sogs g.yung dwags kyis bskor :
tha ma la gtor ma brgya rtsa khrag kong nyungs dkar skyu gu dang :
mda' dar gyis bskor :
logs shig tu ri rab bang rim bzhi'i thog tu klu'i rgyal po'i gzugs la gzugs 'gros kyis bskor :
de ltar mchod pa byin gyis brlab :
bdag bskyed pa ni :
sngags mkhan chas su bya ba ni :
dmar po nag po sngon po bzung :
zhag gsum bsnyen pa byas nas ni :
bla med ting 'dzin gsal bar bya :
bdag nyid che mchog he ru ka :
sku mdog mthing nag ral pa can :
zhal gsum phyag kyang drug pa ste :
dbus mthing g.yas dkar g.yon dmar rol :
g.yas kyi dang po rdo rje la :
bar pas zhing gi dbyug pa bsnams :
tha mas sbrul gyi zhags pa yis :
khams gsum ma mo dbang du sdud :
g.yon gyi dang po b+han d+ha la :
bar pas zhing gi g.yab mo yis :
ma mo thams cad 'gugs 'dren no :
tha mas dung chen gwa 'u ru :
gnam lcags gzer gyis btab pa ru :
mi phyugs kun gyi tshe dang g.yang :
yi ge hU~M gi rnam par bsdus :
yum yang dug gsum dbang sdud ma :
rgyan dang cha lugs gtso dang 'dra :
hU~M he ru ka kro tI shwa rI satwaM:
hU~M ha hi he phaT:
ma ma yo gi ni ru lu b+h+yo :
gong non gyi gtor ma gsal gdab ste byin dbab pa ni :
hU~M:
bcom ldan che mchog he ru ka :
mthing nag 'jigs pa'i cha lugs can :
dkar nag dmar ba'i zhal mnga' ba :
phyag drug phyag mtshan skye shi sgrol :
sbrul chun zhags pas ma tshogs 'gugs :
g.yang gzhi'i g.yab mos thams cad 'dul :
yum dang gnyis su med pa yis :
srid pa'i mdos kyi gzu dpang mdzod :
ces dang :
de nas bdag nyid che ba'i gzi byin bskyed pa ni :
hU~M:
nga ni khrag 'thung chen po ste :
khams gsum snying khrag kun gyi bdag :
hU~M:
nga ni rus 'cha' chen po ste :
khams gsum keng rus dur khrod bdag :
hU~M:
nga ni za byed chen po ste :
khams gsum ma lus za ba'i bdag :
hU~M:
nga ni skye 'gro dbugs kyi bdag :
ma mo yongs kyi re gnas yin :
ma tshogs bskang bzlog mdos gtor longs :
tshe dang dbang thang spel du gsol :
hU~M:
ma tshogs ni mnyes mchod phyir :
'bru sna ni mang po dang :
rin chen sna tshogs las :
gling bzhi'i gtor ma la :
srog chags mang pos bskor :
kun kyang rin po che'i :
rgyan dang ni cha lugs ldan :
'jig rten ni zas kyis bskor :
dkon pa'i rdzas kyis brgyan :
mu men gyi ting bu la :
rin chen ni gcal bkram ste :
bye ru yi bkra btsugs pa :
spos kyi ni sa gzhi la :
dbang gi ni dkyil 'khor ldan :
dar dkar ni yol bres te :
gsal ba'i me dbus nas :
rgyal mtshan sna tshogs btsugs :
le brgan gdugs kyis bkab :
dud pa ni gnyen phyung zhing :
gser gyis ni skyems bltams te :
tshe srog gi skyin du 'bul :
chus srid kyi glud du 'bul :
longs spyod kyi skyin du 'bul :
'dir byon nas glud bzhes shig :
hU~M:
ri rab gling bzhi'i dkyil 'khor nas :
'jig rten yongs kyi mnga' bdag mo :
ma mo'i tshogs kyi rgyal mo ste :
srid gsum yongs kyi mnga' mdzad ma :
skye 'gro yongs kyi za byed ma :
na bza' stong khams g.yang gzhi la :
thod rlon mang po'i phreng ba can :
lag na snying gi longs spyod ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
rdo rje rigs kyi rgyal mo ste :
shar phyogs khams kyi mnga' bdag mo :
dkar mo sprin dkar go zu gsol :
lag na gser gyi spu gri thogs :
srid pa kun gyi rus 'cha' ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
rin chen rigs kyi rgyal mo ste :
lho phyogs khams kyi mnga' bdag mo :
nag mo g.yu yi go zu can :
bskal pa me yi 'od 'bar zhing :
lag na me yi dkyil 'khor thogs :
srid pa gsum gyi drod 'debs ma :
skye 'gro kun gyi tshe 'phrog ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
pad+ma rigs kyi rgyal mo ste :
nub phyogs khams kyi mnga' bdag mo :
dmar mo khrag gi go zu can :
lag na thod pa khrag gis bkang :
skye 'gro kun gyi khrag 'thung ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
las kyi rigs kyi rgyal mo ste :
byang phyogs khams kyi mnga' bdag mo :
lag na ne'u le'i rkyal pa thogs :
ser mo rlung gi go zu can :
skye 'gro kun gyi dbugs 'phrog ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
nam mkha'i rigs kyi rgyal mo ste :
'jig rten khams kyi mnga' bdag mo :
mthing nag nam mkha'i go zu can :
gser gyi dril zhags bsdogs shing 'phen :
skye 'gro kun gyi bkrag 'phrog ma :
'dir byon tshe srog glud bzhes shig :
mdos bdag chen pos mdos bzhes shig :
hU~M:
ri rab gling bzhi'i zom rtse nas :
snang srid srog gi phud gsol bdag :
sku mdog mthing ga chen po la :
dbu dang spyan ni cir yang ston :
rin chen ral pa sna tshogs kyis :
snang srid kha dog gsal mdzad ma :
spyan gnyis mdzes pa'i mchi ma yis :
g.yas pas snang srid dbang du sdud :
g.yon pas skye 'gro gsol mdzad ma :
lnga bcu rtsa bdun gtso mo ste :
skye 'gro kun gyi mnga' mdzad ma :
ma mo chen mo gshegs su gsol :
mdos bdag chen pos mdos bzhes shig :
glud bdag chen pos glud bzhes shig :
hU~M:
che zhe dkar mo chen mo ste :
nyi zla stong gi phreng ba can :
lcags dang zangs kyi dril zhags la :
snying gi zhags pa bsdogs shing 'phen :
sprul pa chen po'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
che zhe chen mo nyi ma'i mdangs :
srid pa gsum char sgrol mdzad ma :
lag na shel gyi spu gri thogs :
khros pa'i rgyal mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
che zhe nag mo khrag 'thung ma :
srid pa gsum char dbang du sdud :
lag na thod pa khrag gis bkang :
khros pa'i rgyal mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
che zhe dmar mo bdud rtsi'i bdag :
srid pa gsum char gsol mdzad ma :
lag na bdud rtsi'i bum pa thogs :
khros pa'i rgyal mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
che zhe ljang nag gnas sprul ma :
srid pa gsum char gsang bar sbyor :
lag na zhing gi rgyal mtshan thogs :
khros pa'i rgyal mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
mtshan ni srid pa'i rgyal byed ma :
lag na skra yi zhags pa thogs :
phung byed chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
mtshan ni dbyings phyug chen mo ste :
lag na mi yi dbyug pa thogs :
phung byed chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
mtshan ni bdag nyid chen mo ste :
lag na zhing dbyug rgyu zhags thogs :
phung byed chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
mtshan ni gcig pu chen mo ste :
lag na mi yi g.yang gzhi rdeb :
phung byed chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
gling bzhi mgyogs ma'i dkyil 'khor nas :
srid pa shar gyi bdag mo ste :
dkar mo chen mo mig gcig ma :
lag na b+han+d+ha zlum po thogs :
skye bar byed pa'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
srid pa lho yi bdag mo ste :
nag mo chen mo mche ba can :
lag na b+han+d+ha sul mang thogs :
srid par byed pa'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
srid pa nub kyi bdag mo ste :
dmar mo dbang gi rgyal mo ste :
lag na b+han+d+ha lcang lo thogs :
'ching byed chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
srid pa byang gi bdag mo ste :
ser mo chen mo las kyi gtso :
lag na b+han+d+ha rgya gram thogs :
len par byed pa'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
de nas khol mo la bsngo ba ni :
hU~M:
srid pa yongs kyi za ba mo :
shan shan ne'u tshogs kyi rje :
gos su mi lpags rlon pa la :
tha ma mi mgo stong gis bskor :
srid pa kun gyi bdag nyid ma :
zang ko na tsha'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
ha la ha la gdong brgya ma :
srid pa kun gyi khyim bdag mo :
stag lpags g.yang gzhi gos su gyon :
he ru ka yi ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
'jig rten kun gyi byed mkhan mo :
sprin dkar mdzes pa'i go zu gyon :
lag na mi yi pags pa thogs :
e ka tsA ti'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
cha byad sngon mo chen mo la :
mu tig khu 'phang go zu can :
tshe dang g.yang la rku 'phrog byed :
nam mkha'i rgyal mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
cha byad dkar mo chen mo la :
lag na lcags kyu 'bar ba thogs :
gling bzhi nyul byed ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
ri rab gling bzhi gru 'debs ma :
cha byad dkar mo bsgying ma la :
lag na rdo rje kha T+wAM thogs :
har ting dkar mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
cha byad nag mo chen mo la :
lag na me yi 'khor lo thogs :
dun+ting nag mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
cha byad dmar mo sgeg ma la :
lag na chu yi 'khor lo thogs :
shAn+tiM dmar mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
cha byad ser mo sgeg ma la :
lag na rlung gi 'khor lo thogs :
grub ting ser mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
dmag gi rgyal mo chen mo bzhi :
rigs bzhi'i dmag dpung 'khor gyis bskor :
kha rje za ba'i bdag mo ste :
mdos bdag chen pos mdos bzhes shig :
glud bdag chen pos glud bzhes shig :
hU~M:
dngos po'i cha byad nag mo la :
'jigs su rung ba'i ral pa can :
sku stod stag lpags g.yang gzhi la :
sku smad zangs kyi zhabs ma can :
mi phyugs gsod pa'i khram bam thogs :
khyod ni 'dod khams gtso mo ste :
gshin rje ma chen ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
lha chen brgyad kyi ma chen mo :
srin mo chen mo rgol mo dang :
srin mo rab tu bskul ma dang :
srin mo chen mo phur thogs ma :
srin mo chen mo dri 'dod ma :
srin mo chen mo g.yang gzhi ma :
srin mo rab tu gsod byed ma :
srin mo chen mo sha za ma :
'jig rten khams kun 'khrugs byed cing :
srog chags kun la gnod byed ma :
mkhal ma snying dang nang khrol gyis :
snyim pa shin tu bkang nas su :
za zhing nyams pa kun la rgyug :
ma bdun chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
shar phyogs khams nas kun tu rgyug :
mi mgo'i phor pa khrag gis bkang :
grangs 'thor byed cing nad 'beb ma :
ma bdud chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
gling bzhi kun tu rgyug 'gro ste :
sa 'og kun tu snom byed cing :
'jig rten 'chi bdag za ba mo :
sa bdag chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
nag mo chen mo hal hal mo :
thab dang gzhob kyi sdong zla mo :
ma yams chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
hU~M:
gling bzhi kun na rgyug 'gro ma :
phyogs bzhi dag na srin mor grags :
sring bzhi chen mo pho nya'i tshul :
pho nya chen mo'i ming nas phyung :
mdos bdag chen pos mdos bzhes shig :
glud bdag chen pos glud bzhes shig :
de nas pho nya rgyal po'i yas byin gyis brlabs te :
kyai :
dpag bsam shing gi rked pa na :
gser mkhar ni ser po la :
gser sgo ni thems se them :
g.yu sgo ni sngon pos bskor :
de yi bdag po ste :
skos rje brang dkar cig :
skos mkhan ni ming nas phyung :
mdos bdag ni mdos longs shig :
glud bdag ni glud longs shig :
gser mkhar dbu rtse na :
rin chen ni stegs bu la :
lcags kyi mu khyud can :
de yi nang shed na :
srid pa yi ni drang dkar ma :
zhing 'dzin ni ming nas phyung :
mdos bdag ni mdos longs shig :
glud bdag ni glud longs shig :
rim pa ni bcu gsum na :
gnam gyi ni steng shed na :
lcags mkhar sngon po ni :
gser gyis ni mtha' bskor cing :
zangs kyi ni sgo gsal ba :
de yi bdag po ste :
dbang phyug ni chen po ste :
ma hA ni sha re shig :
nag po ni chen po la :
ya bdud ni ming nas phyung :
mdos bdag ni mdos longs shig :
glud bdag ni glud longs shig :
de'i ni gling phran na :
yar la gyi ni yar la shod :
bdud bas ni thabs mkhas te :
bdud bas ni shugs drag ste :
'gro ba ni kun gyi bdud :
'gro ba'i tshe dpal 'phrog :
skyes bu ni skyes to re :
ya bdud rgyal thil ming nas phyung :
mdos bdag ni mdos longs shig :
glud bdag ni glud longs shig :
lho phyogs kyi gling na bzhugs :
rus mkhar ni gling dgu'i bdag po ste :
shi bdag kun gyi khram 'debs pa :
gshin rje'i rgyal po'i ming nas phyung :
mdos bdag ni mdos longs shig :
glud bdag ni glud longs shig :
gnam gyi mthongs na gnas pa ste :
'dzam gling ni nor gyi bdag :
ma hA de ba lha chen po :
btsun mo u ma de wIr bcas :
nor lha chen po'i ming nas phyung :
mdos bdag ni mdos longs shig :
glud bdag ni glud longs shig :
byang phyogs gnam sa phyed kyi mthongs na gnas pa ste :
dung mkhar dkar po la :
g.yu yi mtha' bskor cing :
bse yi sgo gsal ba :
de'i ni bdag po ste :
khyab 'jug dung gi thor tshugs can :
gnam lha dkar po'i ming nas phyung :
mdos bdag ni mdos longs shig :
glud bdag ni glud longs shig :
byang shar gyi mtshams shed na :
bse mkhar ni gling dgu na :
dung gi ni mtha' bskor cing :
lcags kyi ni sgo gsal ba :
de'i ni bdag po ste :
shar phyogs gnam sa phyed kyi bdag :
tshangs pa ni thor tshugs mgo :
btsan 'gong rgyal po'i ming nas phyung :
mdos bdag ni mdos longs shig :
glud bdag ni glud longs shig :
de nas khye'u gtsang mas mda' dar dang 'brang rgyas dkar po gzung :
gser skyems dang 'bru sna gtor la :
kyai :
cho ga 'di la brten nas ni :
srid gsum dbang chen 'dis bskangs na :
dus min 'chi ba bzlog par 'gyur :
dus la bab kyang sgyur bar nges :
'jig rten longs spyod brtan par 'gyur :
rabs rgyud chad pa'i lha dang mi :
cho ga 'di la brten byed na :
spun bzhi bu yis mdud par nges :
cho ga 'di la brten byed na :
'chi bdag zhags pas zin na yang :
zhags pa nag po bcad nas su :
smyo 'bog nyid kyang rnam par 'jigs :
tshe ring bde ba phun sum tshogs :
'jig rten 'di na bde skyid de :
rig 'dzin sa la de bzhin gnas :
cho ga 'di la brten byed na :
bran g.yog 'gab rnams 'phel bar 'gyur :
gzhan ma rnams ni bskor te zhing :
rgyal po lta bur che bar 'gyur :
cho ga 'di la brten byed na :
dbul po nor phyugs 'phel bar 'gyur :
skyid pa rtag cing bsam pa 'grub :
dbyig la sogs pa rtag tu rnyed :
rmangs pos phyogs bzhis yul yang zin :
de na na tsha sdug bsngal med :
pha rol dmag dpung rnam par 'joms :
lo phyugs rtag tu legs par 'gyur :
cho ga 'di la brten byed na :
'jig rten dbang chen thams cad kyis :
byang chub sems ltar bkur sti dang :
tshe dang chus srid 'phel ba dang :
bsgo ba'i tshig rnams bran bzhin nyan :
'di yi yon tan bsod nams kyis :
phyi ma dngos grub mchog yin te :
bsod nams nyid du gong na med :
'di la yon tan brjod mi langs :
zhes yon tan gyi che ba bskyed cing :
brtan skyong gtor ma thebs sam lam rgya gram mam ri la bskyal :
tshe 'gugs bkra shis bsngo ba smon lam bya'o :
sa ma yA:
rgya rgya rgya :
dpal mgon dregs pa sde brgyad tshogs kyis bka' 'di srungs :
sa ma yA:
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
zhes pa rol pa bde chen khang nas sgyu 'phrul rdo rje klong gsal snying pos spyan drangs pa rin po che'i shog ser las /
kaHthog rdo rje'i gdan du dag par phab pa'o //
sarba mang+ga laM///
/
