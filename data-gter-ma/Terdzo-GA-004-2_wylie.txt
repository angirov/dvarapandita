@#//
rdor sems thugs kyi sgrub pa las /
rgyun gyi rnal 'byor khol phyung bzhugs so //
na mo badzra satwa ya /
de'ang rtsa gzhung las /
dad brtson shes rab snying rje ldan :
yang dag mchog gi lam 'dod na :
rdor sems thugs kyi sgrub pa bya :
zhes 'byung ba'i don nyams len snying por dril bar 'dod pas /
sbyor ba rgyud dag pa'i phyir /
bla ma rig 'dzin rgyal ba zhi khro'i dkyil 'khor gyi lha tshogs thams cad mdun gyi nam mkhar badzra sa mA dzaHsa spyan drangs par mos la /
bla ma dpal ldan rdo rje sems :
mchog gsum rgyal ba sras bcas la :
rnam kun btud de phyag 'tshal zhing :
phyi nang mchod pa rgya mtshos mchod :
sdig pa las ni ldog bgyi zhing :
bsod nams kun la rjes yi rang :
rtag tu chos 'khor bskor ba dang :
'gro gnas bar du bzhugs slad du :
bdag ni gus pas gsol ba 'debs :
bsod nams gang des mkha' mnyam 'gro :
bla med byang chub gnas thob shog :
ces lan gsum brjod la /
badzra mu :sa /
tshogs zhing rnams rang la thim par bsam /
dngos gzhi la gsum gyi /
dang po skyed pa'i rnal 'byor ni /

oM ma hA shUn+ya tA dz+nyA na badzra swa b+hA wa At+ma ko\u0f85 haM:
'khor 'das chos kun gdod ma nas :
ma skyes stong pa'i ngang nyid las :
'gag med snying rje'i rol pa ni :
nam mkha' las ni gzha' tshon bzhin :
dngos med dngos po'i ye shes sprin :
mi 'gyur hU~M gi ngo bor shar :
de las 'od 'phros phyogs mtshams kun :
gzhom med rdo rje'i rwa ba gur :
ye shes me dpung 'bar bas dkrigs :
de dbus e yaM raM baM laM:
suM las nam mkha' rlung me chu :
sa dkyil ri rab steng du b+h+rU~M:
yongs gyur kun bzang gzhal med khang :
phyi nang mtshan nyid yongs rdzogs dbus :
seng khri pad+ma zla ba'i steng :
rig pa hU~M las rdo rjer gyur :
spro bsdus bdag nyid bcom ldan 'das :
rdo rje sems dpa' zla ba'i mdog :
zhi 'dzum mtshan dang dpe byad 'bar :
phyag g.yas rdo rje thugs kar 'dzin :
g.yon pa dril bu dku la brten :
zhabs gnyis rdo rje'i skyil krung can :
pang du snyems ma gri gug dang :
thod pa 'dzin pas mgul nas 'khyud :
dar dpyangs rin chen cod pan sogs :
rgyan chas bcu gsum dag dang ldan :
mtha' yas 'od zer spro ba 'o :
de ltar yongs su gsal bar gyur pa'i spyi bor oM dkar po /
mgrin par AHdmar po /
snying khar hU~M sngon po rnams kyi mtshan pa las de bzhin gshegs pa thams cad kyi rdo rje gsum gyi ngo bor gyur parabasam /
snying ga'i sa bon las byung ba'i 'od zer gyis ye shes kyi 'khor lo mdun gyi nam mkhar badzra sa mA dzaHsa spyan drang bar bsam la /
oM:
phyogs bcu kun na legs bzhugs pa'i :
bcom ldan rgyal ba 'khor bcas kun :
thugs rje chen pos dgongs mdzod la :
smon lam dbang gis gshegs su gsol :
e h+ye hi ma hA kA ru Ni kA dr-i sh+ya ho :
sa ma ya ho :
sa ma ya satwaM:
zhes spyan drangs /
dzaHhU~M baM ho :sa dgug gzhug bcing pa dang dgyes pa bskyed nas /
oM hU~M trAM hrIHA:
a b+hi Shiny+tsa hU~M:
oM TuM badzra tuSh+ya ho :
zhes dbang bskur bas dri ma thams cad sbyangs /
phung po lnga gnas gyur /
chu'i lhag ma gyen du lud pa las de bzhin gshegs pa rigs lngas dbu rgyan ye shes lnga mngon du gyur pa'i nga rgyal bya /
gnyis pa bzlas pa'i rnal 'byor ni /
bdag gi snying gar 'od lnga'i klong :
zla steng rang 'dra'i ye shes pa'i :
thugs kar rdo rje'i lte bar hU~M:
dkar gsal sngags kyi phreng bas bskor :
'od 'phros 'phags mchod byin rlabs bsdus :
sems can sgrib bral bde chen bkod :
tshur 'dus sngags phreng nyid la zhugs :
ces pa'i ting 'dzin la sems rtse gcig pas /
oM badzra satwa A:
zhes ci nus su bzlas pa'i rjes su slar yang /
oM badzra satwa sa ma ya sogs nas /
satwa AHhU~M phaT:
ces pa'i bzlas pa gong gi drug cha tsam du bzla zhing /
bzlas pa'i thun mthar /
oM:
dpal ldan rdo rje sems dpa' kye :
bdag la rjes su chags par mdzod :
skye rga na dang 'chi ba sogs :
'jigs rung srid pa'i sdug bsngal las :
mgon po khyod kyis bdag skyobs shig :
sdig pa kun las rnam grol zhing :
yang dag ye shes sems dpa' che'i :
sku gsung thugs su bdag sgrubs shig :
sa ma ya sid+d+hi a la la ho :
zhes gsol ba gdab /
gsum pa nyer bsdu'i rnal 'byor ni /
rang gi snying ga'i 'od kyis phog pas dkyil 'khor gyi 'khor lo 'od du zhu nas bdag nyid dam tshig sems dpa' la thim /
de ye shes sems dpa' la thim /
de ting nge 'dzin sems dpa' la thim /
de yang hU~M la thim /
hU~M nA da'i bar du rim gyis thim nas mi dmigs pa las 'od gsal stong pa nyid kyi ngang du dar gcig mnyam par gzhag
/oM badzra satwa AHsa /
slar yang rdo rje sems dpa'i skur gyur pa'i spyi bor oM/
mgrin par AH
snying gar hU~M yig rnams kyis mtshan par gyur /
badzra kA wA tsi rak+Sha haMH
zhes go cha'i rgyas bsrung /
thams cad ma lus sku gsung thugs //
sku gsung thugs kyis kun la khyab //
ces nga rgyal bya /
rjes bsngo smon dang shis brjod spyi ltar byas pas grub bo //
zhes rang gzhan la nyer mkho khyer bde'i slad du pad+ma gar dbang rtsal gyis rtsa ba'i gzhung las khol du phyungs pa dge legs 'phel //

//
