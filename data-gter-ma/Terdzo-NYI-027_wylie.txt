gnam chos thugs kyi gter kha snyan brgyud zab mo'i skor las bka' srung a phyi chos kyi sgron ma'i sgrub thabs bzhugs pa'o :[ \u0f88 \u0f88\u0f88\u0f88\u0f88 ]gu ru d+he wa d+hA ki nI hU~M:
a phyi chos sgron sgrub pa ni :
dkyil 'khor med de gtor ma bcas :
rang nyid pad+ma 'byung gnas bsam :
mdun du a phyi chos sgron ma :
sku mdog dkar mo mdzes pa'i gzugs :
g.yas pas mda' dar g.yon me long :
sku la dar dkar ber chen gsol :
rta dkar 'phur shes chibs su 'chib :
'khor du lha mo bzhi yis bskor :
rang rang gnas nas spyan drangs so :
oM ya ma rA tsa swA hA:
de nas mched bzhi'i sngags ni 'di :
ma ya 'dus :
sarba 'dus :
ra tsa 'dus :
ma ma 'dus swA hA:
de yis a phyi chos sgron 'grub :
sa ma ya :
rgya rgya rgya :
kha thaM gu h+ya :
de nas de yi las tshogs ni :
dang po dbang sdud las tshogs ni :
'di ltar lha mo'i sku dmar po :
bris te sngags 'di bgrang bas chog :
oM ya ma rA tsa swA hA:
lo ka'am che ge pa shaM ku ru swA hA:
de nas rims srung gdams pa ste :
'di ltar lha mo'i sku ljang ser :
bris te sngags 'di bgrang bas chog :
oM ya ma rA tsa swA hA:
dz+wa ra shAn+tiM ku ru swA hA:
de nas srid tshol rim pa ste :
'di ltar lha mo'i sku ljang nag :
bris te sngags 'di bgrang bas chog :
oM ya ma rA tsa swA hA:
che ge mo la srid bu phob :
de nas nor sgrub rim pa ni :
'di ltar lha mo'i sku ser po :
bris te sngags 'di bgrang bas chog :
oM ya ma rA tsa swA hA:
ba su si ti hU~M:
sa ma ya :
rgya rgya rgya :
kha thaM gu h+ya :[ \u0f88\u0f88\u0f88\u0f88 \u0f88\u0f88 ]'di'i zhal gdams la :
'di la dam can mgar dmar dang lha ru med :
mgar nag dang lha ru yod :
de'i bcos la a phyi'i sku bri :
de'i spyi bor dam can mgar nag bris la :
b+han+d+ha gcig gi nang du gtor ma mnyam du bshams la :
bdud rtsi gcig gis mchod cing sngags gnyis bsres nas 'don :
de ltar byas pas skyon med do :
sa ma ya :
rgya rgya rgya :
zhes pa 'di sprul sku mi 'gyur rdo rje dgung lo bcu gsum pa gser 'phyang gi lo sa ga zla ba'i tshes dgu'i nyin a phyi chos kyi sgron ma gtso 'khor lnga /
'khor rkang thang bzhi ni rgyan dang phyag mtshan gtso mo lta bu la /
kha dog sngo ser dmar ljang bzhis bskor ba dngos su byung nas /
sgrub thabs 'di gtso mo des dngos su smras so //
chos skyong spyi'i bka' gtad ltar ro ///
/
