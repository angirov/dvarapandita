@#//
rdo rje phur pa thugs kyi nying khu'i phrin las lam khyer mdor dril ba rnal 'byor dga' ston ces bya ba bzhugs so //
na mo ma hA shrI gu ra be /
rgyal ba'i bdag po'i phrin las stobs kyi sku
/grub pa rig pa 'dzin kun skyob pa'i rdzong //
srid pa 'dir snang pad+ma thod phreng rtsal //
bdud 'dul drag po'i gar mkhan de la 'dud //
rtsa ba'i gzhung dang lhan thabs rgya che bas //
nyi tshe'i blo dman 'jug par dka' mthong nas //
phrin las bcud du dril la gegs med pa'i //
gnang ba rtsa gsum chos skyong rgya mtshos stsol //
rdo rje phur pa rtsa thung gdams ngag can gyi lugs bka' brgyud gter brgyud gnyis su byon pa las /
'dir gter chen sangs rgyas gling pas spyan drangs pa rdo rje phur pa'i sgrub thabs gzhan las khungs btsun cing khyad par du 'phags pa'i phrin las kyi rim pa mdor dril ba la gsum /
sngon 'gro
/dngos gzhi /
rjes kyi las rim mo //
dang po ni /
sngon 'gro tshogs gsag bgegs bskrad mtshams //
bshags dam byin 'beb mchod brlab bo //
de la dang po sngon 'gro dkar gtor gser skyems bshams la /
'khyil pa'i sngags kyis bsang /
swa b+hA bas sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus mthu phun sum tshogs par gyur /
oM AHhU~M gsum gyis brlab /
b+hU mi pa ti sa pa ri wA ra badzra sa mA dzaHsa spyan drang /
b+hU mi pa ti sa pa ri wA ra oM a kA ro sogs kyi sngags rgya lan gsum gyis gtor ma 'bul la /
hoH
sa bdag lha klu 'khor dang bcas //
mchod dang gtor ma 'di bzhes la //
bdag gis sgrub pa ma thon bar /
khyed la sa 'di g.yar bar bgyi //
ci bde bar ni gzhan du gshegs //
bdag gi 'dod don 'grub par mdzod //
ces phrin las bcol lo //
gnyis pa tshogs gsag pa'i thog mar skyabs sems ni /
rang gi snying ga'i hU~M gi 'od zer gyis bla ma rig 'dzin dpal chen rdo rje gzhon nu'i dkyil 'khor gyi lha tshogs mkha' khyab tu sad par gyur /

phyogs bcu'i rgyal ba sras bcas dgongs :
bdag gzhan dus 'di nas gzung nas :
sangs rgyas chos dang tshogs bcas dang :
yi dam lha la skyabs su mchi :
sngon gyi rgyal bas thugs bskyed ltar :
de bzhin bdag kyang gzhan don du :
byang chub mchog tu sems bskyed nas :
gsang sngags nges pa'i blo 'dzin no :
lan gsum dang /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
zhes rgyun bshags bya'o //
gsum pa bgegs bskrad pa ni /
A+oM badzra kI li kI la ya hU~M phaT/
bdag nyid skad cig gis rdo rje gzhon nu zhal gsum phyag drug yum dang bcas shing rgyan thams cad kyis brgyan pa rab tu 'bar ba'i skur gyur /
bgegs gtor /
raM yaM khaM gis sbyang /
stong pa'i ngang las sogs byin rlabs gong ltar la /
sarba b+hUta A kar+Sha ya dzaHsa mgron 'gugs /
sarba b+hU te b+h+yo na maHsarba sogs nam mkha' mdzod kyi sngags rgya lan gsum gyis bsngos la /
hU~M:
nyon cig bgegs dang log 'dren tshogs :
nga yi bka' las 'da' ma byed :
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
A+oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya hoHb+ha ga wAn bid+yA rA tsA ya hU~M phaT:
bzhi pa mtshams gcad pa ni /
hU~M:
yang dag gsang ba'i dkyil 'khor 'dir :
bdag nyid dpal gyi thugs ka nas :
hU~MHA+oMHhAHkaHtaH'phros pas :
rdo rje 'khor lo ral gri dang :
phur pa dbyug tho lnga 'phros pas :
steng yang mtshon cha'i bla bres la :
mtshon cha'i thog dang ser chen 'beb :
'og kyang mtshon cha'i sa gzhi la :
sa gzhi mtshon cha'i gcal du bkram :
phyogs mtshams kun kyang mtshon chas gtams :
mtshon cha'i 'du 'phro me ltar 'bar :
mtshon cha'i tshwa tshwa skar ltar 'khrug :
mtshon chen gsang ba'i dkyil 'khor 'dir :
rlung yang rgyu ba'i skabs med na :
bgegs dang log 'dren gang la gnas :
gnas par gyur na rdul du rlog :
A+oM badzra dz+nyA na tsakra tIg na kI li kI la ya A ko ta ya hU~M phaT:
hU~M:
khro rgyal thugs kyi dkyil 'khor nas :
sprul pa'i khro bcu 'phros nas ni :
steng 'og phyogs mtshams go rim bzhin :
dregs pa bsgral nas gdan du bting :
ma dag bgegs tshogs mtshams chod la :
khro bcu'i srung mtshams las mdzod cig :
A+oM badzra kro d+ha hU~M kA ra hU~M:
gardza gardza hU~M phaT:
A+oM badzra kro d+ha bi dza ya hU~M:
ha na ha na hU~M phaT:
A+oM badzra kro d+ha nI laM daN+Da hU~M:
da ha da ha hU~M phaT:
A+oM badzra kro d+ha ya mAn+ta ka hU~M:
pa tsa pa tsa hU~M phaT:
A+oM badzra kro d+ha Ar+ya a tsa la hU~M:
b+han+d+ha b+han+d+ha hU~M phaT:
A+oM badzra kro ta ha ya grI ba hU~M:
hu lu hu lu hU~M phaT:
A+oM badzra kro d+ha a pa ra dzi ta hU~M:
tiSh+Tha tiSh+Tha hU~M phaT:
A+oM badzra kro d+ha a mrita kuN+Da lI hU~M:
tshin+d+ha tshin+d+ha hU~M phaT:
A+oM badzra kro d+ha trai lokya bi dza ya hU~M:
b+hin+d+ha b+hin+d+ha hU~M phaT:
A+oM badzra kro d+ha ma hA bA la hU~M:
s+pho Ta s+pho Ta hU~M phaT:
phaT raM e raM trag raM dz+wa la raM:
lnga pa bshags pa ni /
bshags yul gsal bar dmigs te spro na /
ye shes sku mchog brjod /
dkyus su /
hU~M:
bdag ni thog ma med pa'i dus mtha' nas :
rang sems ma lus bdag tu bzung ba dang :
kun gzhi'i blo la bag chags bsags pa dang :
mtshams med lnga dang mi dge bcu la sogs :
dngos grub gegs su gyur pa ci mchis pa :
ye shes lha tshogs rnams la bzod par gsol :
yig brgya brjod /
drug pa dam bca' ba ni /
A+oM:
drag po las kyi lha tshogs dgongs su gsol :
rtse gcig mos pa'i sems kyis phyag 'tshal na :
sgo gsum sdig pa'i las rnams mi bgyid cing :
rtsa ba yan lag dam las mi 'da' bar :
byang chub mchog sems bskyed par dam bca' 'o :
bdun pa byin dbab pa ni /
rol mo sbyar spos g.yab dar gyis gzi byin bskyed la /
hU~M:
gru gsum mthing nag drag po'i dkyil 'khor nas :
bcom ldan rdo rje gzhon nu yab yum dang :
dbyings dang ye shes khro bo khro mo bcu :
thabs dang shes rab za gsod mgo brnyan dang :
rnam bzhi'i las mdzad sgo ma chen mo bzhi :
bdag nyid chen mo shwa na bse mo'i tshogs :
rdo rje lhag sdud bka' nyan dam tshig can :
rig 'dzin rdo rje rgyal po rgyal thebs dang :
karma ging gzugs mched dang lcam dral rnams :
dkyil 'khor chen po 'di la byin gyis rlobs :
skal ldan rnal 'byor bdag la dbang bzhi skur :
snang gsal mar me 'di la mdangs gcig gsol :
dben gnas gnyan po 'di la bkra shis stsol :
A+oM badzra sa ma ya hU~M:
brgyad pa mchod rdzas byin gyis brlab pa ni /
raM yaM khaM gis bsang /
swa b+hA bas sbyang /
stong pa'i ngang las mtshan nyid dang ldan pa'i b+hany+dza'i snod du hrIHlas 'od 'phros 'dus pa las zla ba'i dkyil 'khor lnga tshom gyi dbus dang phyogs bzhir /
hU~M oM swA AM hA/
mUM lAM mAM pAM tAM gyi 'od zer 'phro 'dus phyag mtshan lnga dang dril bu lngar gyur /
de las 'od zer 'phro 'dus rigs lnga yab yum bcur lam gyis gsal /
hU~M badzra d+h+r-ika?:
mUM d+hA twI shwa rI satwaM:
A+oM dzi na dzika?:
lAM te shwa ra ti satwaM:
swA rat+na d+h+r-ika?:
mAM mo ha ra ti satwaM:
AM a ro l-ika?:
pyAM rA gA ra ti satwaM:
hA pra dz+nyA d+h+r-ika?:
tAM badzra ra ti satwaM:
sa ma ya ho :
sa ma ya satwaM:
ra ho haM:
rA gA ya mi :
rigs lnga yab yum sbyor ba mdzad pa'i bde ba'i 'od zer 'phros /
tshur 'dus te byang sems bdud rtsi'i rang bzhin du zhu /
mtheb srin sbyar la /
mtheb srin rta mgrin yab yum mnyam par sbyor ba las byang chub sems kyi bde rgyun thod pa'i nang du babs pas ye shes kyi bdud rtsi dkar la dmar ba'i mdangs chags pas mer gyis khengs par gyur /
A+oM AHhU~M sarba pany+tsa a mr-ita hU~M hrIHThA:
zhes lan bdun brjod la mtheb srin gyis gnas dang yo byad la 'thor te /
A+oM d+harma a mr-ita hU~M:
A+oM bi shud+d+he a mr-ita hU~M:
A+oM a mr-ita kuN+Da lI ha na ha na hU~M phaT:
ces bsang /
raM yaM khaM/
rak+ta mi dmigs pa las b+hany+dza'i snod yangs pa'i nang du raHyig dmar po /
bdag nyid yum gyi thugs las 'od zer dmar nag 'phros te raHla phog pas 'od du zhu ba khrag gi rgya mtsho rba rlabs phyogs bzhir 'phyo zhing ro'i zegs ma 'khrugs pa'i steng du hU~M dmar po las 'od 'phros /
ye shes kyi rak+ta spyan drangs nas hU~M dang bcas pa 'od du zhu ste rak+ta la thim pas gzi byin rab tu 'bar bar gyur /
A+oM AHhU~M ma hA rak+ta dz+wa la maN+Da la hU~M sa mu dra sa ma ye hU~M:
lan gsum /
raM yaM khaM/
stong pa'i ngang las nyi zla'i dkyil 'khor gyi steng du gtor snod a las thod pa mtshan dang ldan pa'i nang du zla ba'i dkyil 'khor /
de'i steng du go ku da ha na las sha lnga /
bi mu ma ra shu las bdud rtsi lnga po'i steng du bdag gi thugs ka nas ma yig 'phros /
ma sUr+Ya maN+Da la /
nyi ma'i dkyil 'khor oM dkar pos mtshan pa /
sa ma ya satwaM/
s+pha ra Na phaT/
saM ha ra Na hU~M/
de las 'od 'phros rdzas rnams du ma ro gcig tu 'dres /
slar yang bdag gi thugs las paM yig 'phros /
paM pad+ma maN+Da la /
pad steng AHdmar pos mtshan pa /
sa ma ya satwaM/
s+pha ra Na phaT/
saM ha ra Na hU~M/
de las 'od 'phros rdzas rnams ye shes kyi bdud rtsi gsal zhing 'tsher bar gyur /
slar yang yi ge a 'phros /
a tsan+d+ra maN+Da la /
zla dkyil hU~M sngon pos mtshan pa /
sa ma ya satwaM/
s+pha ra Na phaT/
saM ha ra Na hU~M/
de las 'od 'phros 'dod yon drug gi rgya mtshor gyur /
yig 'bru rdzas dang bcas pa 'od du ltem gyis zhu bas ngo bo ye shes kyi bdud rtsi /
rnam pa 'dod dgu phun sum tshogs pa'i gter rgya khyon bsam gyis mi khyab par gyur /
A+oM AHhU~M ma hA ba liM ta te dzo ba liM ta ba la ba te gu h+ya sa ma ye swA hA:
lan gsum brjod /
phyi mchod brlab pa ni /
raM yaM khaM/
stong pa'i ngang las mdzes pa'i lha mo mchod pa'i yo byad thogs pa dpag tu med pas sprul bsgyur mchod sprin rgyun mi chad pa nam mkha'i mtha' dang mnyam par gyur /
A+oM badzra ar+g+haM AHhU~M:nas shab+da'i bar dang /
A+oM bo d+hi tsit+ta ma hA su kha dz+nyA na d+hA tu A:
zhes pas gsang mchod byin gyis brlab bo //
gnyis pa dngos gzhi'i las rim ni /
lha bskyed spyan drang phyag mchod bstod //
nongs bshags dzapa? kyi bzlas pa 'o //
de la dang po ting 'dzin gsum gyis dam tshig pa'i rten brten pa bcas bskyed cing byin gyis brlab pa ni /
hU~M/
chos kun rang bzhin stong pa nyid //
spros pa'i mtshan ma nyer zhi ba'o //
ma rtogs 'khrul pa'i sems can rnams //
sdug bsngal gyis mnar snying re rje //
de dag don du rig pa'i rtsal //
hU~M mthing 'od zer 'bar ba las //
sems dpa' mthing nag rdor dril bsnams //
thugs ka'i hU~M las raM yaM khaM//
'phros pas dngos 'dzin bag chags sbyangs //
slar yang e yaM ra suM raM//
kiM las nam mkha' rlung khrag mtsho //
sa gzhi me dpung keng rus ri //
de steng b+h+rU~M 'phros spro bsdus zhu //
b+h+rU~M bi shwa bi shud+d+he ban+d+ha dz+nyA na tsakra maN+Da la hU~M/
dur khrod gzhal yas khang chen po //
ye shes ngo bo las grub pa //
thod skam ra ri'i rtsig pa la //
mi yi rkang chen gdung byas pa /
khrag dang zhag gi zham chu 'khyil //
zhing gi 'phan gdugs rab bres pa //
phyi nang sgrib g.yogs med par gsal //
dzaHhU~M baM hoH
ru dra phyogs skyong gdan du bkug
/oM badzra kI li kI la ya sa ma ya tiSh+Tha lhan /
dbus su ru dra nyi zla dang //
pad+ma ge sar gdan steng du //
ye shes sems dpa' 'od du zhu //
oM badzra kI li kI la ya sarba big+nAn baM hU~M phaT/
bdag nyid rdo rje gzhon nu'i sku
/zhal gsum phyag drug zhabs bzhi bsgrad //
g.yas dkar g.yon dmar dbus mthing zhal //
spyan dgu khro gnyer mche bzhi gtsigs //
dbu skra kham nag gyen du brdzes //
g.yas gnyis rtse dgu rtse lnga dang //
g.yon gnyis me dpung kha T+wAM bsnams //
tha gnyis ri rab phur bu 'dril //
rdo rje'i gshog pa nam mkhar gdengs //
dbu la thod skam rigs lngas brgyan //
ba spu khro chung go chas gtams //
sku stod glang chen ko rlon g.yogs //
stag gi pags pas sku smad dkris //
zhing chen g.yang gzhi rked la brgyan //
yan lag thams cad sbrul gyis spras //
thod rlon khrag 'dzag do shal dang //
thal chen tshom bu zhag zo ris //
rak+ta'i thig le la sogs te //
dur khrod chas brgyad sku la rdzogs //
srin po khros pa'i rnam pa can //
sgeg bzhad khro gtum ldan par gsal //
yum chen 'khor lo rgyas 'debs sngo //
phyag g.yas ut+pal yab la 'khyud //
g.yon pa dung dmar gtso la stobs //
yab yum gnyis med 'khril sbyor zhing //
ye shes me dpung klong na bzhugs //
snang la rang bzhin med par bskyed //
phyogs bcur phyogs skyong pho mo dang //
pad+ma nyi ma'i gdan steng du //
gtso bo yab yum thugs ka nas //
hU~M hU~M sbrel ma bcu 'phros pas //
steng phyogs hU~M kAr sgra 'byin ma //
sprul pa phag dang rmigs bu'i mgo
/shar du rnam rgyal snyems ma ni //
sprul pa stag dang bya rgod mgo
/shar lhor dbyug sngon sder mo ni //
sprul pa g.yag dang bya rog mgo
/lho phyogs gshin rje dur khrod bdag
/sprul pa sha ba 'ug pa'i mgo
/lho nub mi g.yo gtun khung ma //
sprul pa gzig dang khwa ta'i mgo
/nub phyogs rta mgrin rdo rje gtum //
sprul pa byi la pu shud mgo //
nub byang 'dod rgyal mda' snyems ni //
sprul pa khra dang spyang ki'i mgo
/byang phyogs bdud rtsi rlung 'byin ni //
sprul pa seng ge pha waM mgo
/byang shar khams gsum gsod byed ni //
sprul pa dred dang sre mong mgo
/'og phyogs stobs chen skyod byed ma //
sprul pa dom dang byi ba'i mgo
/zhal gsum phyag drug zhabs bzhi bsgrad //
dang pos rdo rje dung khrag bsnams //
bar pas rang rtags mtshon cha 'dzin //
mtha' gnyis rang rtags phur bu 'dzin //
gshog gdengs me dpung klong na bzhugs //
sku gsung thugs dang yon tan dang //
phrin las 'dus pa'i sras mchog lnga //
dang pos rang rtags phyag mtshan te //
mtha' gnyis ri rab phur bu 'dril //
sku smad lcags phur dgra bgegs gzir //
rdo rje'i gshog ldan me dpung 'bar //
sgo bzhir phra men gdong mo bzhi //
rang rtags phyag rgya dung dmar 'dzin //
phyi khyams pad nyi ro yi steng //
shwa na bdag nyid sa bdag bzhi //
blon mo ging chen pho bdud dang //
bse yi skyes bu shan pa sogs //
phur srung dam can thams cad kyang /
khro gtum 'jigs pa'i mtshon cha thogs //
gdug pa'i dgra bgegs sgrol ba yi //
gnas gsum 'bru gsum mtshan pa las //
'od 'phros phyogs bcu'i bde gshegs bskul //
A+oM:
sangs rgyas kun gyi ye shes sku :
ngang nyid rdo rje chos dbyings las :
'bar ba'i khro bo mi bzad pa :
sku yi dbyings su bdag skyed cig :
A:
sangs rgyas kun gyi ye shes gsung :
ngang nyid rdo rje chos dbyings las :
'bar ba'i khro bo mi bzad pa :
gsung gi dbyings su bdag skyed cig :
hU~M:
sangs rgyas kun gyi ye shes thugs :
ngang nyid rdo rje chos dbyings las :
'bar ba'i khro bo mi bzad pa :
thugs kyi dbyings su bdag skyed cig :
lha rnams rdo rje gsum du gyur :
yig 'bru gsum la thim pa yis :
sku gsung thugs su byin gyis brlabs :
A+oM AHhU~M:
hU~M:
thabs kyi spyod pa'i 'gro don du :
byams dang snying rjes gang 'dul ba :
sangs rgyas phrin las rdzogs mdzad pa'i :
dbang dang byin rlabs 'dir stsol cig :
phyogs bcu'i rgyal bas dbang bskur bas //
gtso la rigs lngas dbu brgyan cing //
'khor rnams gtso bos dbu brgyan gyur //
gnyis pa ye shes pa dgug pa'i thog mar bzhengs su gsol ba ni /
hU~M:
rdo rje gzhon nu'i rig 'dzin rnams :
srid pa rdo rjer grub mdzod cig :
srid pa rdo rje phur pa'i lha :
ye shes khro bo grub par mdzod :
A+oM badzra kI li kI la ya badzra kro d+ha sa mAn dzaHhU~M dza :
spyan drang ba ni /
hU~M:
srid pa'i phur bu bsgrub pa dang :
dbang dang dngos grub blang ba'i phyir :
ye shes khro bo gshegs su gsol :
khro bo chen po gshegs nas kyang :
rtags dang mtshan ma bstan pa dang :
kI la ya yi dngos grub stsol :
A+oM badzra kI li kI la ya pra be sha ya phaT:
A be sha ya a A:
gnyis su med par thim par mos la /
A+oM badzra kI li kI la ya kA ya wA ka tsit+ta tiSh+Tha badzra :
gsum pa phyag bya ba ni /
hU~M/
dus gsum sangs rgyas thams cad 'dus pa'i dpal //
rdo rje gzhon nu'i sku la phyag 'tshal lo //
skye med rnam dag shes rab gsal ba'i don //
'khor lo rgyas 'debs yum la phyag 'tshal lo //
sa bcu'i mnga' bdag zhing bcu tshar gcod pa //
'jigs byed khro bo bcu la phyag 'tshal lo //
pha rol phyin bcu'i rang bzhin shes rab dbyings //
ye shes khro mo bcu la phyag 'tshal lo //
thugs rje'i shugs kyis gnod gdug thams cad sgrol //
sras mchog kI la ya la phyag 'tshal lo //
nyon mongs nyi shu gnas su dag pa'i don /
khra thabs nyi shu'i tshogs la phyag 'tshal lo //
phyi nang bar chad bsrung ba'i las la brtson //
drag mo sgo ma bzhi la phyag 'tshal lo //
rgyal ba'i spyan sngar khas blangs dbang mo che //
dam can phur srung tshogs la phyag 'tshal lo //
a ti pU hoH
pra tIts+tsha hoH
bzhi pa mchod pa'i bye brag rnams las thog mar phyi mchod ni /
hU~M:
rang byung rnam dag lha rdzas yid 'ong chu :
dwangs shing gsal la rnyog pa med pa yis :
khro rgyal 'bar ba'i tshogs la khrus gsol bas :
'gro rnams sgrib gnyis dri ma dag gyur cig :
A+oM A ha ra A ha ra hU~M:
me tog bdug spos mar me dri :
zhal zas sgra snyan sgeg bzhad phreng :
lha rdzas phyi mchod 'di dag kun :
khro rgyal 'bar ba'i tshogs la 'bul :
A+oM badzra puSh+pe AHhU~M:
de bzhin du sbyar te /
shab+da'i bar dang /
oM badzra lA s+yai hA s+yai mA l+ye AHhU~M/
nang mchod ni /
hU~M:
dbang po rnam lnga'i me tog gsur chen dri :
zhun chen snang gsal rdo rje dri yi chu :
byug mchog bdud rtsi zhal zas dri chen po :
rkang gling thod rnga la sogs mchod par 'bul :
A+oM AHhU~M ho :
sarba pU tsa ho :
gsang mchod ni /
hU~M:
snang stong dbyer med rang byung bde chen po :
yab yum mkha' gsang sbyor ba'i dga' bzhir brtan :
rnam dag bde klong rol par 'bul lags na :
sku lus rgyas phyir mchod chen bzhes su gsol :
A+oM b+ho d+hi tsit+ta pU tsa ho :
sman mchod ni /
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs sgrub pa'i rdzas :
rgyud lnga sems can kun sgrol ba :
dug lnga sel ba'i bdud rtsi 'di :
ji snyed sangs rgyas thams cad dang :
byang chub sems dpa'i tshogs chen gyi :
thugs dam dbyings nyid skong ba'i mchog :
bdag cag dad pas 'bul lags na :
thugs rjes dgongs la bzhes su gsol :
bzhes te kun tu dgyes mdzod la :
bla med dngos grub bstsal du gsol :
A+oM sarba ta thA ga ta ma hA pany+tsa a mr-ita kha raM khA hi :
sku gsum bka' brgyud rgya bod rig 'dzin dang :
rdo rje gzhon nu gtso 'khor bcas pa la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
A+oM badzra kI li kI la ya sarba pany+tsa a mr-ita kha raM khA hi :
zhes mchod cing gtor ma la'ang sbreng /
lce yi rdo rje dam tshig las :
dam tshig can gyis hU~M bsgom ste :
rdo rje'i lce yis rab zos na :
sku gsung thugs kyi dngos grub stsol :
A+oM sarba ta thA ga ta kA ya sid+d+hi A+oM:
wA ka sid+d+hi A:
tsit+ta sid+d+hi hU~M:
zhes dngos grub blang /
rak+ta'i mchod pa ni /
hU~M:
rak+ta 'byung ba'i gnas ni b+ha ga'i klong :
dmar chen khrag gi zhag chags rba klong 'khrugs :
dmigs bsgyur spel sbyangs rak+ta'i rdzas chen po :
'dod chags bde klong ya mtshan rmad gyur te :
snod kyi 'jig rten yum gyi mkha':
bcud kyi sems can yab kyi klong :
mU la rak+ta sha yi khrag :
tsit+ta rak+ta snying gi khrag :
pad+ma rak+ta gsang ba'i khrag :
khrag sna brgya la snying sna stong :
khrag dang snying du sbyar ba ni :
dam rdzas tshangs pa'i rak+ta mchog :
dpal chen rdo rje gzhon nu che :
sprul pa 'khor dang bcas la 'bul :
ma hA rak+ta kha raM khA hi :
gtor ma'i mchod pa ni /
hU~M:
snod kyi 'jig rten gtor gzhong yangs pa ru :
bcud kyi rigs drug sems can gtor mar bsgral :
sha sna stong dang snying sna stong sbyar ba'i :
dam rdzas tshang ba'i gtor chen tshang ba 'di :
rdo rje phur pa'i dkyil 'khor lha la 'bul :
ma hA ba liM ta kha raM khA hi :
dug gsum sha khrag rus pa'i mchod pa ni /
hU~M/
gti mug sha yi rang bzhin ri ltar bsnyil //
'dod chags khrag gi rgya mtsho rba klong 'khrugs //
zhe sdang rus pa'i phung por bcas pa rnams //
rdo rje srin po 'khor dang bcas la 'bul //
oM AHhU~M/
sgrol mchod ni /
hU~M:
rdungs shig rdo rje 'bar ba'i gtun :
bka' las 'da' byed sdig can rnams :
rdo rje me dbal snying bsregs nas :
lus ngag rdul phran bzhin du rlogs :
sgrol ba'i mchod pa bzhes su gsol :
raM raM:
sbyor mchod ni /
khro mo 'bar ba'i gtun khung du :
rdo rje tho bas brdungs byas nas :
lha yang rung ste brlag par byos :
sbyor ba'i mchod pa bzhes su gsol :
kha thaM hU~M phaT:
lnga pa bstod pa ni /
hU~M:
bcom ldan dpal chen rdo rje gzhon nu ni :
sku mchog sku yi rang bzhin 'gyur ba med :
'gyur med rdo rje'i sku la phyag 'tshal bstod :
hU~M:
bcom ldan dpal chen rdo rje gzhon nu ni :
gsung mchog gsung gi rang bzhin 'gag pa med :
'gag med tshangs pa'i gsung la phyag 'tshal bstod :
hU~M:
bcom ldan dpal chen rdo rje gzhon nu ni :
thugs mchog thugs kyi rang bzhin 'khrul pa med :
'khrul med rdo rje'i thugs la phyag 'tshal bstod :
ces pa tsam mam /
spro na /
hU~M:
gru gsum mthing nag 'bar ba'i dkyil 'khor nas :
shin tu mi bzad dpal chen he ru ka :
ye shes khro bo bcu ni thugs las sprul :
rdo rje gzhon nu'i sku la phyag 'tshal bstod :
dus gsum bde gshegs thams cad skyed pa'i yum :
bde chen dbyings las sprul pa 'byung ba'i gtso :
yak+sha dpal gyi sku la dgyes par 'khril :
'khor lo dbyings chen yum la phyag 'tshal bstod :
phyogs bcu dregs pa bsnol ba'i gdan steng du :
bdud 'dul mthu chen ye shes khro rgyal bcu :
hU~M dang phaT kyis srid gsum 'khor ba 'jig :
phyogs bcu'i khro rgyal bcu la phyag 'tshal bstod :
bde chen dbyings las khro mor skur ston pa'i :
khro rgyal so so'i sku la dgyes par 'khril :
srin mo'i cha lugs shin tu 'jigs par ston :
phyogs bcu'i khro mo bcu la phyag 'tshal bstod :
khams gsum dbang sdud ye shes sprul pa'i sku :
mche gshog gtum mo ye shes pho nya'i tshogs :
rngam pa'i stobs kyis gdug pa 'dul mdzad pa :
phra men nyi shu'i tshogs la phyag 'tshal bstod :
thugs rje'i ngang nyid zhi ba'i rang bzhin las :
bar du gcod pa'i dgra bgegs 'dul ba'i phyir :
khro rgyal 'dus pa'i sras mchog kI la ya :
yon tan rdzogs pa'i sku la phyag 'tshal bstod :
nam mkha'i lus can gar yang thogs med cing :
'dod rgur sgyur ba'i gzugs can 'phrul mo che :
ma sring byams pa'i tshul gyis grogs mdzad ma :
phyi nang mkha' 'gro'i tshogs la phyag 'tshal bstod :
drug pa bshags pa ni /
hU~M:
rang rig ye shes blo dang mi ldan pas :
rtags dang mtshan ma dus su ma phyin te :
dpal chen rdo rje gzhon nu yab dang yum :
khro bcu khra thabs sras mchog sgo ma bzhi :
phur srung dam can thugs dang ci 'gal ba :
thugs rje che mnga' khyed la bzod par gsol :
zhes dang he ru ka yi yig brgya brjod do //
bdun pa dzapa? bzla ba la /
dzapa? khang dbye ba ni /
A+oM badzra kI li kI la ya pra be sha ya phaT:
phung po rdo rjer gtams byas nas :
rnam par shes pa rdo rjer bsgom :
dzapa? bskul ba ni /
hU~M:
spros med ma bcos chos kyi sku :
dbyer med ma btsal lhun gyis grub :
smra bsam tshig las 'das pa ste :
shes brjod yul las 'das pa 'o :
de lta bu yi ngang nyid las :
sku ni skye med rdo rje gzhon nu'i sku :
gsung ni 'gag med kI la ya yi gsung :
thugs ni spros med chos kyi dbyings :
dus gsum bdag nyid bzhag par bya :
bzla bya'i dzapa? ni /
A+oM badzra kI li kI la ya :
sarba big+nAn baM hU~M phaT:
ces 'bru bcu bzhi pa gtso bor bzla /
bzlas pa'i dmigs pa la /
sku bzlas gser gyi ba thag gzengs pa lta bu ni /
ye shes sems dpa'i thugs kar rdo rje sngon po'i lte bar hU~M la sngags phreng gis bskor ba /
de la sems gtad de bzlas pas /
'od zer yar thon ljags kyi hU~M yig la brgyud de zhal nas thon /
sems can rnams kyi sgrib pa sbyangs te lhar gyur pas sngags sgra sgrog
/rgyal ba rnams mchod cing sku gsung thugs kyi byin rlabs bsdus /
log par lta ba rnams tshar bcad /
slar tshur 'dus pa'i spro bsdu bar ma chad du bya /
gsung bzlas lcags kyi tshwa tshwa lta bu ni /
dmigs pa'i gzhi sngar ltar la /
'od zer spros pa khro chung dpag tu med par gyur te dgra bgegs thams cad mgar gyi tshwa tshwas sbur ma bcom pa bzhin brlag par bsam /
thugs bzlas mgal me bskor ba lta bu ni /
'od zer yab yum gyi zhal dang gsang bar brgyud /
mchod cing dngos grub blang pa'am /
rdzas dkyil yod na mdun gyi sras mchog gi zhal du brgyud cing spro bsdu sku bzlas ltar bya /
yon tan bzlas pa ni /
sngon tshe o rgyan gu ru la sogs pas bzlas pas dngos grub brnyes shing grub pa thob /
bdag kyang de'i rjes su 'jug cing bzla'o snyam du sngags kyi yon tan dran pa'i ngang nas dad mos the tshom dang bral bas bzla /
phrin las bzlas pa mngon spyod kyi skabs su 'byung zhing /
'dir dkyil 'khor gyi lha rnams dang /
de dag gi ba spu'i bu ga
/'byung ba'i rdul phran ji snyed pa'ang lhar gyur nas kI la ya'i sgra bung ba tshang zhig pa ltar sgrog pa dang /
de dag kyang grags stong dbyer med chos nyid kyi rang sgrar mos pas dag pa chos nyid kyi bzlas pa zhar la tshang ngo //
'dir dkyus su mi dgos kyang sgrub pa'i skabs dam can nye bar bsnyen pa ni /
snying rjes bsgral ba'i sogs dang /
bdag ni rnal 'byor sogs /
nyams su myong bar mdzod :
bar gyis bskul te /
bdag nyid gtso mchog gi thugs ka nas 'od zer 'phros pas srung ma rnams kyi rgyud bskul /
thams cad kyis rang sngags sgrog cing bka' nyan las byed phrin las bsgrub par bsam la /
A+oM badzra kI li kI la ya dzaHhU~M baM ho :
ka taM ka ye :
dza ye bi dza ye :
a dzi te a pa ra dzi te :
mA ra se na pra marta na ye sarba big+nAM baM hU~M phaT:
ces bzhi snying gcig tu dril ba bzla /
gang ltar mthar stong tshigs kyis mchod la /
hU~M:
srid pa'i phur bu bsgrub pa dang :
dbang dang dngos grub stsol ba'i phyir :
ye shes khro bo gshegs su gsol :
khro bo chen po gshegs nas kyang :
rtags dang mtshan ma bstan pa dang :
kI la ya yi dngos grub stsol :
a ti pU ho :
pra ti dza ho :
zhes me tog dor /
hU~M:
rdo rje gzhon nu'i rig 'dzin rnams :
srid pa rdo rjer grub mdzod cig :
srid pa rdo rje phur pa'i lha :
ye shes khro bo grub par mdzod :
A+oM badzra kI li kI la ya :
A be sha ya a A:
zhes brjod pas dzapa? khang bsdu'o //
gsum pa rjes kyi las khrigs ni /
tshogs bskul chad brtan rta bro dang //
gtang rag nongs bshags rdzogs rim bsgom //
smon lam shis brjod bcas te bcu //
de la dang po tshogs kyi mchod pa 'bul ba la /
bza' bca' btung ba dam tshig gi yo byad rnams bshams la chu chang nang mchod kyis bran te /
byin gyis brlab pa ni /
A+oM badzra a mr-ita kuN+Da lI ha na ha na hU~M phaT:
sarba dra byaM sho d+ha ni hU~M phaT:
hU~M/
rdo rje lta bu'i ye shes kyis //
chos kun sgyu mar rig pas na //
rig pa'i ye shes raM yaM khaM//
raM las me 'bar dngos 'dzin bsregs //
yaM las rlung byung mtshan 'dzin gtor /
khaM las chu byung bag chags bkrus //
raM yaM khaM/
stong pa'i ngang las nyi zla'i dkyil 'khor gyi steng du tshogs snod sogs gtor ma byin brlab ltar las /
bsam gyis mi khyab par gyur /
oM AHhU~M:
lan gsum /
tshogs zhing spyan 'dren pa ni /
hU~M:
srid pa'i phur bu bsgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
e h+ye hi :
b+ha ga wAn :
ma hA kA ru Ni kA dr-i sh+ya ho :
sa ma ya ho :
sa ma ya satwaM:
dzaHhU~M baM ho :
tshogs kyi dam rdzas 'dod yon lnga'i lha mor dmigs la spyir mchod pa ni /
hU~M:
rgyal ba'i dkyil 'khor yongs la mchod pa'i phyir :
sgeg mo rin chen phreng thogs dbyangs dang gar :
spos kyi sprin lding me tog mar me dri :
hU~M mdzad ho la ho ste bzhes su gsol :
hU~M:
'byung ba chen po nam mkha' che :
nam mkha' las ni 'dod pa 'byung :
'dod pa'i mchod pa bzhes su gsol :
hU~M:
bla med mchog gi mchod pa chen po 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan nas :
dam tshig gsang ba'i mchod pa bzhes su gsol :
khA raM khA hi :
tshogs mchod rim pa gsum gyi dang po bstod de mchod pa ni /
hU~M:
sgeg pa dpa' ba 'jigs su rung ba dang :
rgod dang gshe dang 'jigs par byed pa dang :
snying rje rngams dang zhi ba la sogs pa :
sku yi dngos po shin tu 'gyur ba yis :
gar byas grub pa'i rnal 'byor pas :
gar gyi dbang phyug gtso bo che :
zla ba la sogs snying po can :
bza' ba la sogs ro mchog bsil :
me tog la sogs tsan dan phreng :
bzang dgu 'bul gyis bzhes su gsol :
bar pa bshags shing 'bul ba ni /
hU~M:
ye nas mnyam nyid dag pa'i ngang nyid la :
ma rig dbang gis sgro dang skur btab pas :
mi dge sdug bsngal sna tshogs ngo bor smin :
de bzlog don phyir rgyal ba'i dam mnos pas :
nyams chag 'gal 'khrul gyur na bzod par gsol :
lus kyis sdig spyad sdig pa dngos su byas :
ngag gis tshig 'khyal smras shing ngag tu brjod :
sems kyis blo nor log par bsams la sogs :
'dod khro gti mug dbang gis nongs bgyis pa :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i lha srin rnams :
nongs chag 'gal 'khrul sdig pa ci bgyis pa :
do nub tshogs kyi sgo nas bskang ngo bshags :
zhes dang yig brgya brjod /
tha ma bsgral nas bstab pa ni /
tshogs snod e las gshin rje'i gnas :
hom khung gru gsum 'jigs rung dbus :
nr-i dang tri las dgra bgegs gzugs :
rid cing nyam thag 'khod par gyur :
bdag nyid gtso mchog thugs ka nas :
pho nya lcags kyu zhags pa sogs :
mtshon cha 'dzin pa rab spros te :
gnod byed rang dbang med par bkug :
lha dang phral zhing myos byas nas :
gzugs la gnyis med bstim par gyur :
hU~M:
dam tshig chen po'i dus la bab :
mthu rtsal dbyung ba'i dus la bab :
sprul pa chen po'i dus la bab :
phyag brnyan chen po'idus la\u0f8e
shwa na mu kha'i dus la\u0f8e
bdag nyid chen mo'i dus la\u0f8e
sa bdag chen mo'i dus la\u0f8e
khyod kyi dam tshig dus la\u0f8e
mthu rtsal 'byung ba'i dus la\u0f8e
dgra bgegs 'gugs pa'i dus la bab :
sdang ba'i dgra dang gnod pa'i bgegs :
sha Na tri dzaHnri tri khug :
sems dang bag chags mA ra ya :
A+oM badzra kI li kI la ya sarba big+nAM baM hU~M phaT:
pa ra big+nAM baM hU~M phaT:
tshin+da tshin+da hU~M phaT:
b+hin+da b+hin+da hU~M phaT:
badzra aM ku sha dza :
badzra pA sha hU~M:
badzra s+pho Ta baM:
badzra g+haN+De ho :
zhes dgug gzhug byas la /
hU~M:
bdag cag rnal 'byor sgrub pa po :
byang chub mchog tu sems bskyed cing :
dus gsum rgyal ba'i gdung gsob pa'i :
rig 'dzin rnal 'byor bdag la ni :
gnod cing gdug pa'i dgra dang bgegs :
bdud dang bar du gcod pa dang :
dngos grub 'phrog cing 'tshe ba rnams :
khro bo chen po'i byin rlabs kyis :
yud tsam gyis ni 'dir khug la :
mngon spyod tshul bzhin bsgral ba dang :
lus ngag rdul du bshig nas kyang :
sdug bsngal nyams su myong bar mdzod :
A+oM laM hU~M laM satwaM b+ha ya nan mo ha g+hA ta ya b+ha ga wAn :
shi tri b+hi tri :
shrI badzra hU~M kA ra hU~M hU~M phaT:
ces gsal ba gsum dang lung gsum ldan pas phur pa gdab /
slar yang /
hU~M:
bran dang bka' nyan pho nya'i tshogs :
khyod kyi dam tshig dus la babs :
sngon chad ji ltar khas blangs pa'i :
mngon spyod phrin las myur du mdzod :
ha na ha na badzra :
da ha da ha badzra :
pa tsa pa tsa badzra :
ma tha ma tha badzra :
dz+wa la dz+wa la badzra :
su ru su ru badzra :
mu ru mu ru badzra :
ka taM ka ye dza ye bi dza ye :
a dzi te a pa ra dzi te :
mA ra se na pra mArta na ye hU~M:
dgra bgegs mA ra ya sod phaT:
ces phur pa gnas rnams su drag tu gdab /
ling ga gris gtub cing /
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
hU~M ma ma pa shaM ku ru ma traM dz+nyA na ka ra i dan :
d+ha ti ma ma karma shI traM ka ra hU~M phaT:
ces bsgral pa'i sha khrag bdud rtsir sbar la /
hU~M:
khro bo'i rgyal po 'jigs su rung :
rdo rje gzhon nu yab yum dang :
sprul pa phyag brnyan srung mar bcas :
zhal ni hom khung gdangs pa 'dra :
bsgral pa'i khrag zhag sha rus sogs :
bstab bo yab kyi zhal du bstabs :
bstim mo yum gyi mgul du bstims :
bzhes shig lhag ma med par bzhes :
stsol cig dngos grub thams cad stsol :
A+oM badzra kI li kI la ya :
b+hin+d+ha ya :
b+hin+d+ha ya :
badzra yak+Sha kro ta kha kha khA hi khA hi :
rjes 'brel du skong ba ni /
hU~M:
bskang ngo bskal par thugs dam bskang :
snang ba yab kyi thugs dam bskang :
stong pa yum gyi thugs dam\u0f8e
gnyis med rol pas thugs dam\u0f8e
longs spyod tshogs kyi thugs dam\u0f8e
spyan gzigs mang pos thugs dam\u0f8e
rang mthun rdzas kyis thugs dam\u0f8e
bskangs gyur dbang dang dngos grub stsol :
de nas tshogs la rol pa ni /
brda'i 'bul len dang bcas te rnal 'byor pa rnams kyis bza' ba'i dam tshig dang ldan pas longs spyad /
lhag ma bsdus la sman raka gis bran te /
thod pa'i snod du lhag ma ngo bo zag med kyi bdud rtsi /
rnam pa sha khrag rus pa'i phung po dam can rgya mtsho'i dgyes skong tshad med par gyur /
oM AHhU~M/
lan gsum gyis brlab /
badzra TA ki hU~M dzaH
dzaHhU~M baM hoHsa mgron bkug la /
hU~M:
bran dang bka' nyan pho nya'i tshogs :
khyed kyi dam tshig dus la bab :
bka' yi pha 'bab 'di longs la :
rgyan gyi gtor ma 'di bzhes shig :
rnal 'byor bar chad bsrung du gsol :
pha rol bsam sbyor ngan pa zlog :
sngon chad ji ltar khas blangs pa'i :
mngon spyod phrin las 'grub par mdzod :
A+oM uts+tshiSh+Ta ba liM ta b+hak+Sha sI swA hA:
zhes phyi rol du stegs gtsang ma'i khar 'bul lo //
gnyis pa bskul zhing phrin las bcol ba ni /
rgyas par las gzhung du shes par bya /
'dir mdor bsdus tsam du thog mar dkyil 'khor pa rnams la gtor ma 'bul ba ni /
hU~M:
bsam 'das brjod med ye shes spyod yul nas :
rigs lnga bde gshegs yab yum sras dang bcas :
'dir gshegs rgyan gyi gtor ma longs :
bka' yi gtor ma 'di bzhes la :
bcol pa'i phrin las grub par mdzod :
gru gsum mthing nag 'bar ba'i dkyil 'khor nas :
dpal chen rdo rje gzhon nu yab yum yang :
'dir gshegs rgyan gyi gtor ma longs :
bka' yi gtor ma 'di bzhes la :
bcol pa'i phrin las grub par mdzod :
bskal pa me ltar 'bar ba'i dkyil 'khor nas :
'jigs byed khro rgyal yab yum nyi shu yang :
'dir gshegs\u0f8e
bka' yi\u0f8e
bcol pa'i\u0f8e
zhing chen gsar rnying spungs pa'i dkyil 'khor nas :
las kyi khrag 'thung nyi shu tham pa yang :
'dir gshegs\u0f8e
bka' yi\u0f8e
bcol pa'i\u0f8e
sku gsung thugs kyi dkyil 'khor nas :
sras mchog nyi shu rtsa gcig kyang :
'dir gshegs\u0f8e
bka' yi\u0f8e
bcol pa'i\u0f8e
dur khrod chen po'i gnas brgyad nas :
ke'u rI ma mo brgyad rnams kyang :
'dir gshegs\u0f8e
bka' yi\u0f8e
bcol pa'i\u0f8e
ye shes chen po'i gnas brgyad nas :
siM ha phra men brgyad rnams kyang :
'dir gshegs\u0f8e
bka' yi\u0f8e
bcol pa'i\u0f8e
mthar byed bzhi yi gnas bzhi nas :
ye shes sgo ma bzhi rnams kyang :
'dir gshegs\u0f8e
bka' yi\u0f8e
bcol pa'i\u0f8e
ne'u seng 'bar 'bur spungs pa'i dkyil 'khor nas :
dbang phyug chen mo nyi shu rtsa brgyad kyang :
'dir gshegs\u0f8e
bka' yi\u0f8e
bcol pa'i\u0f8e
rak+ta mtsho ltar 'khyil ba'i dkyil 'khor nas :
rdo rje phur pa'i srung ma bcu gnyis kyang :
'dir gshegs rgyan gyi gtor ma longs :
bka' yi gtor ma 'di bzhes la :
bcol pa'i phrin las grub par mdzod :
dam can rnams las la bskul ba ni /
hU~M:
dam tshig chen po'i dus la bab :
mthu rtsal dbyung ba'i dus la bab :
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi dam tshig dus\u0f8e
mthu rtsal dbyung ba'i dus la bab :
bdag cag rnal 'byor sgrub pa po :
byang chub mchog tu sems bskyed cing :
dus gsum rgyal ba'i gdung gsob pa'i :
rig 'dzin rnal 'byor bdag la ni :
gnod cing gdug pa'i dgra dang bgegs :
bdud dang bar du gcod pa dang :
dngos grub 'phrog cing 'tshe ba rnams :
khro bo chen po'i byin rlabs kyis :
yud tsam gyis ni 'dir khug la :
mngon spyod tshul bzhin bsgral ba dang :
lus ngag rdul du bshigs nas kyang :
sdug bsngal nyams su myong bar mdzod :
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
nyon cig bgegs dang log 'dren tshogs :
nga yi bka' las 'da' ma byed :
gsum pa chad mdo gtang ba ni /
hU~M/
sngon tshe 'das dus bskal pa'i dang po la //
'og min chos kyi dbyings kyi pho brang nas //
dpal chen gar gyi dbang phyug chen po yis //
snang srid ma mo dam la btags pa'i tshe //
gnas yul ma mo rta gdong sgo ma bzhis //
so so'i gzugs mchog dam pa bstan nas kyang //
ji ltar zhal bzhes dam las ma 'da' bar //
mchod gtor bzhes la phrin las 'grub par mdzod //
b+h+yo /
de 'das dus skabs de yi 'og rol du //
'phags bod gtsug lag sgrub gnas so so ru //
grub pa'i slob dpon rig pa 'dzin rnams kyis //
gsang ba'i dkyil 'khor chen po zhal phyes tshe //
ma mo mkha' 'gro dbang phyug brtan ma yis //
so so'i gzugs mchog dam pa bstan nas kyang //
ji ltar zhal bzhes dam las ma 'da' bar //
mchod gtor bzhes la phrin las 'grub par mdzod //
b+h+yo /
da dus ding sang bskal pa'i snyigs ma la //
lung bstan nags khrod bde chen bsam 'grub tu //
rnal 'byor dbang phyug rol pa'i rdo rje yis //
thugs kyi nying khu'i dkyil 'khor zhal phyes tshe //
bka' srung gter bdag dam can pho mo yis //
so so'i gzugs mchog dam pa bstan nas kyang //
ji ltar zhal bzhes dam las ma 'da' bar //
mchod gtor bzhes la phrin las 'grub par mdzod //
b+h+yo /
shar gyi ma bdun gtor ma longs :
zhi ba'i phrin las 'grub par mdzod :
lho yi ma bdun gtor ma longs :
rgyas pa'i phrin las 'grub par mdzod :
nub kyi ma bdun gtor ma longs :
dbang gi phrin las 'grub par mdzod :
byang gi ma bdun gtor ma longs :
drag po'i phrin las 'grub par mdzod :
bzhi pa brtan ma bskyang ba ni /
rtsa sngags brjod pas gzi byin bskyed /
'bru gsum gyis bshal chu bdud rtsir brlab /
e A ral+li hoHtA ki ni hU~M dzaHsa mgron bsdus la /
b+h+yo /
bka' yi tshogs dang bcas nyid du /
khrag 'thung sde bzhi nam mkha'i sku
/tshur gshegs tshur byon skyong ma'i tshogs //
'dir byon dam skongs phrin las mdzod //
bdag nyid chen mo la sogs bdud mo bzhi //
gangs dkar sha med la sogs gnod sbyin bzhi //
kong btsun de mo la sogs sman mo bzhi //
brtan ma chen mo bcu gnyis kyang //
bran g.yog mang po'i 'khor dang bcas //
lhab lhub mang po'i rgyan dang bcas //
sil snyan rol mo'i sgra dang bcas //
longs spyod sha dang khrag la dgyes //
las su sangs rgyas bstan pa srung //
'dir byon rgyan gyi gtor ma bzhes //
bcol pa'i phrin las 'grub par mdzod //
sngon tshe pad+ma thod phreng dang //
bshes gnyen rlangs kyi dpal brtsegs kyis //
a su ra yi brag phug tu //
zhing chen bsgyel pa'i gdan steng du //
lag tu rdo rje gtad nas ni //
lce la bdud rtsi'i dam bzhag cing //
thar pa thob pa'i ming yang btags //
rdo rje 'chang gi gral du bzhag
/bod khams bsrung zhing skyong ba dang //
rnal 'byor sgrub pa'i grogs bya zhes //
spyan sngar khas blangs dam bcas ltar //
rgyan gyi gtor ma 'di bzhes la //
bcol pa'i phrin las grub par mdzod //
ma ma ru lu /
la lA/
li lI/
ta tA/
te tA+e /
ma mA/
ti tI/
ru lu ru lu b+h+yoH
lnga pa rta bro ni /
gtor gzhong 'og tu gnod byed 'gug bstims byas la /
hU~M/
stong gsum stong gi 'jig rten na //
phyogs bcu stong gi 'jig rten du //
ru tra bsnol ba'i khog pa la /
khrag 'thung rol pa'i bro brdungs pas //
bdud ni phye mar 'thag pa'i bro //
bgegs ni thal bar brlag pa'i bro //
dam sri'i snying la gzir ba'i bro //
nyon mongs dbyings su sgrol ba'i bro //
lta ba chos nyid rtogs pa'i bro //
snang srid phur pas thebs pa'i bro //
spyod pa blang dor bral ba'i bro //
'bras bu re dogs zhig pa'i bro //
phrin las phyogs bral lhun gyis grub //
'dod pa'i don rnams 'grub par mdzod //
hU~M bzhi'i sngags mthar /
satwaM b+ha rak+sha nan :
drug pa gtang rag 'bul ba'i thog mar rtsa sngags dang /
hU~M bcu /
dzaHhU~M baM hoH
oM badzra kI li kI la ya hU~M phaT/
ces brjod la dkyil 'khor rnam pa gsum gsal bar bltas la bsnyen bzlas ci rigs byas te dzapa? kha gso /
phyi nang gsang mchod tshigs bcad dang bcas pa'am bsdu na /
oM shrI badzra ku mA ra sa pa ri bA ra badzra ar+g+haM sogs dang /
mchod pa gzhan rnams kyang sngags tsam gyis mchod /
hU~M:
bcom ldan dpal chen sogs sku gsung thugs bstod kyis bstod pa'o //
bdun pa nongs pa bshags pa ni /
thal mo sbyar la /
gang yang bdag blo gti mug pas //
legs byas 'di la nyes gyur gang //
gang yang lus can skyabs gyur pa'i //
mgon pos bzod par mdzad du gsol //
gtso bo nus pa ma mchis dang //
ma 'byor ma rnyed ma tshang ba //
'dir ni bgyi ba gang yin pa //
de kun mgon gyis bzod par gsol //
zhes dang yig brgya lan gsum brjod do //
brgyad pa rdzogs rim bsgom pa ni /
mdun rten dang 'brel na ye shes pa gshegs pa'am rten la bstim /
dam tshig pa rang la bsdu /
bdag nyid kyi thugs ka nas 'od zer mthon mthing phyogs thams cad du 'phros pas snang srid thams cad la phog pas 'od du zhu nas gzhal yas khang la thim /
de'ang 'od du zhu lha tshogs rnams la thim /
sprul pa'i khro bo rnams dang rdzas kyi dkyil 'khor thams cad yum gyi gsang ba nam mkha'i klong du thim /
yum bde ba'i ngo bor zhu nas yab la thim /
yab kyi sku'i cha ye shes sems dpa' la thim /
gsung gi cha sngags la thim /
thugs kyi cha rdo rje la thim /
de gsum yang rim gyis hU~M la thim /
de nA da la thim ste chos kyi dbyings zhi ba chen por ro gcig tu gyur to //
zhes ci gnas su mnyam par gzhag
/slar yang dpal chen po'i sku rdo rje khro chung gi go cha dang ldan pa'i gnas gsum 'bru gsum gyis mtshan par gyur /
dgu pa smon lam ni /
dge ba 'di yis bdag dang sems can kun //
bdud las rnam rgyal bar chad kun bcom nas //
srid dang zhi las rnam grol mya ngan 'das //
rdo rje gzhon nu'i go 'phang 'thob par shog
/bcu pa shis pa brjod pa ni /
rdo rje'i dbyings nas smin grol byin rlabs stsol //
rig 'dzin rtsa brgyud bla ma'i bkra shis shog
/ye shes klong nas dngos grub char bzhin 'beb //
yi dam dkyil 'khor lha yi bkra shis shog
/dam ldan skyong zhing phrin las thogs med sgrub //
mkha' 'gro chos skyong srung ma'i bkra shis shog
/gnas skabs zhi rgyas dbang sogs phrin las kyis //
dgos 'dod lhun gyis 'grub pa'i bkra shis shog
/mthar thug rdo rje'i ye shes gzhon nu'i sku
/zung 'jug mchog dngos 'grub pa'i bkra shis shog
/ces pas mtshon phun sum tshogs pa'i tshigs bcad ci rigs brjod par bya'o //
mi bzad rdo rje khros pa'i phrin las rlabs //
brgyad dang bcu gnyis ci yang 'char ba yis //
bsam rgu yid bzhin 'jo bar 'dod pa rnams //
sgrub thabs nor bu'i chu gter 'dir zhugs shig
/ston ka'i chu bran bzhin du phra ba'i rgyun //
legs byas bcud 'dis phyir zhing 'phel rgyas te //
gsang rgyud bstan pa'i chu klung ji srid du //
mtha' dbus kun tu 'khor zhing 'bab par shog
/ces pa'ang chos 'di nyams su len pa la shin tu nye bar mkho bar mthong nas /
rtsa ba'i gter gzhung dang bya khyung pa chen po'i lhan thabs kyi dgongs bcud snying por dril te /
pad+ma gar dbang phrin las 'gro 'dul rtsal gyis dpal spungs yang khrod he ru ka'i 'du khang du sbyar ba dge legs 'phel //

//
