gtor ma 'di longs rang rang gnas su dengs :
hU~M hU~M hU~M:
lnga pa srung 'khor bsgom pa ni :
hrI:
phyi snod rdo rje me phung 'bar ba'i gur :
nang bcud dbang chen khro bo'i phyag rgya'i lhar :
yongs shar ye shes mchog gis byin brlabs pas :
gnyis 'dzin 'khrul pa'i bgegs tshogs mtshams bcad gyur :
oM badzra dz+nyA na dz+wa la rak+Sha hU~M hU~M hU~M:
drug pa ye shes byin 'beb ni :
hrI:
gzhi dbyings rdo rje btsun mo'i pho brang nas :
gzhi snang dag pa rab 'byams dkyil 'khor lhas :
zung 'jug sgyu ma'i rol par byin phobs la :
sgo gsum 'chi med gnyug ma'i dbang mchog skur :
oM AHhU~M hrIHhrIHbadzra gu ru pad+ma man+dA raHsa pa ri wA ra dz+nyA na badzra A be sha ya a A:
e a ral+li hrIM hrIM pheM pheM:
hU~M hU~M hU~M:
bdun pa mchod pa byin rlabs ni :
hrI:
yul dang dbang po 'brel ba'i rtog tshogs kun :
'od gsal dbu ma'i dbyings su dag byas pas :
byang chub sems kyi bkod pa'i mchod sprin che :
mi zad nam mkha'i mdzod kyi 'khor lor shar :
oM rU pa shab+da gan+d+he ra sa spar+she d+harma d+hA tu ma hA a mr-ita rak+ta ba liM ta sarba pU dza AHhU~M:
sa ma ya :
dngos gzhir mngon byang rnam pa lngas :
dam tshig dkyil 'khor skyed pa ni :
hrI:
'khor 'das yongs khyab rang rig de bzhin nyid :
'gag med snying rjer kun tu snang ba'i rtsal :
rgyu yi ting 'dzin nyi zla kha sbyor dbus :
kha T+wAM hrIHyig dmar pos mtshan pa las :
'od 'phros 'phags mchod 'gro kun sgrib gnyis sbyangs :
srid dang zhi ba'i tshe bcud mtha' dag bkug :
tshur 'dus snyoms 'jug bde stong ngo bor zhu :
de las phyi snod rdo rje btsun mo'i dbyings :
rnam thar gsum ldan chos kyi 'byung gnas dbus :
bdag nyid 'chi med DA ki man+dA ra :
dmar gsal khro chags sgeg pa'i gzi byin 'bar :
phyag g.yas skye shi rtsad gcod gri gug dang :
g.yon pas dngos grub mchog stsol thod bum bsnams :
mchan khung sku gsum yongs rdzogs kha T+wAM ga :
thabs mchog bde chen yab kyi tshul du 'khril :
gcer bu dar dang rin chen rus pas brgyan :
spyan gsum 'od gsal snang bzhi'i dbyings su gzigs :
zhabs gnyis pad+ma nyi ma zla ba'i steng :
bskyang bskum gar gyis bam ro'i snying gar brdzis :
ral pa'i skra gseb rig bdag thod phreng rtsal :
mthing nag zhal gcig phyag gnyis rdor dril bsnams :
de ltar gsal ba'i rang byung lus kyi dkyil :
rtsa gsum 'khor lo lnga ldan grong khyer dbus :
yi dam yongs 'dus dbang chen rigs mchog lnga :
rdo rje phag mo yum dang gnyis med sbyor :
de las gyes pa'i nyer bzhi'i rtsa 'dab tu :
gnas gsum dpa' bo mkha' 'gro sprin ltar gtibs :
gzhan yang rab 'byams rtsa gsum chos srung lha :
dpag med nam mkha' khyab par gsal ba yi :
gnas lngar phyag mtshan lnga dang yig 'bru lngas :
rgyas btab rgyal kun sku gsung thugs rdo rje :
yon tan phrin las ngo bor dbang bskur cing :
snyoms 'jug sgra yis ye shes spyan drangs gyur :
gnyis pa ye shes spyan 'dren ni :
hrI:
ka dag dbyings snang chos sku'i 'og min dang :
lhun grub 'od gsal longs spyod rdzogs sku'i zhing :
zung 'jug sgyu 'phrul sprul pa'i dkyil 'khor nas :
sku gsum 'chi med DA ki'i lha tshogs rnams :
gang 'dul thugs rje'i dbang gis gnas 'dir gshegs :
snod bcud dkyil 'khor gsum du byin phob la :
lus ngag yid la dga' bzhi'i dbang mchog skur :
'pho chen 'ja' lus rdo rje'i dngos grub stsol :
oM AHhU~M hrIHhrIHbadzra gu ru pad+ma man+dA raHsa pa ri wA ra e a ral+li hrIM hrIM pheM pheM:
gsum pa bzhugs su gsol ba ni :
hrI:
don dam 'chi med rtag pa'i ye shes sku :
gshegs byon bzhugs pa'i mtshan ma mi dmigs kyang :
kun rdzob dam tshig sems dpa'i grong khyer du :
ye shes lha tshogs gnyis med dgyes par bzhugs :
dz+nyA na badzra sa ma ya tiSh+Tha lhan :
bzhi pa brda phyag 'tshal ba ni :
hrI:
bde ba'i bdag nyid pad+ma thod phreng gi :
shes rab stong pa'i yum gcig man+dA ra :
gtso 'khor sprul par bcas pa'i dkyil 'khor lhar :
gnyis med gus pa'i brda yis phyag 'tshal lo :
a ti pU ho :
pra tIts+tsha ho :
lnga pa mchod pa 'bul ba ni :
hrI:
snang srid gzhir bzhengs stong gsal phyag rgya'i gzugs :
srog rtsol dbu mar thim pa'i rdo rje'i sgra :
'bar 'dzag bde bas khyab pa'i lhan skyes dri :
yas babs mas brtan dga' bzhi'i bdud rtsi'i ro :
gtum mo'i 'od las skyed pa'i reg bya dang :
rnam thar gsum ldan rdo rje chos kyi dbyings :
rlung sems dwangs ma 'ching ba'i a mr-i ta :
gzung 'dzin 'khor ba dbyings sgrol dmar chen po :
ye shes lnga ldan 'dod yon ba liM ta :
bde stong zung 'jug sbyor sgrol 'od gsal klong :
yul dang dbang po mnyam sbyor mchod pa'i sprin :
mi zad nam mkha'i mdzod kyi 'khor lor 'bul :
bzhes nas 'chi med rtag pa'i dngos grub stsol :
oM AHhU~M hrIHhrIHbadzra gu ru pad+ma man+dA raHsa pa ri wA ra rU pa shab+da gan+d+he ra sa spar+she d+harma d+hA tu ma hA a mr-ita rak+ta ba liM ta sarba pU dzaHho :
drug pa rdo rje'i glu yis bstod :
hrI:
gzod nas spros bral shes rab pha rol phyin :
rnam kun mchog ldan rdo rje btsun mo'i gzugs :
gang 'dul sgyu 'phrul drwa ba'i rnam rol can :
'chi med man+dA raHba khyod la 'dud :
bcu drug dga' ba'i rang bzhin mtshan dpe'i sku :
e waM zung 'jug rdo rje nA da'i gsung :
bsam gyis mi khyab ye shes mchog gi thugs :
gnas gsum DA ki'i tshogs rje khyod la bstod :
bkod pa rtsa khams 'ja' lus dwangs mar shar :
'gro 'ong rlung kun dbu ma'i dbyings su thim :
zag bcas thig le 'pho med bde stong klong :
ye shes mkha' 'gro'i go 'phang 'grub gyur cig :
gang shar snang cha lha skur gsal :
dag pa dran dang nga rgyal brtan :
mthar thug gnyug ma'i rgya yis gdab :
bdun pa dzapa? kyi dgongs pa ni :
de las ngal gso bya ba dang :
mchog thun dngos grub myur 'grub slad :
bzlas pa gsung gi rnal 'byor la :
rlung sems dbyer med ngang nas 'jug :
bdag nyid 'chi med DA ki nI'i :
thugs kar longs sku tshe dpag med :
gos dkar yum dang mnyam par sbyor :
snying dbus 'od gsal dbu ma'i sbubs :
thabs shes nyi zla kha sbyor dbus :
hrIHmthar sngags phreng g.yas su 'khor :
oM AHhU~M hrIHhrIHbadzra gu ru pad+ma man+dA raHsarba sid+d+hi hU~M:
de las byung ba'i yi ge'i sprin :
ye shes sems dpa' yab yum gyi :
'khor lo rnam bzhir zhugs pa las :
bde stong dga' bzhi'i dbang mchog thob :
'od kyis phyogs bcu'i rgyal ba mchod :
byin rlabs dngos grub rang la thim :
slar 'phros 'gro kun sgrib gnyis sbyang :
snod bcud lha sngags chos nyid ngang :
ma yengs dgongs pa'i 'dzin phur gdab :
de nas las la sbyor ba ni :
slar yang kha sbyor 'khor lo'i klong :
dbang chen rigs lnga yab yum gyi :
thugs las 'phros pa'i 'od zer gyis :
'khor 'das tshe bcud 'byung ba dang :
ye shes lnga yi dwangs ma kun :
'ja' zer thig le'i rnam par bkug :
so so'i gsang gsum la thim pas :
bde stong ye shes nyams 'bar nas :
'bar 'dzag snyoms 'jug bdud rtsi'i sprin :
rtsa rlung thig le'i dpyid du 'dres :
'chi med rdo rje'i srog 'grub gyur :
oM AHhU~M hrIHhrIHbadzra gu ru pad+ma man+dA raHma hA puN+ye A yur+dz+nyA na sarba sid+d+hi tshe b+h+rU~M nri dza :

'jug gnas ldang ba'i srog rtsol rlung :
yi ge gcig tu rnam par dag :
kha sbyor bde chen rdo rje'i ngang :
'chi med gnyug ma'i rang zhal blta :
hrIHhrIHhrI:
de ltar bsnyen sgrub las gsum gyi :
zab mo'i bzlas pa la goms pas :
snang ba lha yi 'khor lor shar :
grags pa sngags kyi rang sgrar dag :
rtog tshog gang shar rang grol ngang :
mthar thug don gyi btsan sa zin :
gnas skabs ye shes mkha' 'gro yis :
dngos nyams rmi lam ma nges par :
zhal mthong byin rlabs dbang bskur thob :
b+han+d+ha 'phar dang bdud rtsi 'phel :
'du ba gsum gyi dngos grub dang :
'bar ba gsum gyi drod rtags 'byung :
phrin las rnam bzhi gang brtsam 'grub :
khyad par 'chi med go 'phang thob :
tho rangs brgya rtsa ma chag kyang :
dus min 'chi ba nges par 'joms :
thun mtshams sku gsum tshe yi lha :
thugs dam bskul zhing tshe bcud sdus :
skye med ka dag 'od gsal klong :
'pho med dgongs pa'i rgya yis gdab :
sa ma ya :
brgyad pa rdzogs pa'i rim pa ni :
lus gnad rdo rje'i chos bdun bca':
'byung ba'i rlung dug bsal nas kyang :
phyi nang gsang ba'i stong ra bsgom :
kha sbyor bzhi ldan gsal stong ngang :
lte 'og sbas pa'i tsaN+Da lIs :
spyi bo'i thig le bzhu ba yis :
'khor lo lnga yi dkyil 'khor mchod :
bde stong zung 'jug don la blta :
bogs 'don las kyi phyag rgya mar :
snyoms 'jug zag med ngang la bzhag :
rjes thob dag dang ma dag gi :
snang ba thams cad sgyu mar sbyang :
nyal khar snod bcud 'od gsal ngang :
rig pa ye shes sbubs su 'jug :
rmi lam gang shar ngos bzung la :
sbyang spel sprul sgyur rang ngor bzhag :
thams cad rig stong zung 'jug dbyings :
brjod bral phyag rgya chen po'i gshis :
bca' bcos spang blang bral ba yis :
ye shes lha tshogs rang la shar :
don dam 'chi med DA ki 'grub :
rgya rgya rgya :
brda thim :
rjes la tshogs kyi rim pa ni :
dam tshig nyams chag kun sbyang zhing :
bsod nams ye shes tshogs rdzogs slad :
dpa' bo mkha' 'gro mnyes byed pa'i :
thabs dang shes rab dam tshig rdzas :
bla med mchod pas mdun bdar te :
dang po byin gyis brlab pa ni :
raM yaM khaM:
snang srid rnam dag ye shes ka pA lar :
'chi med bde ba chen po'i dam tshig rdzas :
tshogs drug rang grol 'dod yon bdud rtsi'i sprin :
mi zad kun bzang mchod sprin rgya mtshor gyur :
oM AHhU~M:
gnyis pa tshogs zhing spyan 'dren ni :
hrI:
'og min chos dbyings spros bral pho brang dang :
kha sbyor yan lag bdun ldan long sku'i zhing :
sprul pa'i dkyil 'khor gnas yul dur khrod nas :
mkha' spyod DA ki'i gtso mo man+dA ra :
'bum phrag dpa' bo mkha' 'gro'i 'khor dang bcas :
bde stong tshogs kyi 'du bar spyan 'dren na :
thugs rje thugs dam dbang gis gshegs nas kyang :
snod bcud dkyil 'khor gsum du byin phobs la :
'gyur med bde chen rdo rje'i dbang mchog skur :
oM AHhU~M hrIHhrIHbadzra gu ru pad+ma man+dA raHsarba dz+nyA na DA ki nI badzra sa ma ya dza :
dzaHhU~M baM ho :
gsum pa tshogs phud rim gsum gyi :
dang po mchod pa'i sprin du spro :
hrI:
ngo bo 'chi med ye shes bdud rtsi la :
rnam pa rdo rje gzugs sgra dri ro reg :
mtha' klas nam mkha' dang mnyam mchod sprin che :
'bul lo bzhes nas mchog thun dngos grub stsol :
rU pa shab+da gan+d+he ra sa spar+she d+harma d+hA tu sarba ga Na tsakra pU dza khA hi :
bar pa dam tshig nyams chag bshags :
hrI:
gdod nas chos dbyings snying por ro gcig kyang :
gnyis 'dzin glo bur 'khrul pa'i gzhan dbang gis :
sdom dang dam tshig 'gal pa'i tshogs rnams kun :
zhal zas tshogs kyi mchod pas bskang zhing bshags :
yi ge brgya pa lan gsum brjod :
tha ma sbyor sgrol mchod pas bskang :
hrI:
kun 'byung 'khor bar 'khyams pa'i dgra dang bgegs :
skye med rdo rje'i mtshon gyis bsgral nas kyang :
phung khams skye mched rigs lnga'i longs spyod mchog :
yongs grub dkyil 'khor lha tshogs zhal du sbyor :
sarba sha trun dzaHhU~M baM ho :
mA ra ya rbad :
ma hA pany+tsa a mr-ita ta na g+ha na pU dza ho :
bzhi pa lhag ma bsngo ba ni :
hU~M b+h+yo :
dkyil 'khor gnyan po'i mu ran skyong ba yi :
ma mo DA ki zhing skyong lhag sdud tshogs :
tha tshig gnyan po'i gtor ma 'di longs la :
tshe dpal longs spyod 'du ba rgyas par mdzod :
ma ma DA ki nI ging+ka ra ga Na tsakra pU dza uts+tshiSh+Ta ba liM ta khA hi :
lnga pa thugs dam bskul ba ni :
hrI:
'od gsal thig le chen po'i gzhi dbyings las :
zung 'jug bde chen rdo rje'i skur bzhengs pa :
'chi med grub pa'i me tog man+dA ra :
gtso 'khor sprul par bcas pa'i thugs dam bskul :
hrI:
ka dag nang gsal gnyug ma'i pho brang nas :
phrin las yongs kyi spyi dpal kun bzang mo :
rig stong zung 'jug chos sku'i klong nas bzhengs :
'khor 'das zad sar skyol ba'i phrin las mdzod :
hrI:
lhun grub 'ja' zer thig le'i pho brang nas :
rnam kun mchog ldan lhan skyes rnal 'byor ma :
bde stong zung 'jug long sku'i klong nas bzhengs :
rang lus 'od skur grol ba'i phrin las mdzod :
hrI:
gnas yul lnga bcu rtsa drug pho brang nas :
zhing skyes DA ki'i gtso mo man+dA ra :
snang stong zung 'jug sprul sku'i klong nas bzhengs :
'chi med dngos grub brnyes pa'i phrin las mdzod :
hrI:
dam tshig ye shes dbyer med pho brang nas :
sngags skyes dpa' bo DA ki'i dkyil 'khor lha :
dbyer med ngo bo nyid sku'i klong nas bzhengs :
don gnyis lhun gyis grub pa'i phrin las mdzod :
snod bcud dkyil 'khor gsum gyi dbyings su sbyor :
rlung sems 'pho med dbu ma'i klong du sgrol :
rtog tshogs rang grol gdod ma'i phyag rgyar zlogs :
skye 'chi bya rtsol bral ba'i phrin las mdzod :
drug pa chad tho bsgrag pa ni :
hU~M b+h+yo :
sngon tshe rtsa gsum rgya mtsho'i gzhal yas khang :
bkra shis brag phug mA ra ti ka ru :
bde ba chen po pad+ma thod phreng gis :
stong nyid shes rab man+dA raHbar 'khril :
lhan skyes nye rgyu'i 'chi med dngos grub brnyes :
'jig rten 'das dang ma 'das srung ma'i tshogs :
ye shes phyag rgya'i dkyil 'khor la bcug ste :
'bar 'dzag rgyan gyi mchod gtor byin pa'i tshe :
phung khams dwangs mar thim par ma chad dam :
'chi bdag bdud dpung gzhom par ma chad dam :
rnal 'byor phrin las bsgrub par ma chad dam :
tha tshig gnyan po'i gtor ma 'di longs la :
khas blangs dam bcas bzhin du phrin mdzod :
bdun pa brtan ma skyong ba ni :
hU~M hrI:
'chi med pad+ma thod phreng yab yum gyis :
dam la bzhag pa'i bod skyong brtan ma'i tshogs :
'dir gshegs bshal chu'i bdud rtsi 'di gsol la :
gangs can bstan 'gro bde ba'i phrin las mdzod :
ma ma DA ki nI hrIM hrIM ba liM ta kha hi :
brgyad pa mnan pa bya ba ni :
hU~M b+h+yo :
sku gsum 'chi med DA ki'i dkyil 'khor 'dir :
dbang chen khros pa'i rdo rje'i bro brdungs pas :
bdag tu lta ba'i dam sri 'byung po kun :
rnam thar gsum ldan chos kyi dbyings su thim :
oM AHhU~M satwam+b+ha ya nan :
dgu pa mchod bstod dngos grub blang :
hU~M hrI:
dbyings rig zung 'jug sku gsum pho brang nas :
bde stong 'chi med DA ki'i lha tshogs rnams :
bsnyen sgrub rdo rje'i dam tshig thems lags na :
mchog thun dngos grub stsol ba'i dus la babs :
gnas skabs srid dang zhi ba'i tshe bcud kun :
bsdus la rnal 'byor 'chi med 'grub pa dang :
mthar thug sku gsung thugs kyi dkyil 'khor du :
phyag rgya chen po mchog gi dngos grub stsol :
rtsa sngags mthar :
A yur+dz+nyA na kA ya wA ka tsit+ta sarba sid+d+ha pha la ho :
bcu pa nongs pa bshags pa ni :
ho :
gdod nas rnam par dag pa'i gshis lugs la :
glo bur 'khrul pa'i bshags bya ma mchis kyang :
kun rdzob sgyu ma lta bu'i snang cha ru :
nongs pa gang mchis snying nas bzod par gsol :
yi ge brgya pa lan gsum brjod :
bcu gcig rtag chad bsal ba ni :
hrI:
bde chen sgyu ma'i snang char shar ba'i lha :
'od gsal stong pa nyid kyi dbyings su thim :

slar yang snang grags rig pa'i chos rnams kun :
lha sngags chos sku'i ye shes gcig tu shar :
hrIHhrIHhrI:
bcu gnyis bsngo smon mtshams sbyor ni :
ho :
ka dag bsam brjod bral ba'i dkyil 'khor du :
lhun grub bsags dang gsag bya'i dge tshogs kun :
chos dbyings gzhon nu bum skur bsngo bar bya :
kun kyang rnam kun mchog ldan thob par shog :
bcu gsum shis pa brjod pa ni :
hU~M hrI:
byin rlabs mchog stsol rtsa brgyud bla ma dang :
dngos grub char 'beb yi dam zhi dang khro :
phrin las lhun grub mkha' 'gro chos skyong ste :
rtsa gsum dkyil 'khor lha yi bkra shis shog :
gdod nas spros bral 'od gsal chos sku'i klong :
bde chen longs spyod rdzogs pa'i rnam rol las :
gang 'dul sprul pa'i rang gzugs man+dA ra :
sku gsum 'chi med DA ki'i bkra shis shog :
thun mong phrin las ma lus lhun gyis grub :
sgo gsum rdo rje gsum gyi ngo bor shar :
bde stong zung 'jug 'od gsal chos sku'i klong :
mchog gi dngos grub brnyes pa'i bkra shis shog :
ces brjod me tog char du bsnyil :
sa ma ya :
de ltar ye shes DA ki nI:
'chi med man+dA raHba yi :
srog gi gdams pa'i lhag ma 'di :
'jam dpal chos kyi bshes gnyen gyis :
byin gyi brlabs pa'i rig pa 'dzin :
'od gsal sprul pa'i rdo rje yi :
chos dbyings gsang ba'i sgrom bu ru :
klong gsal mkha' 'gro brda ru sbas :
nam zhig rten 'brel dus babs tshe :
'gro don rgya cher 'byung bar shog :
rgya rgya rgya :
brda thim :
'chi med 'ja' lus rdo rje'i srog sgrub las :
tshe 'gugs 'chi med mchog sbyin bzhugs :
hrI:
ngo bo 'od gsal chos sku'i pho brang nas :
thog ma'i mgon po kun bzang tshe yi lha :
thugs dam bskul lo snang bzhi'i tshe bcud sdus :
'pho chen 'ja' lus rdo rje'i dngos grub stsol :
hrI:
rang bzhin bde stong longs sku'i pho brang nas :
'od snang mtha' yas 'chi med tshe yi lha :
thugs dam bskul lo dga' bzhi'i tshe bcud sdus :
kha sbyor bde chen rdo rje'i dngos grub stsol :
hrI:
thugs rje 'gro 'dul sprul pa'i pho brang nas :
pad+ma sam b+ha 'chi med tshe yi lha :
thugs dam bskul lo srid zhi'i tshe bcud sdus :
dwangs ma mi shigs rdo rje'i dngos grub stsol :
hrI:
'og min pad+ma drwa ba'i pho brang nas :
man+dA raHba 'chi med tshe yi lha :
thugs dam bskul lo brtan g.yo'i tshe bcud sdus :
phung khams mi shigs rdo rje'i dngos grub stsol :
hrI:
rnam bzhi'i phrin las sgrub pa'i pho brang nas :
ye shes DA ki 'chi med tshe yi lha :
thugs dam bskul lo 'byung bzhi'i tshe bcud sdus :
rtsa khams 'pho med rdo rje'i dngos grub stsol :
hrI:
phyogs bcu dus bzhi'i rgyal ba sras bcas dang :
rtsa brgyud bla ma yi dam dkyil 'khor lha :
dpa' bo mkha' 'gro chos srung rgya mtshor bcas :
'gro la 'chi med stsol ba'i thugs dam can :
sngon tshe zhal bzhes dus 'dir dgyes dgongs la :
'khor 'das snang srid brtan g.yo'i tshe bcud sdus :
rnal 'byor bdag gi rtsa rlung thig le dang :
dbyer med dam tshig sgrub pa'i rdzas la stims :
bla tshe chad nyams yar pa rang sor chud :
'chi med rdo rje tshe yi dngos grub stsol :
oM AHhU~M hrIHhrIHbadzra gu ru pad+ma man+dA raHma hA puN+ye A yur+dz+nyA na sarba sid+d+hi tshe b+h+rU~M nri dza :

a :
spros pas 'khor 'das kun khyab rdo rje'i tshe :
bsdus pas 'chi med thig le nyag cig klong :
'od gsal phyag rgya chen pos rgyas gdab bo :
rnam kun mchog ldan cho sku'i klong du a :



'chi med 'ja' lus rdo rje'i srog sgrub las :
byin rlabs dbang gi rim pa bzhugs :
rtsa gsum 'chi med DA kir 'dud :
byin rlabs dbang gi rim pa ni :
dben zhing yid dang mthun pa'i sar :
dkyil 'khor sgrub pa'i gzhung bzhin bshams :
bdag mdun dbyer med bskyed bzlas bya :
rig pa'i me tog dor bas 'jug :
de nas skal par ldan pa yi :
slob ma khrus byas gral la 'khod :
bgegs bskrad srung ba'i 'khor los bcing :
lo rgyus chos bshad maN+Dal 'bul :
de nas gsol ba gdab pa ni :
shes rab dgyes par rol pa yi :
rdo rje slob dpon dgongs su gsol :
rtsa gsum tshe lha'i dkyil 'khor du :
'chi med grub pa'i dbang bskur stsol :
lan gsum rjes su skyabs sems dang :
tshogs gsag sdom pa gsum la bkod :
dngos gzhir lhar bskyed ye shes dbab :
brtan par byas rjes bum dbang ni :
hrI:
ka dag nang gsal gzhon nu bum sku'i klong :
lhun grub rtsa gsum tshe lha'i dkyil 'khor shar :
deng 'dir skal ldan khyod la dbang bskur bas :
phung khams bde chen rdo rje'i srog 'grub shog :
rtsa sngags mthar :
ka la shaHa b+hi Shiny+tsa oM:
tshe chang bdud rtsi g.yon du sbyin :
hrI:
phyi snod klong lnga dbyings kyi ka pA lar :
nang bcud rig pa ye shes bdud rtsir 'khyil :
deng 'dir skal ldan khyod la sbyin pa yis :
rlung sngags dbyer med rdo rje'i srog 'grub shog :
rtsa sngags mthar :
wA ka a b+hi Shiny+tsa A:
tshe ril snying gar gtug cing sbyin :
hrI:
'khor 'das brtan dang g.yo ba'i dwangs ma'i bcud :
'chi med rig 'dzin sgrub pa'i dam tshig rdzas :
deng 'dir skal ldan khyod la sbyin pa yis :
rnam kun mchog ldan rdo rje'i srog 'grub shog :
rtsa sngags mthar :
tsit+ta a b+hi Shiny+tsa hU~M:
gsang ba'i byang sems bdud rtsi sbyin :
hrI:
rtsa gsum 'khor lo lnga ldan grong khyer nas :
snyoms 'jug zhu bdes drangs pa'i byang chub sems :
deng 'dir skal ldan khyod la sbyin pa yis :
rlung sems dbu ma'i dbyings su thim par shog :
rtsa sngags mthar :
bo d+hi tsit+ta gu h+ya a b+hi Shiny+tsa hU~M:
rten 'brel sngags kyi bzlas lung 'bogs :
sin+d+hu ra yi dkyil 'khor gtad :
hrI:
bde chen rdo rje btsun mo'i chu skyes gzugs :
rnam thar gsum ldan dga' bzhi'i dkyil 'khor 'dis :
thabs shes gnyis su med par dbang bskur bas :
'od gsal phyag rgya chen por ro gcig shog :
rtsa sngags mthar :
ma hA su kha dz+nyA na a b+hi Shiny+tsa hU~M:
gnas bzhi'i rdul gyis snying gar byug :
ka dag lhun grub dbyer med pa :
shel dang me long brdas mtshon te :
a :
'di ni dbyings dang rig pa dbyer med pa :
don dam 'chi med DA ki'i dkyil 'khor te :
brjod bral gnas lugs rtogs pa'i dbang bskur bas :
'ja' lus rdo rje'i go 'phang mngon gyur shog :
rtsa sngags mthar :
d+harma d+hA tu dz+nyA na a b+hi Shiny+tsa a a a :
mngon sum dgongs pa'i drod gtad cing :
so so'i ye shes ngo sprod bya :
gtor ma lhar bskyed spyi bor bzhag :
brgyud pa'i byin rlabs gdams pa sbyin :
rjes la tshe 'gugs rgya yis gdab :
dbang chen rigs lnga'i phyag rgyas bsrung :
smin mtshams dpa' bo'i rgya rtags bya :
shis pa brjod pas mnga' gsol zhing :
dam tshig khas blang maN+Dal phul :
dge ba bsngo zhing smon lam gdab :
dga' ston tshogs kyi 'khor lo rol :
sa ma ya :
mkha' spyod ye shes DA ki nI:
'chi med man+dA raHba yi :
byin rlabs dbang gi rim pa 'dis :
rang bzhin brgyad ldan slob dpon gyis :
dad brtson rtul zhugs ldan pa yi :
rdo rje'i slob ma smin byas na :
gnas skabs tshe yi bar chad zhi :
'chi med grub pa'i rig 'dzin thob :
mthar thug 'ja' lus rdo rje'i skur :
dbugs 'byin 'di la the tshom med :
rgya rgya rgya :
brda thim :
7'jam dbyangs mkhyen brtse'i dbang po'i dgongs gter zab mo yang dag pa'o //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas dbang lung gi rgyun la zhib rtog dgos pa yin no //
