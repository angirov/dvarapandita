rdzogs pa chen po bka' 'dus kyi :
rtsa sgrub snying po don 'dus las :
dbang rnams snying por bsdus pa bzhugs :
bka' 'dus rtsa ba'i snying tig go
/\u0f88\u0f88\u0f88\u0f88\u0f88\u0f88
bla ma he ru ka la 'dud :
rdzogs pa chen po bka' 'dus kyi :
rtsa sgrub snying po 'dus pa las :
dbang rnams snying por bsdus pa bstan :
dkyil 'khor bzhengs la rdzas rnams bkod :
de nyid nus pa ldan par bsgrub :
slob ma dkyil 'khor la bcug nas :
dbang rnams rim par bskur bar bya :
hU~M:
bde gshegs rgyal ba'i pho brang du :
ye shes lha tshogs zhu ba'i chus :
skal ldan rnams la dbang bskur bas :
snang ba lha ru 'gyur bar shog :
ka lA sha a b+hi Shiny+tsa hU~M:
khro bo'i gsang bum spyi bor bzhag :
hU~M:
gsang ba'i dung chen ban+d+ha ru :
bla ma he ru ka yab yum :
snyoms par zhugs pa'i byang chub sems :
skal ldan rnams la dbang bskur bas :
glo bur dri ma kun bsregs nas :
phung khams skye mched ma lus pa :
bde gshegs rgyal ba'i sku gsung thugs :
gzhi nyid 'bras bur smin par shog :
gu h+ya ka lA sha a b+hi Shiny+tsa hU~M:
gshin rje bam gyi dbang bskur ni :
hU~M:
dngos grub chen po thob pa'i phyir :
bam chen gsang ba'i dkyil 'khor du :
'jam dpal sku yi lha tshogs bzhugs :
'od zhu dngos grub chen por 'khyil :
skal ldan bu la dbang bskur bas :
dngos grub rnam gnyis thob par shog :
ti raHsid+d+hi a b+hi Shiny+tsa hU~M:
hU~M:
dang po sgrub pa khrom byang brten :
bar du srung zlog khrom gyis mdzad :
tha ma dgra bgegs khrom la 'debs :
bsnyen sgrub las rnams myur 'grub shog :
dbang gi rta dbu'i dbang bskur ba :
hU~M:
dbang chen 'dus pa'i skur bsgoms nas :
rta skad bzhad pa'i dbang bskur bas :
'khor 'das snang srid dbang sdud nas :
dngos grub las rnams myur 'grub shog :
ha ya grI wa a b+hi Shiny+tsa hU~M:
yang dag mar me'i dbang bskur ba :
hU~M:
dbyings kyi rang bzhin ban+d+ha ru :
bde chen ye shes mar khus bkang :
ru lu 'bru brgyad sdong po la :
ye shes dgu yi mar me spar :
yang dag thugs kyi dbang thob shog :
dz+nyA na a b+hi Shiny+tsa hU~M:
yon tan bdud rtsi'i dbang bskur ba :
hU~M:
b+han+d+ha kha sbyor pho brang du :
che mchog yab yum rol pa yi :
rtsa brgyad stong sbyar sman gyis bkang :
dkar dmar thig le'i ngo bo ru :
sku gsung thugs su dbang bskur bas :
'khor 'das gnyis kyi dpal thob shog :
a mr-ita a b+hi Shiny+tsa hU~M:
phrin las phur pa'i dbang bskur ni :
hU~M:
sgrub pa'i rten mchog kI la ya :
dkyil 'khor gsum du gsal byas nas :
skal ldan bu la gnyis med thim :
bsnyen sgrub las gsum dbang thob shog :
badzra kI li kI la ya a b+hi Shiny+tsa hU~M:
ma mo'i mdos gtor dbang bskur ba :
hU~M:
mkha' 'gro bde chen dkyil 'khor gsum :
sgrub rten mdos dang dbyer med pa :
skal ldan bu la dbang bskur bas :
rtsa rlung thig ler dbyer med thim :
phyi nang gsang ba de kho na :
srid pa'i ma mo dbang du sdus :
las kyi ma mo zor gyis 'dus :
phrin las 'grub pa'i dbang thob shog :
DA ki nI lo ka ma hA ba liM ta a b+hi Shiny+tsa hU~M:
dregs pa'i phrin las bka' gtad ni :
hU~M:
gtor snod dur khrod gzhal yas khang :
gtor ma dregs pa'i lha tshogs rnams :
skal ldan slob mar gtad pa yis :
bstan srung phrin las 'grub par shog :
sarba duSh+TAn karma a b+hi Shiny+tsa hU~M:
drag sngags zor gyi dbang bskur ni :
hU~M:
thun snod e sgrom 'bar ba ru :
thun rdzas dmod pa'i mtshon cha can :
skal ldan rnams la gtad pa yis :
dgra bgegs sgrol ba'i dbang thob shog :
sarba duSh+TAn mA ra ya a b+hi Shiny+tsa hU~M:
rig 'dzin yongs rdzogs gtor ma'i dbang :
hU~M:
rgyal ba'i gdung 'tshob thod pa rtsal :
rig 'dzin mkha' 'gro 'bum gyis bskor :
byin rlabs dngos grub sprin chen gtibs :
rtsa ba'i bla ma brgyud par bcas :
skal ldan slob mar dbang bzhi skur :
dbyer med rig rtsal thob par shog :
ma hA gu ru a b+hi Shiny+tsa hU~M:
'chi med tshe yi dbang bskur ba :
hU~M:
bcom ldan mgon po tshe dpag med :
zla gam dbang gi gzhal yas su :
'khor 'das gnyis kyi tshe bcud 'dus :
skal ldan slob mar dbang bskur bas :
'chi med rdo rje'i srog 'grub shog :
A yur+dz+nyA na tshe b+h+rU~M a b+hi Shiny+tsa hU~M:
de ltar yongs rdzogs dbang bskur bas :
dbang bskur gzhan rnams ma thob kyang :
bsnyen sgrub las la dbang bas na :
yongs rdzogs dbang bskur chen po 'o :
sa ma ya rgya rgya :
sprul pa'i gter chen o rgyan mchog gyur bde chen gling pas mdo khams nam mkha' mdzod kyi lho phyogs g.yu 'bar brag nas spyan drangs pa'i shog ser glegs bam gyi ngos las /
phrin las 'gro 'dul dbang gi gnas mchog ri bo dbang zhu'i snying po zla gam dbang chen phug par gtan la phab pa'i yi ge pa ni pad+ma gar dbang blo gros mtha' yas pa'i sdes bgyis pa dge legs 'phel ///
/
