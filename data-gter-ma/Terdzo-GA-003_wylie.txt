khyab bdag dang po'i mgon po kun tu bzang //
bde stong dbyer med dpal ldan rdo rje sems //
rgyal tshab ston pa dga' rab rdo rje la //
gsol ba 'debs so bdag rgyud byin gyis rlobs //
zung 'jug mthar phyin shrI siM ha'i zhabs //
gsang ba'i mdzod 'dzin rdo rje hU~M mdzad dang //
zab lam snying po'i don gzigs bi ma lar //
gsol ba 'debs so bdag rgyud byin gyis rlobs //
dus gsum sangs rgyas kun dngos pad+ma 'byung //
mkha' spyod dbang mo ye shes mtsho rgyal dang //
nges don lam bzang gsal mdzad bai ro rjer //
gsol ba 'debs so bdag rgyud byin gyis rlobs //
snga 'gyur bstan pa'i nyi ma gter bdag gling //
bi ma'i rnam 'phrul rin chen rnam par rgyal //
rig 'dzin sa brnyes pad+ma bstan 'dzin la //
gsol ba 'debs so bdag rgyud byin gyis rlobs //
nges gsang lam ston phrin las rnam par rgyal //
mchog gzigs pad+ma dbang rgyal lcam dral zung //
gtsug lag chos rgyal 'jam dbyangs mkhyen brtse'i gter //
gsol ba 'debs so bdag rgyud byin gyis rlobs //
smin grol 'dod dgu'i mchog stsol bla ma rje //
bde chen sgyu ma'i rnam rol yi dam lha //
phrin las thogs med mkha' 'gro chos skyong la //
gsol ba 'debs so bdag rgyud byin gyis rlobs //
'dis thob dge bas bdag gzhan mkha' mnyam 'gro
/byang chub sems 'byongs gang snang lha skur shar /
khregs chod lta ba mthar phyin thod rgal gyi //
'pho med zab lam mtha' ru phyin par shog
/ces mdo khams go 'jo bla ma shes rab 'od zer dang bsod nams phun tshogs gnyis kyis bskul ngor 'gyur med rdo rjes bris pa'o //

//
