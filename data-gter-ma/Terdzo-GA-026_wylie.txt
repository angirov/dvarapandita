zhi khro dgongs pa rang grol gyi bka' srung sde bdun mchod gsol mdor bsdus bzhugs so //
na mo gu ru b+h+ya :
'dir zhi khro'i cho ga sdig sgrib rnam sbyong dang 'brel bar bka' srung mchod gsol mdor bsdus ni /
gtor ma raM yaM khaM gis bsang sbyang /
oM AHhU~M hoHsa brlab /
rang gi snying ga nas 'od zer 'phros pas dpal ye shes kyi mgon po ma ning nag po sogs bka' srung sde bdun 'khor dang bcas pa spyan drangs par bsams la /
hU~M:
chos sku nam mkha' lta bu'i ngang nyid las :
gzugs sku 'ja' tshon lta bur skur bzhengs pa :
bla ma bde gshegs yi dam zhi khro'i tshogs :
mkha' 'gro dam can rgya mtsho gshegs su gsol :
hU~M:
gter bdag dpal mgon ma ning gtso dang 'khor :
e ka dza TI lha mo re ma ti :
shan pa srog sgrub gza' bdud rA hu la :
rdo rje legs pa gnod sbyin dmar nag dang :
so so'i rigs dang g.yog 'khor dpung dang bcas :
bstan pa bsrung phyir gnas 'dir gshegs su gsol :
badzra sa ma ya dzaHdza :
zhes pas spyan drang /
badzra sa ma ya tiSh+Tha lhan :
gyis bzhugs su gsol /
a ti pU ho :
pra tIts+tsha ho :
zhes phyag bya /
hU~M:
bla ma bde gshegs zhi khro dang :
ma sring mkha' 'gro'i tshogs dang bcas :
dam can rgya mtsho 'khor bcas la :
me tog bdug spos mar me dri :
zhal zas sil snyan rol mo'i tshogs :
sman rag gtor gsum gsang ba'i rdzas :
dngos 'byor yid sprul mchod pa'i tshogs :
thugs dam gnyan po skong phyir 'bul :
ma hA pany+tsa sarba pUts+tsha ho :
zhes pas mchod /
hU~M:
byin rlabs dngos grub 'dod ster rol pa can :
bla ma yi dam zhi khro rab 'byams dang :
mkha' 'gro dam can rgya mtsho'i tshogs rnams la :
lus ngag yid gsum gus pas phyag 'tshal bstod :
hU~M:
sngon tshe slob dpon pad+ma'i spyan snga ru :
khas blangs dam bcas rin chen gter gyi bdag :
bod khams skyong ba'i lha rabs bstan mar bcas :
gzhi bdag srung ma 'khor dang bcas la bstod :
ces bstod par bya'o //
zhes pa'ang gter gzhung rtsa ba las mdor bsdus pa dge /

//
