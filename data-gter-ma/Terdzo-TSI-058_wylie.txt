@#//
rtsa gsum tshe'i zab pa'i cha lag rdo rje mkha' 'gro gdugs dkar mo'i gtor zlog 'gal rkyen kun sel zhes bya ba bzhugs so //
na mo gu ru tri mU la ya /
rgyal ba'i gtsug tor las 'khrungs pa'i //
rig sngags rgyal mor gus btud de //
byad stems la sogs mi mthun phyogs //
zlog byed zab mo'i las 'di brtsam //
byad phur rbod gtong gtso bor gyur pa'i 'gal rkyen zlog pa la shin tu zab pa gtsug tor gdugs dkar mo'i gzungs mdo'i 'byung khungs bya rgyud yin yang /
'dir sngags kyi ston pa rdo rje thod phreng rtsal gyi bka' gsang bla med lugs su bkral pa'i gtor zlog bya ba'i rim pa la don gsum /
sngon 'gro
/dngos gzhi /
rjes kyi bya ba'o //
dang po ni tshes grangs gza' skar drag po'i las la bsngags pa'i dus su /
gong du rtsa ba gsum gyi mchod gtor bsham /
mdun du las dkyil gru gsum mthing nag bris pa'i steng hom khung du dgra bgegs ling+ga bcug
/de steng lcags snod du 'bru nag gi phye la khrag gis sbrus pa'i gtor ma zur gsum khru gang pa la 'khor zur gsum bzhis bskor ba la me ri dang dar nag gi 'phur lding sogs drag rgyan rngam brjid ldan pa bya /
gtor chung ngam mtheb kyu grangs nges med pas mtha' bskor cing rtsang dang mtshe yungs gzug
/zor kong gru gsum dgu'i nang du yungs dkar /
dur rdo /
mda'/
rtsang /
thod skam /
mtshe /
khrom /
dug sna /
khrag sna rnams so sor blugs pa snod gcig tu bzhag
/zlog pa'i mdun du sman raka dang drag po'i mchod pa bsham /
tshogs gtor sogs phrin las la dgos pa rnams kyang tshogs par bya'o //
de nas thog mar bdag bskyed ni /
tshig bdun dang brgyud 'debs gtang /
dkar gtor 'bul /
skyabs sems yan lag bdun pa bya /
bgegs gtor bsngos la spyi chings ltar mtshams gcod nas mchod pa byin rlabs grub mtshams /
rtsa gsum tshe zab kyi las byang gtang /
bsnyen pa ci 'grub mthar stong tshigs phul /
slar dkyil 'khor de nyid gnas 'gyur ba'i tshul gyis bdag bskyed 'di nyid kyi sgrub thabs mngon rtogs nas bstod pa'i bar gtang /
bsnyen dmigs gsal gdab la bzlas pa ci 'grub dang /
srung ba'i dmigs bzlas byas la /
mdun bskyed gsal gdab pa ni /
raM yaM khaM/
rang gi thugs ka nas ye shes kyi me rlung chu 'phros /
gtor ma'i dngos 'dzin nyes skyon thams cad bsregs gtor bkrus /
stong pa'i ngang las gtor snod drag po'i gzhal yas khang mtshan nyid yongs su rdzogs shing 'jigs su rung ba'i rgyan dang bkod pas spras pa'i dbus su /
pad+ma dang nyi ma'i gdan lnga tshom gyi dbus su oM las rdo rje khro mo dkar mo phyag g.yas pas rdo rjes mtshan pa'i dbyug pa phyar cing /
g.yon pas zhags pa dang gdugs dkar po dkur brten pa'i tshul gyis 'dzin pa /
shar du bde gshegs khro mo smug nag g.yas pas 'khor los mtshan pa'i dbyug pa /
g.yon pas zhags pa dang gdugs smug nag 'dzin pa /
lhor rin chen khro mo ser mo g.yas pas rin po ches mtshan pa'i dbyug pa /
g.yon pas zhags pa dang gdugs ser po 'dzin pa /
rgyab tu pad+ma khro mo dmar mo g.yas pas pad+mas mtshan pa'i dbyug pa /
g.yon pas zhags pa dang gdugs dmar po 'dzin pa /
byang du las kyi khro mo nag mo g.yas pas ral gris mtshan pa'i dbyug pa /
g.yon pas zhags pa dang gdugs nag po 'dzin pa /
gtso 'khor thams cad khro mo'i tshul can dur khrod rol pa'i chas kyis brjid pa /
de bzhi+in gshegs pa rigs lngas dbu brgyan cing zhabs gnyis bzhengs pa'i stabs kyis me phung mtshon cha 'khrugs pa'i klong na 'gying ba /
sgo bzhir rgyal po chen po sde bzhi /
phyi rol gyi 'khor yug tu phyogs skyong bcu sogs gtsang ris kyi dpal mgon /
gzhan yang dam tshig la gnas shing bstan pa la dga' ba'i 'byung po'i tshogs rnams kyis bskor ba /
gtor rgyu 'dod yon lnga'i mchod sprin bsam gyis mi khyab pa bar khyams kun tu 'khrigs par gyur /
gtso 'khor thams cad kyi gnas gsum 'bru gsum gyis mtshan pa las 'od zer 'phros /
'og min chos kyi dbyings dang steng phyogs dga' ldan lha'i yul nas gtsug tor rgyal mo 'khor dang bcas pa spyan drangs par gyur /
spyan 'dren ni /
hU~M:
rang bzhin gnas mchog dam pa dang :
'og min gnas dang dga' ldan nas :
rdo rje lha mo 'khor dang bcas :
thugs dam dbang gis gshegs su gsol :
skyob pa shAkya seng ge yi //
gtsug tor 'od kyi 'phro 'du las //
'khrungs pa'i lha mo stobs chen mo //
rig pa'i rgyal mo gshegs su gsol //
de bzhin rigs kyi gdugs smug mo //
lha gdon bzlog phyir gshegs su gsol //
rdo rje rigs kyi gdugs dkar mo //
klu gdon bzlog phyir gshegs su gsol //
rin chen rigs kyi gdugs ser mo //
gnod sbyin bzlog phyir gshegs su gsol //
pad+ma rigs kyi gdugs dmar mo //
rgyal gdon bzlog phyir gshegs su gsol //
las kyi rigs kyi gdugs nag mo //
rbod gtong bzlog phyir gshegs su gsol //
sngon tshe sangs rgyas spyan snga ru //
bstan pa bsrung bar zhal bzhes pa'i //
rgyal chen dpal mgon 'byung po'i tshogs //
gdon bgegs bzlog phyir gshegs su gsol //
badzra sa mA dza :
dzaHhU~M baM ho :
bzhugs su gsol ba ni /
hU~M:
pad+ma nyi ma'i gdan steng du :
phyir zlog chen mo bcom ldan 'das //
gtsug tor rigs lnga rgyal chen sogs //
'khor dang bcas pa bzhugs su gsol :
sa ma ya tiSh+Tha lhan /
phyag 'tshal ba ni /
hU~M/
rgyal ba'i gtsug tor las 'khrungs pa //
de bzhin gshegs ma gdugs dkar mo :
rigs bzhi 'khor g.yog bcas pa la //
lus ngag yid gsum gus phyag 'tshal :
na mo na mA mi :
phyi mchod 'bul ba ni /
hU~M:
dur khrod rol pa'i dkyil 'khor 'dir :
dgra bgegs thams cad bsgral pa yi :
dbang po nang rol dri nga ba :
rnam shes khrag dang sha rus zas :
rkang gling thod rnga'i sgra rnams ni :
khro mo 'khor dang bcas la 'bul :
ma hA puSh+pe d+hU pe A lo ke gan+d+he nai bid+ya shab+da pU dza ho :
nang mchod 'bul ba ni /
hU~M:
dug lnga rnam dag sman chen po :
rtsa brgyad yan lag stong sbyar ba'i :
rmad byung bdud rtsi'i mchod pa 'di :
khro mo 'khor dang bcas la 'bul :
ma hA pany+tsa a mr-ita oM AHhU~M:
hU~M:
lcang lor bcas pa'i b+han+d+ha ru :
dgra bgegs bsgral pa'i don snying khrag :
dmar chen rba rlabs mkha' la 'phyo :
khro mo 'khor dang bcas la 'bul :
ma hA rak+ta pU dza khA hi :
hU~M:
b+han+d+ha 'bar ba'i gtor gzhong du :
dgra bgegs sha khrag gtor ma sbyar :
'dod yon rnam lngas rab spras pa :
khro mo 'khor dang bcas la 'bul :
ma hA ba liM ta khA hi :
gsang mchod 'bul ba ni /
hU~M:
bde stong gnyis med rab sbyor zhing :
gdugs pa'i dgra bgegs sgrol ba yi :
bla med gsang ba'i tshogs mchod 'di :
khro mo 'khor dang bcas la 'bul :
gnyis su med par thim gyur nas :
ka dag klong du grol bar shog :
ta na ga Na d+harma d+hA tu pU dza ho :
bstod pa ni /
hU~M/
gtsug tor las 'khrungs rdo rje'i rigs //
phyir zlog chen mo rig sngags rgyal //
zhi ba'i las mdzad gdugs dkar mo //
phyag rgya'i tshogs dang bcas la bstod //
gtsug tor las 'khrungs bde gshegs rigs //
phyir zlog chen mo rig sngags rgyal //
lhun grub las mdzad gdugs smug mo //
phyag rgya'i tshogs dang bcas la bstod //
gtsug tor las 'khrungs rin chen rigs //
phyir zlog chen mo rig sngags rgyal //
rgyas pa'i las mdzad gdugs ser mo //
phyag rgya'i tshogs dang bcas la bstod //
gtsug tor las 'khrungs pad+ma'i rigs //
phyir zlog chen mo rig sngags rgyal //
dbang gi las mdzad gdugs dmar mo //
phyag rgya'i tshogs dang bcas la bstod //
gtsug tor las 'khrungs las kyi rigs //
phyir zlog chen mo rig sngags rgyal //
drag po'i las mdzad gdugs nag mo //
phyag rgya'i tshogs dang bcas la bstod //
rgyal chen bzhi dang phyogs skyong bcu //
gtsang ris dpal mgon 'byung po'i tshogs //
bstan pa srung zhing dkar phyogs skyong //
'khor dang bcas pa rnams la bstod //
bzlas pa bya ba ni /
mdun bskyed thugs kar nyi ma'i dkyil 'khor gyi steng du oM dkar po'i mthar sngags phreng g.yon du bskor pa /
bdag bskyed kyi thugs ka nas 'od zer 'phros mdun bskyed la phog pas thugs rgyud bskul /
de las 'od zer dpag tu med pa 'phros pas 'phags pa rnams mchod cing sems can gyi don byas /
rgyal ba rnams kyi byin rlabs bsdus nas thim pas mthu stobs gzi brjid rab tu 'bar bar gyur /
ces dmigs la snying po ci 'grub bzla /
slar yang thugs ka'i sogs kyis ting 'dzin gsal gdab la srung sngags bzla /
slar yang mdun bskyed kyi sku las sprul pa'i khro mo dpag tu med pa 'phros /
gnod byed dgra bgegs 'gal rkyen bar chad mi mthun pa'i phyogs byad ma lha srung dang bcas pa thams cad rdo rje'i zhags pas bcing /
tho bas brdung /
phur bus btab /
phyag rgyas ldang med du mnan par gyur /
ces dmigs la /
oM a si tA na lArka pra b+hA s+phu Ta bi kA si tA ta pa tre /
dz+wa la dz+wa la /
khA da khA da /
ha na ha na /
da ra da ra /
bi da ra bi da ra /
ts+tshin+d+ha ts+tshin+d+ha /
b+hin+d+ha b+hin+d+ha /
hU~M hU~M phaT phaT swA hA/
snying po'o //
he he phaT/
ho ho phaT/
a mo g+hA ya phaT/
a pra ti ha tA ya phaT/
pa ra pra dA ya phaT/
pra t+yaM gi ri tA ya phaT/
a su ra bi drA pa Na ka rA ya phaT/
pa ra bi drA pa Na ka rA ya phaT/
sarba de be b+h+yaHphaT/
sarba nA ge b+h+yaHphaT/
sarba rAk+sha si b+h+yaHphaT/
sarba b+hU te b+h+yaHphaT/
sarba pre te b+h+yaHphaT/
sarba pi shA tse b+h+yaHphaT/
sarba kum+b+ha N+De b+h+yaHphaT/
sarba pU ta ne b+h+yaHphaT/
sarba ka Ta pU ta ne b+h+yaHphaT/
sarba skan+d+he b+h+yaHphaT/
sarba un+mA de b+h+yaHphaT/
sarba ts+tsha ye b+h+yaHphaT/
sarba a pasmA re b+h+yaHphaT/
sarba ostA ra ge b+h+yaHphaT/
sarba DA ki nI b+h+yaHphaT/
sarba re ba tI b+h+yaHphaT/
sarba ya ma ye b+h+yaHphaT/
sarba sha ku ni b+h+yaHphaT/
sarba mA tr-i nan+di ke b+h+yaHphaT/
sarba skam+bu ki ma ne b+h+yaHphaT/
sarba a lam ba ke b+h+yaHphaT/
sarba ka ta da ne b+h+yaHphaT/
sarba gan+d+h+y+pha b+h+yaHphaT/
sarba a su re b+h+yaHphaT/
sarba ma ru te b+h+yaHphaT/
sarba kin+na re b+h+yaHphaT/
sarba ga ru DeHb+h+yaHphaT/
sarba ma ho ra ge b+h+yaHphaT/
sarba yak+She b+h+yaHphaT/
sarba durlaM g+hi te b+h+yaHphaT/
sarba duHprek+Shi te b+h+yaHphaT/
sarba dz+wa re b+h+yaHphaT/
sarba b+ha ye b+h+yaHphaT/
sarba u pa dra be b+h+yaHphaT/
sarba u pa sarge b+h+yaHphaT/
sarba kr-i t+ya karma NA kA khorde b+h+yaHphaT/
sarba ki ra Na bai tA De b+h+yaHphaT/
tsits+tsha pre Sha ka dush+ts+ts+y+thi te b+h+yaHphaT/
sarba dur+b+huk+te b+h+yaHphaT/
sarba tIr+thi ke b+h+yaHphaT/
sarba shra ma Ni b+h+yaHphaT/
sarba pA ta ke b+h+yaHphaT/
sarba bid+yA d+ha re b+h+yaHphaT/
dza ya ka ra ma d+hu ka ra /
sarba ar+tha sA d+ha ke b+h+yo /
bid+yA tsa re b+h+yaHphaT/
tsa tur+b+h+yo b+ha gi nI b+h+yaHphaT/
badzra kau mA rI ye b+h+yaHphaT/
bid+yA ra dz+nyI ye b+h+yaHphaT/
ma hA pra t+yaM gi re b+h+yaHphaT/
badzra shr-iM kha lA ya pra t+yaM gi ra rA dzA ya phaT/
ma hA kA lA ya ma tr-i ga Na na maskr-i tA ya b+h+yaHphaT/
biSh+Na bI ye phaT/
brah+ma NI ye phaT/
ma ho shA rI ye phaT/
rau drI ye phaT/
ma hA kA lI ye phaT/
tsa muN+DI ye phaT/
kau ma rI ye phaT/
bA rA hI ye phaT/
in+d+rI ye phaT/
ag+na ye phaT/
ya mA ye phaT/
n+y+yi+i tI ye phaT/
ba ru NA yai phaT/
ma ru tI yai phaT/
sau mA yai phaT/
I shA nI yai phaT/
kA la daN+DI ye phaT/
kA la rA trI ye phaT/
ya ma daN+DI ye phaT/
rA trI ye phaT/
ka pA lI ye phaT/
a d+hi muk+ti sh+ma shA na bA si nI ye phaT/
lan gsum mam ci nus bzlas la mthar /
sems can gang su dag bdag la sdang ba'i sems dang ldan pa rnams dang /
drag shul gyi sems dang ldan pa rnams dang /
gzi byin 'phrog pa rnams dang /
'byung po gdon gyi rigs thams cad kyi gnod pa bcing bar bgyi 'o //
de dag thams cad dang 'jig rten dang 'jig rten las 'das pas byas pa'i rig sngags bcad do //
phur bus gdab bo //
bcom ldan 'das ma de bzhin gshegs pa'i gtsug tor nas byung ba'i gdugs dkar mo can /
rdo rje gtsug tor phyir zlog pa chen mo 'dis dpag tshad bcu gnyis kyi nang tshun chad du /
'byung po ro langs mkha' 'gro ma nad gdon srog chags la sogs pa gzhan gyi srog 'phrog pa de dag thams cad kyi rig sngags bcing bar bgyi 'o //
gzi brjid bcing bar bgyi 'o //
gzhan thams cad kyi rigs sngags bcing bar bgyi 'o //
mtshams bcing bar bgyi 'o //
mA ra ya phaT/
ces dmod pa bya /
de nas chos skyong spyi dang bye brag sgyu 'phrul bka' srung legs ldan dang dregs pa sde lnga'i gtor 'bul zab bdun spyi ltar bya /
tshogs kyi yo byad bshams la byin gyis brlab pa ni /
raM yaM khaM:
ye shes me rlung chu yis dngos 'dzin sbyang :
b+h+rU~M las b+hany+dza 'bar ba'i snod rnams su :
oM hU~M trAM hrIHAHlas bdud rtsi lnga :
mUM lAM mAM pAM tAM las sha lnga gsal :
rlung me'i sbyor bas 'od zhu bdud rtsir 'khyil :
rlangs pas ye shes bcud bsdus de la thim :
dam ye gnyis med kha dog dri ror ldan :
'dod yon lnga yi mchod sprin spro bar gyur :
oM AHhU~M:
spyan 'dren pa ni /
hU~M:
'og min chos dbyings pho brang nas :
rtsa brgyud bla ma gshegs su gsol :
rang bzhin gnas mchog dam pa nas :
yi dam lha tshogs gshegs su gsol :
dur khrod brgyad dang nyer bzhi'i gnas :
dpa' bo mkha' 'gro gshegs su gsol :
rang rang gar bzhugs gnas mchog nas :
ma mgon lcam dral dam can rnams :
tshogs la spyan 'dren gshegs su gsol :
badzra sa mA dza :
tshogs dang po mchod pa ni /
hU~M:
'dod yon lnga yi mchod sprin 'di :
bla ma yi dam mkha' 'gro ma :
ma mgon lcam dral la sogs pa'i :
dam can rgya mtsho rnams la 'bul :
ga Na tsakra pU dza khA hi :
bar pa skong bshags ni /
nam mkha' mdzod kyi sngags rgyas byin brlabs la rtsa gsum spyi bskang gang rung gtang yang chog la /
spros na sger bskang ni /
hU~M/
chos dbyings bder gshegs gtsug tor las //
thugs rje'i dbang gis skur bzhengs pa //
rig pa'i rgyal mo 'khor bcas rnams //
thugs dam bskang phyir gnas 'dir gshegs //
dgyes pa'i gdan la brtan par bzhugs //
nyer spyod bdun dang 'dod yon lnga //
bkra shis rdzas rtags rgyal srid bdun //
bdud rtsi sman dang rak+ta'i mtsho //
bza' bca'i gtor ma dza gad phud //
rgyan gos yo byad go mtshon rigs //
ga Na tshogs kyi longs spyod che //
bde stong gnyis med sbyor ba dang //
gnyis 'dzin rnam rtog bsgral mchod sogs //
mnyam nyid lta ba'i dgongs pa yis //
'khor 'das kun khyab mchod sprin spel //
dgyes pa mchog gi dam tshig 'dis //
rig 'dzin rtsa brgyud bla ma dang //
yi dam zhi khro'i thugs dam bskang //
rigs sngags rgyal mo phyir zlog che //
rdo rje gtsug tor gdug dkar mo //
bde gshegs rin chen pad+ma las //
phyag rgya'i tshogs bcas thugs dam bskang //
bka' nyan legs ldan mched gsum dang //
dpal ldan rgyal po chen po bzhi //
gtsang ris mgon po 'byung po'i tshogs //
sprul 'khor bcas pa'i thugs dam bskang //
rdo rje yangs pa chen po yi //
sa gsum dkyil 'khor dbang mdzad ma //
gdugs dkar 'dzin ma phyag rgya'i tshogs //
'khor dang bcas pa thams cad kyi //
thugs dam gnyan po dbyings su bskangs //
rtsa ba yan lag dam tshig la //
'gal 'khrul nyams chag gang mchis rnams //
snying nas bshags so tshangs par gsol //
phyi nang gsang ba'i bar chad dang //
byad phur rbod gtong mi mthun phyogs //
'gal rkyen thams cad zlog tu gsol //
thun mong las bzhi grub pa brgyad //
mthar thug bde stong phyag rgya che'i //
dngos grub myur du stsol bar mdzod //
bshags pa ni /
hU~M:
thog med dus nas bsags pa yi :
ma rig nyams chag 'gal 'khrul rnams :
tshogs kyi mchod pas bskang zhing bshags :
thams cad byang zhing dag gyur cig :
yig brgya brjod /
!
gnyis pa dngos gzhi las kyi sbyor ba'i dang po gdab kha'i las rim la /
thugs dam bskul ba ni /
hU~M:
'og min chos kyi dbyings kyi pho brang dang :
'jig rten 'jig rten 'das pa'i dur khrod nas :
dkon mchog rtsa ba gsum dang chos skyong tshogs :
sde brgyad dregs pa'i dmag dpung dbyings nas bzhengs :
da dus bskal pa snyigs ma'i yang mtha' 'dir :
bstan pa gnyan la sdang ba'i dgra dar na :
le lo btang snyoms g.yel ba ma mdzad par :
bstan dang bstan 'dzin bdag gi grogs la dgongs :
chos kyi dbyings nas sgyu 'phrul drwa ba'i sprin :
rdo rje khros ma'i lha tshogs skur ston pa :
rnal 'byor mos pa'i gdung shugs bzod dka' bas :
thugs dam rgyud bskul bcol ba'i phrin las mdzod :
gser skyems gtong ba ni /
phud snod skyems kyis bkang la /
raM yaM khaM:
oM AHhU~M ha ho hrI:
gsum /
'dod yon zag pa med pa'i bdud rtsi'i rgya mtsho chen por gyur /
hU~M:
dkon mchog rin chen gsum dang rtsa ba gsum :
khyad par gtsug tor gdugs dkar lha tshogs rnams :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
pho rgyud mo rgyud ma ning dregs pa'i sde :
ma mo mkha' 'gro zhing skyong gnas nyul kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
lo zla zhag dus spar sme tshes kyi bdag :
yul lha gzhi bdag mthu rtsal ldan pa kun :
gser skyems bdud rtsi'i mchod pa 'di bzhes la :
rnal 'byor bdag gi mthu dang dpung skyed cig :
dpang gzug pa ni /
hU~M:
phyogs bcu dus bzhi'i bde gshegs rtsa ba gsum :
gzhan gyis mi thub gtsug tor gdugs dkar mo :
rgyud gsum dregs pa'i dpung dang bcas pa rnams :
ma g.yel ma g.yel gzu dang dpang mdzod cig :
bdag gis byang chub lam la rab zhugs te :
sangs rgyas bstan pa rin chen spel ba las :
'gro la phan bde bgyid par dam bcas kyang :
dam nyams dgra dang bgegs kyis bar chod na :
ye shes thugs rje'i spyan gyis mi gzigs sam :
sngon gyi thugs dam gnyan po rjes dgongs la :
zhing bcu tshang ba'i dgra bgegs brlag pa'i phyir :
mngon spyod drag po'i phrin las dus la bab :
hom dang dmigs bya bskyed pa ni /
rang gi mdun du brub khung bang rim dgu pa /
kha khyer dog cing gting zab pa /
'og gzhi gser gyi sa gzhi la thug pa /
mtshon cha sna tshogs kyi char 'beb pa'i phyi rol du bka' srung dregs pa'i dmag tshogs las la rngams pa /
de'i 'og tu nr-i tri las gnod byed gang yin /
nag la ham pa /
rkang lag lcags sgrog gis bsdams pa /
bu ga thams cad nas khrag 'dzag pa /
kha ngu ba /
mig shi mig
/'o dod lhang lhang 'bod pa zhig tu gyur /
bden stobs brjod cing 'gugs pa ni /
na mo /
sangs rgyas chos dang dge 'dun gyi bden pa dang /
gsang sngags rig sngags gzungs sngags snying po phyag rgya ting nge 'dzin gyi mthu dang /
de bzhin gshegs pa'i gtsug tor nas byung ba'i gdugs dkar mo can bka'i pho nya dang bcas pa'i bden pa dang mthu stobs kyis /
bdag cag 'khor dang bcas pa la sdang ba dang /
gdug pa dang /
drag shul gyi sems dang ldan pa'i gnod byed dgra bgegs byad ma thams cad myur du khug cig
/oM karma sarba ta thA ga to Sh+NI Sha si tA ta pa tre hU~M phaT/
dgra bgegs byad ma A kar+ShA ya dzaH
hU~M/
dus gsum bde gshegs thams cad kyi //
thugs rje'i sprul pa gtsug tor ni //
sprul pa'i dbu stong sna tshogs mnga'//
spyan ni bye ba brgya stong mnga'//
mi phyed 'bar ba'i mtshan rtags can //
rdo rje yangs pa chen po ni //
sa gsum dkyil 'khor mnga' mdzad ma //
rdzu 'phrul chen mos dbang mdzad cing //
bar du gcod pa'i dgra dang bgegs //
rdzu 'phrul mthu yis myur du khug
/khyod kyi bka' yi pho nya ni //
rdo rje khro mo lcags kyu ma //
bar du gcod pa'i dgra dang bgegs //
rdzu 'phrul chen mos myur du khug
/lcags kyu 'bar bas snying nas khug
/myur du bcol pa'i phrin las mdzod //
rin chen bka' yi pho nya ni //
rdo rje khro mo zhags pa ma //
bar du gcod pa'i dgra dang bgegs //
rdzu 'phrul chen mos myur du khug
/zhags pa 'bar bas dum bur chings //
myur du bcol pa'i phrin las mdzod //
pad+ma bka' yi pho nya ni //
rdo rje khro mo lcags sgrog ma //
bar du gcod pa'i dgra dang bgegs //
rdzu 'phrul chen mos myur du khug
/lcags sgrog 'bar bas yan lag sdoms //
myur du bcol pa'i phrin las mdzod //
las kyi bka' yi pho nya ni //
rdo rje khro mo dril bu ma //
sdang bar byed pa'i dgra dang bgegs //
rdzu 'phrul chen mos myur du khug
/dril bu 'bar bas myos par mdzod //
myur du bcol pa'i phrin las mdzod //
dzaHhU~M baM hoH
aM ku sha dzaH
badzra pra be sha ya phaTaH
nA sha ya b+han+d+ha ya satwam+b+ha ya mo ha ya phaTaH
dbye rdzas sogs dang so so'i phyag rgyas bsnun /
phur bu stong pa'i ngang las las kyi khro mo nag mo phyag gnyis phur bu 'dril zhing sku smad phur bu'i dbal gyis dgra bgegs kyi snying la 'debs par gyur /
las phur 'dril zhing tshe khrus kyi dgongs pa dang ldan pas /
hU~M/
nga ni bder gshegs 'dus pa'i sku
/'jig rten dregs pa ma lus kun /
khyod kyi srog snying nga la yod //
dbal drag phur pa snying la ya //
srog rtsa dmar po chod la re //
bka' dang dam las ma 'da' bar //
bcol ba'i phrin las myur du mdzod //
hU~M/
ye shes 'phro 'du dpal gyi phur pa 'di //
sku gsum lhun 'grub dbal drag gdug rtsub 'bar //
'phro 'du brjid pas dgra bgegs ma lus 'dul //
bcangs pa tsam gyis khams gsum dbang du sdud //
ma btab rang bzhin lhun gyis grub //
btab na lha yang brlag par byed //
gti mug mun pas gtibs pa'i mgo la rgyob //
nga rgyal dregs pas 'gyings pa'i kha la rgyob //
'dod chags zhen pas gdungs pa'i lto bar rgyob //
phrag dog ser snas bcings pa'i gsang bar rgyob //
dus gsum sangs rgyas khro rgyal 'dus pa'i sku
/dbal drag 'bar ba'i phur pa chen po 'dis //
dgra bgegs 'byung po ma lus thal bar rlogs //
gnod par byed pa rdul phran bzhin du gtor //
gzhan gyi rbod gtong rigs sngags thams cad chod //
phur bu yis ni 'byung po mA ra ya //
oM karma sarba ta thA ga to Sh+NI Sha si tA ta pa tre hU~M phaT/
ces dang /
sarba sha trUn big+h+nAn mA ra ya phaT/
nr-i b+h+rU~M hU~M dzaH
a s+pha ra Na phaTaH
phur pa gdab cing thun rdzas btab /
rten gzhi bsgral ba ni /
ral gris gtub la /
hU~M:
ye shes 'bar ba'i ral gri 'dis :
dam nyams dgra bgegs lnga phung rnams :
phye ma dum bur gtubs nas kyang :
sha khrag dmar chen rgya mtshor 'khyil :
sarba sha trUn big+h+nAn mA ra ya ts+tshin+d+ha ts+tshin+d+ha b+hin+d+ha b+hin+d+ha rbad rbad :
zhal du bstab pa ni /
hU~M:
rdo rje khro mo'i lha tshogs zhal phyes shig :
dgra bgegs dug lnga bsgral pa'i sha khrag rus :
ye shes bdud rtsir byin gyis brlabs te 'bul :
rngams brjid dgyes pa'i tshul gyis bzhes nas kyang :
rnal 'byor bdag cag 'khor dang bcas pa yi :
byang chub lam gyi bar chad dbyings su sgrol :
bstan pa bshig pa'i dgra bgegs dpung bcas la :
mngon spyod drag po'i phrin las 'grub par mdzod :
sarba sha trUn big+h+nAn mA ra ya ma hA mAM sa rak+ta tsit+ta go ro tsa na ba su ta kiM ni ri ti kha kha khA hi khA hi :
skabs 'dir tshogs la rol /
lhag ma byin rlabs spyi ltar byas la /
hU~M:
lhag la dbang ba'i dregs pa ni :
ma mo las byed tshogs dang bcas :
mthu dang rdzu 'phrul bsam mi khyab :
dur khrod kun nyul sha chen za :
zhing lpags gyon nas b+hany+dza thogs :
ral pa gtibs shing bshug glu len :
legs nyes stangs 'dzin phrin las ni :
thogs med sgrub pa'i dam can rnams :
tshogs lhag bdud rtsi 'di gsol la :
phyi nang gsang ba'i bar chad sol :
sgrub po'i sdongs grogs mdzad pa dang :
phrin las rnam bzhi myur du sgrubs :
uts+tshiSh+Ta ba liM ta khA hi :
lhag ma rnams phyi rol du bskyal lo //
de nas zlog pa'i phrin las bcol ba ni /
hU~M:
chos dbyings bdal ba chen po las //
phyir zlog khro mo'i skur ston pa //
rig pa'i rgyal mo gdugs dkar mo //
rigs lnga phyag rgya'i tshogs dang bcas //
ma hA kA la ma mo'i tshogs //
rgyal chen sde bzhi phyogs skyong bcu //
'jig rten zhabs 'breng bcas pa yis //
dam rdzas mchod gtor 'di bzhes la //
mi mthun phyogs kun zlog tu gsol //
hU~M:
de bzhin gshegs pa thams cad kyi :
mthu stobs gcig tu bsdus pa'i sku :
rdo rje khro mo gdugs dkar mo :
rdo rje'i rigs kyi dmod pa zlogs :
de bzhin khro mo gdugs sngon mo :
sangs rgyas rigs kyi dmod pa zlogs :
rin chen khro mo gdugs ser mo :
rin chen rigs kyi dmod pa zlogs :
pad+ma khro mo gdugs dmar mo :
pad+ma'i rigs kyi dmod pa zlogs :
karma khro mo gdugs nag mo :
las kyi rigs kyi dmod pa zlogs :
rgyal chen gtsang rigs thams cad kyis :
'jig rten dmod pa thams cad zlogs :
chag che nyams nga byad phur sogs //
mi mthun 'gal rkyen bar chad kun //
zhing bcu tshang ba'i dgra la zlogs //
log par 'dren pa'i bgegs la sgyur //
zlog sgyur drag po'i phrin las mdzod //
ces tshar mang du bya /
spro na lho brag grub chen las kyi rdo rjes mdzad pa 'di'ang sbyar te /
bcom ldan gdugs dkar lha tshogs rnams //
mthu stobs thogs pa mi mnga' zhing //
thugs rje smon lam mthu btsan pas //
bdag gis ji ltar gsol ba bzhin //
sangs rgyas bstan pa dar ba dang //
sems can bde dang ldan par mdzod //
rgyu sbyor yon bdag 'khor bcas kyi //
chag che nyam nga zlog tu gsol //
rmi lam mtshan ma ngan pa zlog
/rtags dang rten 'brel ngan pa zlog
/dgra 'dre bsam sbyor ngan pa zlog
/ltas ngan brgyad cu rtsa bzhi zlog
/ye 'drog sum brgya drug cu zlog
/nad rigs bzhi brgya rtsa bzhi zlog
/bgegs rigs stong phrag brgyad cu zlog
/dus min 'chi ba rnam brgyad zlog
/yas kyi bdud du g.yos pa zlog
/mas kyi sri ru langs pa zlog
/dpral ba'i gshed du bskos pa zlog
/pha mes dur sri langs pa zlog
/mi la nad du gtong ba zlog
/phyugs la god kha byed pa zlog
/gnam gyi dal kha thebs pa zlog
/sa yi dug mda' g.yos pa zlog
/sme ba spar kha ngan pa zlog
/skeg dang phung sri langs pa zlog
/mdor na mtho ris thar pa yi //
bgegs dang bar chad thams cad zlog
/'khor ba ngan song rgyur gyur pa'i //
sdig sgrib sdug bsngal thams cad zlog
/rig sngags rgyal mo'i bden stobs kyis //
mi mthun phyogs kun zlog gyur cig
/gsham cung zad gzhan las bskangs pa 'o //
drag po'i sngags kyi zlog pa ni /
oM a si tA na lArka pra b+hA s+phu Ta bi kA si tA ta pa tre /
dz+wa la dz+wa la /
khA da khA da /
ha na ha na /
da ra da ra /
bi da ra bi da ra /
ts+tshin+d+ha ts+tshin+d+ha /
b+hin+d+ha b+hin+d+ha /
hU~M hU~M phaT phaT/
sarba duSh+TAn mA ra ya b+h+yo zlog
/dgra bgegs byad ma thams cad ma hA sha ri b+h+yo b+h+yo zlog zlog
/mA ra ya phaT/
ces drag tu bzla 'o //
zhag grangs mang du byed na 'di mtshams chos srung gtor skyong dang chad brtan man chad phrin las rjes kyi spyi chings ltar byas la mthar dbyung ngo /
!
/gsum pa rjes kyi bya ba la sgrub zhag rdzogs pa'i skabs sngags zlog grub pa dang slob dpon drag po'i chas su zhugs /
snying po'i mthar /
hU~M phaT dzaH
ye shes kyi dkyil 'khor mdun gyi nam mkhar bzhugs par gyur /
ces mos la thugs dam bskul ba ni /
hU~M/
chos dbyings dbang drag rol pa'i zhing rnams nas //
bla ma rig 'dzin rgyal ba zhi khro'i lha //
mkha' 'gro chos skyong mthu rtsal ldan pa kun //
thugs dam bskul lo dbyings nas skur bzhengs shig
/'og min gnas dang dga' ldan lha yul nas //
rgyal ba'i gtsug tor las byung gdugs dkar mo //
phyir zlog chen mo gzhan gyis mi thub ma //
rigs bzhi'i khros ma phyag rgya'i tshogs dang bcas //
rdo rje'i rigs kyi pho nya bye ba phrag
/legs ldan mched gsum rgyal chen dpal mgon dang //
'byung po'i 'khor tshogs bka' sdod dmag gi dpung //
thugs dam ma g.yel drag po'i skur bzhengs la //
rnal 'byor bdag gi mthu dang dpung skyed cig
/sri skeg ltas ngan byad phur rbod gtong sogs //
bar chad rkyen ngan thams cad phyir la zlogs //
dgra bgegs gnod byed thal ba'i rdul bzhin rlogs //
mngon spyod drag po'i phrin las sgrub par mdzod //
ces bskul /
spyi chings ltar chad mdo bsgrag
/zor bskul ni /
hU~M:
drag po zor gyi dpung tshogs dbyings nas bzhengs :
rig 'dzin rtsa brgyud bla mas rgyab rten mdzod :
yi dam lha tshogs mngon spyod las la dgongs :
bka' srung dregs pa'i tshogs rnams las la chos :
sangs rgyas bstan la sdang ba'i dgra dar na :
ma g.yel ma g.yel zor gyi dpung la gshegs :
zor lam bsal ba ni /
phur bu bsgril la /
hU~M:
nga ni rdo rje khros pa'i yum :
dus gsum rgyal ba'i phrin las rdzogs :
dbyings phyug yum dang gnyis su med :
de ring gdug pa'i zor 'phen gyis :
lha gshegs gangs dkar rtse la gshegs :
klu gshegs rgya mtsho'i gting la gshegs :
btsan gshegs brag dmar logs la gshegs :
gdong du su yang ma sdod cig :
de ring thams cad las la chos :
bya khyung rgyal pos dmag sna drongs :
rgyal chen bzhi yis shul mtshon te :
mgon po'i tshogs kyis dmag dpon gyis :
snang srid lha 'dre dmag la 'ur :
phyogs skyong bcu yis ru mtshon phyor :
sde dpon sum cu jag par rgyugs :
brtan ma rnams kyis so kha srungs :
rA hu la yi+is dkyil nas 'khyugs :
dbang phyug rnams kyis mtha' nas sdus :
khro bo'i tshogs kyis rting mnan te :
pha rol bdud dang dgra bgegs la :
mngon spyod las kyis g.yul ngo sprod :
bdud kyi ru dar bsnyil bar gyis :
dgra dpung bdun rgyud rtsad nas chod :
bgegs dpung thal ba'i rdul bzhin rlogs :
zhes dang drag sngags brjod bzhin zlog gtor zor rnams phyi khyams su khyer /
dam tshig pa'i khro mo'i dpung rnams 'ur dir gyis chas par bsam /
phyi khyams nas gser skyems gong bzhin gtang /
za lam bstan pa ni /
hU~M b+h+yo :
rdo rje khros ma'i bka' nyan pa'i :
snang srid lha 'dre'i dmag tshogs kun :
la la dmag gi ru dar 'phyar :
la la gsod pa'i mtshon rnon thogs :
la la nad kyi rkyal pa phye :
la la mtshon gyi gru gu sgril :
la la bdud kyi zhags pa 'phen :
la la shwa rdel dkar nag 'phen :
la la seng ge glang chen zhon :
la la 'brug dang glog la zhon :
la la 'brong chen ngar ma zhon :
la la stag gzig dom dred zhon :
la la bya rgyal khyung la zhon :
la la nam mkha'i khams nas 'phyo :
la la sa gzhi khyab par nyul :
la la chu bo'i gzhung nas rgyug :
la la ri bo'i rtse nas 'grim :
la la dung chen ngar skad sgrog :
la la ku co bshug glu len :
la la rkan sgra drag po gtog :
la las rlung nag 'tshub ma 'dren :
la las 'brug sgra drag po ldir :
la las thog dang ser chen 'beb :
shin tu 'jigs shing gtum pa'i gzugs :
dpal chen 'khor tshogs khyed rnams kyis :
za lam dgra dang bgegs la phyes :
sha khrag mchod gtor 'di bzhes la :
chag che nyams nga byad phur sogs :
mi mthun 'gal rkyen bar chad kun :
zhing bcu tshang ba'i dgra la zlogs :
log par 'dren pa'i bgegs la sgyur :
zlog sgyur drag po'i phrin las mdzod :
ces bskul gang du 'phen pa'i+i sar phyin la /
lam sel dkar gtor bsngo /
dmigs bya 'ben du bzhag la 'gugs gzhug bya /
zor 'phen pa ni /
hU~M b+h+yo :
rdo rje khros ma'i bka' nyan pa'i :
lha srin sde brgyad dgra la b+h+yo :
stong gsum gangs ris bskor ba nas :
gnod sbyin thams cad dgra la b+h+yo :
stong gsum zangs ris bskor ba nas :
btsan dmag thams cad dgra la b+h+yo :
stong gsum lcags ris bskor ba nas :
bdud dmag thams cad dgra la b+h+yo :
stong gsum brag ris bskor ba nas :
srin po thams cad dgra la b+h+yo :
stong gsum g.yu ris bskor ba nas :
sman mo thams cad dgra la b+h+yo :
stong gsum gser ris bskor ba nas :
gshin rje thams cad dgra la b+h+yo :
stong gsum dug mtsho 'khyil pa nas :
klu bdud thams cad dgra la b+h+yo :
stong gsum khrag mtsho 'khrugs pa nas :
ma mo thams cad dgra la b+h+yo :
stong gsum 'di na che ba yi :
rgyal chen phyogs skyong dgra la b+h+yo :
hU~M b+h+yo :
nyams pa'i dgra bgegs dpung bcas la :
rgyal chen bzhi yis yungs zor rgyob :
gnod sbyin rnams kyis rdo zor rgyob :
btsan dmag rnams kyis mda' zor rgyob :
bdud rgyal rnams kyis kong zor rgyob :
srin po rnams kyis thod zor rgyob :
sman mo rnams kyis mtshe zor rgyob :
gshin rje rnams kyis khram zor rgyob :
klu bdud rnams kyis dug zor rgyob :
ma mo rnams kyis khrag zor rgyob :
lus ngag thal ba'i rdul bzhin rlogs :
ming tsam med par tshar chod cig :
zlog sngags bzla bzhin du zor rnams rim par 'phen /
gtor chen skyod pa ni /
gtor ma'i dam tshig pa rnams mdun gyi nam mkhar bzhugs /
gtor ma la chag sgo rkyen bgegs bstims pas nad mtshon dug gi rang bzhin du gyur par bsam nas /
ho :
dgongs su gsol lo rgyal ba rnams :
mchog gsum thugs dam ma g.yel cig :
rig 'dzin byin rlabs dpung skyed cig :
yi dam lha tshogs mthu ma chung :
khro bo'i tshogs rnams rtsal ma zhan :
chos skyong srung ma bang ma bul :
dregs pa sde brgyad las la 'dus :
gum gum chum chum dus la babs :
gtor chen lag tu thogs nas /
hU~M:
nga ni dus gsum rgyal ba yi :
mthu stobs nus pa'i ye shes sku :
rdo rje gtsug tor phyir zlog che :
gzhan gyis mi thub khros ma yin :
de ring gdug pa'i gtor zor 'di :
phas rgol dmag tshogs 'joms phyir 'phen :
sangs rgyas bstan bshig steng du 'phen :
bla ma'i sku dgra rtsom la 'phen :
dge 'dun 'du sgo 'phrog la 'phen :
sems can sdug tu gtad la 'phen :
zhing bcu tshang ba'i dgra bo yi :
gnam gyi 'ju thag gcod phyir 'phen :
sa yi rten phur phud phyir 'phen :
bar gyi dgra bgegs 'khor bcas kyi :
bdun rgyud rtsad nas brlag phyir 'phen :
mi mthun 'gal rkyen bar chad kun :
sdang dgra gnod byed bgegs la zlogs :
ming tsam med par phung du chugs :
thal ba'i rdul bzhin brlag par gyis :
zhes dang /
zlog bskul bya ba ni /
de bzhin gshegs pa thams cad kyi //
gtsug tor las byung gdugs dkar mo //
gzhan gyi mi thub phyir zlog ma /
phyag rgya'i+i tshogs dang 'jig rten skyong //
drag mthu rdzu 'phrul ldan pa kun //
gdon bgegs steng du sku skyod la //
zlog sgyur drag po'i phrin las mdzod //
srid pa'i khrom kha thams cad zlogs //
lha 'dre'i dmag tshogs thams cad zlog
/mo rtsis ngan pa thams cad zlog
/rmi lam ltas ngan thams cad\u0f8e
mtshan ma ngan pa thams cad\u0f8e
bsam sbyor ngan pa thams cad\u0f8e
byad kha phur kha thams cad\u0f8e
rbod gtong drag po thams cad\u0f8e
mtshe zor rbad 'dre yungs zor\u0f8e
sa bdag klu yi gnod pa\u0f8e
the'u rang 'byung po'i sri rkun\u0f8e
gshin rje'i 'khor lo thams cad\u0f8e
bdud kyi khram 'debs thams cad\u0f8e
mu stegs ngan sngags thams cad\u0f8e
rgyal bsen smyo 'bog gtong ba\u0f8e
drang srong gza' yi gnod pa\u0f8e
zhang zhung dzo zor thams cad\u0f8e
sum pa'i glang zor thams cad\u0f8e
bon po'i brda zor thams cad\u0f8e
ban+d+he'i sngags zor thams cad\u0f8e
skye bo'i mda' zor thams cad\u0f8e
bud med dmod zor thams cad\u0f8e
bdud kyi gshed bzhi thams cad\u0f8e
ro langs 'byung po thams cad\u0f8e
ma mo'i khrag zor thams cad\u0f8e
ltas ngan brgyad cu rtsa gcig\u0f8e
nad rigs bzhi brgya rtsa bzhi\u0f8e
gdon rigs nyi khri chig stong\u0f8e
bgegs rigs stong phrag brgyad cu\u0f8e
ye 'drog sum brgya drug cu\u0f8e
byis pa'i gdon chen bco lnga\u0f8e
lo zla zhag skag za skag\u0f8e
dus min 'chi ba'i 'jigs pa\u0f8e
mi mthun phyogs rnams thams cad zlogs :
drag po'i sngags zlog ni /
oM a si tA na lArka pra b+hA s+phu Ta bi kA si tA ta pa tre /
dz+wa la dz+wa la /
khA da khA da /
ha na ha na /
da ra da ra /
bi da ra bi da ra /
ts+tshin+d+ha ts+tshin+d+ha /
b+hin+d+ha b+hin+d+ha /
hU~M hU~M phaT phaT/
sarba duSh+TAn mA ra ya b+h+yo zlog
/dgra bgegs byad ma thams cad ma hA sha ri b+h+yo b+h+yo zlog zlog
/mA ra ya phaT/
ces zlog sngags tsam brjod pa'am /
lcogs na /
oM a si tA na lArka sogs nas /
bA si nI ye phaT/
bar tshang bar brjod la zlog pa'i sngags sham btags la gtor ma 'phang /
sems can gang su dag sogs kyi dmod pa brjod /
dgra bgegs dam sri thams cad rtswa phung la me brgyab pa ltar shul med du brlag par bsam la /
dul mo brdab cing dmod mo 'ur /
nam mkhar bzhugs pa'i lha rang la bstim /
zor rjes gcod pa ni /
ye shes kyi bya khyung 'jigs su rung ba gcig gis mtshams bcad par bsam la /
hU~M khroM badzra ga ru DaHb+h+yo zlog :
ces brjod la rdo rje slob dpon gyis rting mnan te tshur log
/rdo rje'i gur du bdag gzhan bsrung bya thams cad tshud par bsam la las byang bzhin srung 'khor gsal btab /
de nas phyir snyeg gcod phyir gdong phyir bstan te /
hU~M hU~M hU~M bdud pra mA ra ya rbad nan :
kha la dza ma li rbad nan :
rA tsa du ling shag rbad nan :
shig shig dum dum rbad nan :
tshal pa tshal pa rbad nan :
khroM khroM b+h+yo rbad nan :
rmug rmug rbad nan :
tir tir rbad nan :
tshal du tshal du rbad nan :
zhes nyer gcig bzla /
phyi sgo'i drung du phyin te gtor gzhong bshal ba'i phud kyis brtan ma'i gtor ma bran la byin gyis brlab /
spyi chings ltar brtan ma skyong /
gtor mnan ni /
sgrub khang gi sgo drung du dong brus par sngar gyi ling ga bsregs pa'i thal ba blugs /
e gru gsum par dgra bgegs dam sri bkug par bsam zhing /
dgug gzhug dang /
dong kha bcad pa'i khar gtor gzhong kha sbubs la bro ra bskor te bro brdung /
shis brjod mdor bsdus bya /
de nas nang du log la tshe 'gugs rtsa gsum ltar gtang /
sngar btegs pa'i nam mkhar bzhugs pa'i ye shes pa rnams la dmigs te mchod bstod 'bul zhing dngos grub blang /
nongs bshags bya /
lha rnams rten yod na de la dang med na rang la bstim /
bdag bskyed bsdu ldang bsngo smon shis brjod kyis mtha' dge bar bya'o //
zhal nas gsungs pas gzhan kun gyis //
'gran gyi zla bral phyir zlog che'i //
las sgrub stobs kyis bdag gzhan kun //
mi mthun phyogs las rnam rgyal shog
/rnying phyogs sogs su gdugs dkar gyi srung zlog khungs ldan dkon pas 'di nyid bsgrig 'dun yod kyang snyom las su gyur pa /
'phral 'dir nyer mkho'i dbang gis bskul te mchog gling gter byon spyi 'gro'i lugs dang bstun nas pad+ma gar dbang phrin las 'gro 'dul rtsal gyis tsa 'dra rin chen brag gi yang khrod du bgyis pa dge legs 'phel /
dge'o ///
/
