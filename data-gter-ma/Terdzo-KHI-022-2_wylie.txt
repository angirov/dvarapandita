mkhyen brtse'i snyan brgyud gnad tig phur pa'i zlog byang /
gdod ma'i bde gshegs snying po las :
glo bur rtog pas btags pa yi :
'dod chags zhe sdang gti mug tshogs :
rnam par 'gyur bas byung ba yi :
nad rigs bzhi brgya rtsa bzhi zlog :
'bar g.yo 'thibs pa las byung ba'i :
gdon rigs sum brgya drug cu zlog :
gzung yul zhen pa las byung ba'i :
sa chu me rlung g.yo 'khrugs zlog :
'dzin pa'i nga bdag las byung ba'i :
rtsa dang rlung gi cho 'phrul zlog :
gnyis med ye shes 'khrul pa'i rtsal :
kun brtag sems kyi bag chags zlog :
sna tshogs rtog pa'i gzhan dbang can :
sde brgyad gdug pa'i g.yo 'khrugs zlog :
bzlog go dmar chen gtor mas zlog :
mi mthun thams cad dbyings su zlog :
bsgyur ro ltas ngan dgra la sgyur :
ye shes chen po mthar phyin mdzod :
!
rgyun gyi thun gtor 'bul tshig zor ltar bskul ba phyag bzhes su 'byung ba ni /
'gugs brlabs 'bul ba rnams gzhung ltar byas nas /
hU~M/
dmar chen gtor zor phur bu'i tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrugs byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
oM badzra kI li kI la ya hU~M hU~M hU~M:
dang drag sngags chig dril mthar /
bdud pra mA ra ya rbad nan :
kha la dza ma li rbad nan :
ra tsa du ling shag rbad nan :
shig shig dul dul rbad nan :
tshal pa tshal pa rbad nan :
khroM khroM b+h+yo rbad nan :
rmugs rmugs rbad nan :
tir tir rbad nan :
tshal tshal rbad nan :
zhes drag sngags bzla bzhin du 'phangs pas /
dgra bo'i gzugs phung rdul du bshigs /
rnam shes mar me bsad pa ltar yal /
gnas gzhis longs spyod rjes med du brlags par bsam mo //

!

//dil mkhyen rin po che'i ljags sgrig yang phur gtor zlog las 'byung ba'i bskul thung ni /
hU~M:
chos kyi dbyings nas drag po'i skur :
gdug pa 'dul phyir khros pa'i lha :
bcom ldan dpal chen kI la ya :
mi mngon dbyings nas thugs dam bskul :
zhi rgyas dbang dang drag po yi :
las rnams 'grub par mdzad du gsol :
zhes thugs dam bskul lo ///
/
