rtsa gsum rgya mtshor sman mchod 'bul ba'i tshul bdud rtsi'i sprin phung zhes bya ba bzhugs sa //
na mo gu ru de ba DA ki nI ga Ne b+h+yaH
'dir rtsa gsum chos srung rgya mtsho'i tshogs la bdud rtsi sman mchod 'bul ba ni /
bka' gter gyi gzhung so so'i sman mchod kyi rjes su 'di ltar sbyar ro //
kun bzang rdor 'chang rigs lnga gangs chen mtsho //
grags chen gsal ba'i ston pa bcu gnyis sogs //
mkha' khyab rgyal ba dgongs pa'i brgyud pa la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
gsang bdag dga' rab 'jam dpal shrI siM//
dz+nyA na sU tra mkhas pa nyer gcig sogs //
sems klong man ngag brda brgyud bla ma la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
rigs gsum sems dpa' rigs can dra ma lnga //
rgyal po dzaHdang bde ba gsal mdzad sogs //
rjes su rnal 'byor tshom bu 'bum phrag la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
sgeg pa rdo rje sangs rgyas gsang ba dang //
las kyi dbang mo rig 'dzin rnam brgyad sogs //
rgyud dang sgrub sde'i shing rta che rnams la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
bya spyod rnal 'byor rig sngags grub pa dang //
dzam gling rgyan mchog rmad byung slob dpon bcas //
thub bstan gsal ba'i sgron me mchog rnams la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
rtsa gsum rgya mtsho'i khyab bdag thod phreng rtsal //
mtshan mchog brgyad dang rnam 'phrul bcu gnyis sogs //
bsam yas sgyu 'phrul drwa ba'i 'khor lo la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
dri med bshes gnyen mkhan chen byang chub sems //
chos rgyal yab sras be ro mtsho rgyal sogs //
sprul pa'i rje 'bangs lo paN tshogs rnams la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
so zur gnubs nyang gter ston rgya mtshor bcas //
bka' gter dag snang chos kyi 'khor los sgyur //
dus gsum mkhas grub rim par byon rnams la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
khyad par skyabs kun 'dus zhal ye shes sku //
gdul bya'i snang ngor bshes gnyen mchog gi tshul //
bka' drin mnyam med rtsa ba'i bla ma la //
sman mchod 'bul lo byin rlabs\u0f8e
oM sarba pany+tsa a mr-ita kha raM khA hi /
rdo rje sems dpa' 'dus pa sgyu 'phrul dra /
khrag 'thung dpal dgu rigs lnga rigs gsum sogs //
rgyud sde drug gi yi dam lha tshogs la //
sman mchod 'bul lo byin rlabs\u0f8e
oM sarba pany+tsa a mr-ita kha raM khA hi /
lung rtogs dam pa'i chos kyi ngo bo nyid //
phyogs dus rgyal dang de sras slob mar bcas //
skyabs gnas dkon mchog rgya mtsho'i sprin chen por //
sman mchod 'bul lo byin rlabs\u0f8e
oM sarba pany+tsa a mr-ita kha raM khA hi /
gnas gsum dpa' bo dang ni rnal 'byor ma //
rdo rje'i chos srung nor lha gter gyi bdag
/'khor 'das dbyer med rgyal ba'i dkyil 'khor la //
sman mchod 'bul lo byin rlabs dngos grub stsol //
oM sarba pany+tsa a mr-ita kha raM khA hi /
zhes 'bul /
dngos grub blang ba ni /
oM AHhU~M:
/mtheb srin nyi zla'i ga 'u sbyar ba yis :
lha tshogs dngos grub bdud rtsi'i 'bru gsum po :
blangs te rdo rje lce yi hU~M las brgyud :
lus kun gang bas ye shes rgyas par gyur :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
zhes brjod cing bdud rtsi'i thig le gnas gsum du reg pa'i mthar rdo rje'i lces myong bas dbang dang byin rlabs dngos grub thams cad thob cing brtan par bsam mo //
zhes pa'ang bka' gter gyi phrin las spyi la sbyar chog pa'i dbang du byas te mtsho skyes bla ma dgyes pa'i 'bangs mkhyen brtse'i dbang pos bris pa sarba sid+d+hi puSh+TiM b+ha ba tu //
e ma ho :
chos sku kun bzang drug pa rdo rje 'chang :
ston pa rdor sems bcom ldan shAkya'i rgyal :
mgon po tshe dpag med dang spyan ras gzigs :
dbyer med pad+ma de la gsol ba 'debs :
sku yi bdag nyid 'jam dpal gshin rje'i gshed :
gsung gi bdag nyid dbang chen rta skad mtsher :
thugs kyi bdag nyid yang dag he ruka :
gu ru yid bzhin nor bu la gsol ba 'debs :
yon tan zil gnon che mchog he ru ka :
phrin las bdag nyid rdo rje gzhon nu'i sku :
ma mo mkha' 'gro'i gtso bo mngon rdzogs rgyal :
dpal chen thod phreng rtsal la gsol ba 'debs :
sku yi dbyings su sgyu 'phrul zhi khro'i ngang :
gsung gi gdangs skad yan lag bcu gnyis ldan :
thugs kyi dgongs pa zang thal yongs la khyab :
mkha' 'gro gtso bo rje la gsol ba 'debs :
sku tshab lung bstan gsung tshab gter du sbas :
thugs kyi dgongs pa las can bu la gtad :
brtse ba'i zhal chems bod 'bangs yongs la bzhag :
drin chen sprul pa'i sku la gsol ba 'debs :
bka' drin dran no gu ru rin po che :
thugs dam zhal bzhes dgongs pas bzung du gsol :
dus ngan 'di la re ltos gzhan ma mchis :
thugs rjes gzigs shig o rgyan sprul pa'i sku :
mthu rtsal nus pas dus ngan g.yo 'khrugs zlog :
byin rlabs ye shes dbang chen bskur du gsol :
nyams dang rtogs pa'i rtsal shugs rgyas pa dang :
bstan 'gror phan pa'i mthu rtsal rab ldan cing :
tshe gcig sangs rgyas 'grub par mdzad du gsol :
zhes mchog gling gter byon gu ru'i rnam thar dpag bsam ljon shing las khol du phyungs pa'o ///
/
