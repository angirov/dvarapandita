pad+ma gsang ba'i thig le las /
rdo rje'i chos srung rnams kyi rgyun gsol bstan dgra tshar gcod ces bya ba bzhugs so //
na mo gu ru pra ba kA ra ye /
gtor ma skyems phud sogs bshams la /
raM yaM khaM/
oM AHhU~M/
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgya lan gsum gyis byin brlabs la /
kyai /
ye shes las grub dam can rgya mtsho'i tshogs //
zhi chags khro bo'i nyams 'gyur gsum dang bcas //
sangs rgyas bstan pa gnyan po srung slad du //
gnas 'dir spyan 'dren mi g.yo dgyes par bzhugs //
b+h+yoH
kun tu bzang mo gnam zhal dbyings phyug ma //
mi bsrun drag tu khros pa e ka dzAH
rig rtsal rol pa'i khro rgyal rA hu la //
zab mo'i bstan skyong badzra sA d+hu rtsal //
sbas pa'i dkor srung dur khrod ngan ne ma //
gter gyi gnyer 'dzin lha yi dge bsnyen che //
gtso 'khor sprul par bcas pa ma lus rnams //
'dod yon bdud rtsi'i mchod pa 'di bzhes shig
/dmar chen rak+ta'i btung ba 'di bzhes shig
/sha khrag rus pa'i zhal zas 'di bzhes shig
/ba ling rgyan gyi mchod pa 'di bzhes shig
/mchod pa bzhes la phyi nang gsang ba yi //
bar chad dgra bgegs thal ba rdul du rlogs //
zab gter bstan pa phyogs dus kun tu spel //
rnal 'byor bcol pa'i phrin las 'grub par mdzod //
ces mchod gtor gtsang sar gshegs /
zhes pa'ang dge 'phel mtshan nas bskul ba'i ngor rje drung pas bris pa dge //
/
