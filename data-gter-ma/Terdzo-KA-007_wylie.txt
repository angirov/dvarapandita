@#//
ngo mtshar sprul pa'i sku mchog ris med gter ston rim par byon pa rnams kyi gsol 'debs rgyas par bkod pa mos gus rgya mtsho'i rlabs phreng zhes bya ba bzhugs so //
na mo gu ru d+he ba d+hA ki nI ye //
spangs rtogs mthar phyin gdod nas rdzogs sangs rgyas //
sku dang ye shes chos rnams 'byung ba'i gnas //
'khor 'das kun gyi khyab bdag bde ba che //
kun bzang 'od dpag med la gsol ba 'debs //
rigs lnga gangs can mtsho yi sprin stug po //
mkha' ltar bkod nas rnam thar bsam yas kyis //
dus gsum rtag par 'khor ba dong nas sprugs //
longs sku thugs rje chen po la gsol ba 'debs //
phyogs bcu'i 'jig rten kun tu sgyu 'phrul gar //
rab 'byams ston cing khyad par mi mjed du //
gsang sngags ston pa rdo rje slob dpon tshul //
sprul sku pad+ma 'byung gnas la gsol ba 'debs //
dbyings phyug shes rab phar phyin mi mo'i gzugs //
mi brjed gzungs thob gsang ba kun gyi gnyer //
bod khams skyob pa'i yum gcig bka' drin can //
mkhar chen ye shes mtsho rgyal la\u0f8e
dkon mchog rtsa gsum kun 'dus mtsho skyes rje'i //
mi zad rgyan 'khor lnga lnga'i ye shes 'phrul //
grub pa'i dbang phyug rje 'bangs nyer lnga sogs //
rig 'dzin mkha' 'gro rnams la\u0f8e
gu rus rjes bzung skyes mchog sprul pa'i sku //
smon lam las 'phros gtad rgya'i bka' thob nas //
gang 'dul rol pas gdul bya'i don mdzad pa //
gter ston rim par byon la\u0f8e
rgyal sras lha rje la stod mtsho bar 'khrungs //
dge skar gnas nas dngos grub brtan gzigs sogs //
zab gter dbu brnyes 'gro don lam srol gtod //
sangs rgyas bla ma'i zhabs la\u0f8e
gnubs chen rnam 'phrul bal bod mtshams su byon //
e yi gtsug lag drag sngags gtsor gyur pa'i //
gter chen sgo 'byed gang 'dul gdul bya bskyangs //
gtsug lag dpal dge'i zhabs la\u0f8e
'brog mis rjes bzung 'od ldan bcud len gyis //
mkhar chur tshe yi grub brnyes rdo rje 'od //
tho ling drag sngags gter 'byin mthu stobs bdag
/stag sde'i gu ru hU~M 'bar la\u0f8e
mchog grub yang srid 'dzum lang yul du 'khrungs //
pUr+Na rdza rir bstan gnyis skor gsum sogs //
spyan drangs 'phral skad byang chub rgya lo tsA//
rdo rje bzang po'i zhabs la\u0f8e
rlabs chen bstan 'gror sman mdzad las mgon gyi //
sgrub skor gter 'byed lha btsun byang chub 'od //
rang byung rgyal mo'i gdams spel pu hrang gi
/zhang btsun dar ma rin chen la\u0f8e
byang sems mnga' bdag bod khams snang ba'i gnyen //
bka' chems gsal mdzad jo bo a ti sha //
rgyan drug zhal skyin dbang gi mkha' 'gro ma'i //
gdams spel rong zom chos bzang la\u0f8e
bai ro'i rnam 'phrul la stod gtsang du 'khrungs //
mon yul bum thang zab mo sde drug sogs //
chos bon sman rtsis gter gyi mdzod chen dbye /
khyung po dpal dge'i zhabs la\u0f8e
sha mi pra dur sha mi go cha'i 'phrul //
has po ri nas dgongs mdzod chen mo yi //
zab tig spyan drangs 'gro mang thar lam bkod //
sha mi rdo rje rgyal por\u0f8e
la stod lha rtser bai ro'i byin rlabs 'phrul //
gram pa rgyang nas zab gter rgya cher drangs //
sbas tshul don mdzad zag med 'od skur gshegs //
dbon gsas khyung thog rtsal la\u0f8e
bai ro dpal seng rnam 'phrul grwa nang byon //
dbu rtse'i gso rig kha byang brgya rtsa sogs //
shing rta'i srol 'byed gtsug lag grangs mang bzhengs //
grwa mngon dbang phyug 'bar la\u0f8e
grub pa'i snying po'i rnam 'phrul mnga' ris pa //
pra dun rtse nas bdud rtsi bum pa phyungs //
snyigs 'gro'i srog skyob 'od kor rma bya'i mdongs //
rdor 'bum chos kyi grags pa la\u0f8e
rnam snang rnam 'phrul mdo stod dge rgyal 'khrungs //
klong thang sgrol ma khang nas chos sman rtsis //
gter kha mang bzhes gzhan phan mtha' yas mdzad //
sna nam thub pa rgyal por\u0f8e
gnubs chen yang srid gtsang rong dum par 'khrungs //
phung po ri bo che sogs gnas bdun nas //
gshed skor spyan drangs drag sngags bka' chen babs //
zhang khrom rdo rje 'od 'bar la\u0f8e
dug khrag rdzas srung spel mdzad rgya phur bu //
glo bo thang 'bar gter 'byed sangs rgyas 'bar //
drag sngags mkhan po se ston ring mo dang //
grwa pa rdo rje kun grags la\u0f8e
gtsang du bai ro dran pa zung 'jug 'phrul //
rta nag dung phor gsang mchog ma rgyud sogs //
chos bon gter 'byed gu ru rnon rtser grags //
bon po lha 'bum zhabs la\u0f8e
mkho mthing gnas nas yang zlog gdams zab ston //
mthu stobs dbang phyug lha rje gnubs chung ba //
gshin rje dong bdag bstan srung gdams pa phyungs //
rgya ston brtson 'grus seng ge la\u0f8e
bi ma'i rnam 'phrul dbur stod gzho ru 'khrungs //
zhwa yi lha khang snying thig chen mo'i skor //
spyan drangs bla med rdzogs chen bstan pa'i bdag
/ldang ma lhun gyi rgyal mtshan la\u0f8e
nyang ro gnyan tshor bsam bzhin srid pa bzung //
mchims phu'i gnas nas zab pa pod bzhi bzhes //
bi mas rjes bzung 'od skur mngon sangs rgyas //
lce btsun seng ge dbang phyug la\u0f8e
gang des rab sbas rtsol med theg pa'i gter //
slar yang snang mdzad shangs pa ras pa dang //
mtshungs med zhang ston bkra shis rdo rje'i zhabs //
mnar mda'i lce sgom nag por\u0f8e
dam 'dzin rnam 'phrul bsam yas lha rigs 'khrungs //
'u shang rdo nas zhi byed skor bdun sogs //
gter sgo 'byed cing bstan la sri zhu mdzad //
lha btsun rig pa'i glog phreng la\u0f8e
lha sras mchog grub 'gos blon rdo rje 'bar //
zung gi rnam 'phrul mang yul stod du byon //
byams pa sprin nas zab gter dngos grub brnyes //
nyi ma seng ge'i zhabs la\u0f8e
stag tshang dpal phug 'jam dpal rdzogs chen gyi //
mchog gter 'dren mdzad sar ban phyogs med dang //
dpal thang brag nag skyibs nas nag po che'i //
gter 'byed gnyan lo dar grags la\u0f8e
bai ro 'brog mi'i sgyu 'phrul yar 'brog pa //
spa gro gcal nas ma mo sgang shar sogs //
chos bon gtsug lag spel nas 'gro mang btul //
ra shag bsod nams rdo rje la\u0f8e
drag sngags mnga' bdag dbur ston shAkya 'od //
yer pa'i dkar chag spel mdzad zangs ras pa //
rta mgrin gsang sgrub gter 'byin snye mo ba //
sangs rgyas dbang chen zhabs la\u0f8e
gtsang rong zar du bai ro dpal seng sprul //
rdzogs chen gu ru bzhi sogs zab gter bton //
stobs chen shugs ldan bon po brag gi tshal //
rdo rje 'bar ba'i zhabs la\u0f8e
rnam snang lo tsA'i rnam 'phrul gtsang du 'khrungs //
'phrul snang rgyal po bka' chems gdams skor phyung //
mi lo sum brgyar bstan 'gro'i don chen bsgrubs //
grub thob dngos grub zhabs la\u0f8e
mnga' bdag sku sprul lho brag gtam shul 'khrungs //
srin sbar mkho mthing thugs chen bder 'dus sogs //
zab chos mdzod 'chang gter 'byed spyi mes mchog
/nyang ral nyi ma 'od zer la\u0f8e
gnyags lo'i rnam 'phrul yar lung ra mor byon //
pad+ma brtsegs nas bdud rtsi'i skor sogs bzhes //
tshe rig grub pas 'bum phrag thar lam bkod //
shel sman ye shes bzang po la\u0f8e
bai ro'i rnam 'phrul spyi ti sems phyogs sogs //
rgyud kyi bka' babs zhu yas gnod sbyin 'bar //
'joms byed rtsal chen gtsor gyur man ngag gi
/bka' babs gru gu yang dbang la\u0f8e
bai ro'i zab gter 'jig rten mchod bstod kyis //
mdo khams khyab mdzad chu pho rtogs ldan dang //
rlung nag las byed dregs pa'i gdams zab phyungs //
sum pa byang chub blo gros la\u0f8e
mu rub rnam 'phrul gsol 'debs lo rgyus sogs //
sngon med sgo 'byed sprul sku smug po gdong //
mon sgom skye ba dregs pa gnad 'bebs spel //
mnga' bdag mol mi 'khyil la\u0f8e
bai ro'i rnam 'phrul lho brag phyogs su 'khrungs //
spa gro gcal nas chos bon sman rtsis kyi //
mdzod bzhi'i sgo 'byed gzhan don phyogs med bskyangs //
ku sa sman pa zla 'od la\u0f8e
yer pa se lung rta mgrin yang khros sogs //
chos bon gter kha bsam las 'das pa thon //
sum pa byang chub rkyang po grags pa dbang //
'bre ban shes rab 'bar la\u0f8e
ri bo cher 'khrungs rgya bo gdong sogs nas //
dam chos snying 'dra bcu bdun la sogs bzhes //
mkhas btsun grub pa'i rgyal po stag lung pa //
sangs rgyas dbon po'i zhabs la\u0f8e
bya rgod gshong nas rnam sras rten dang chos //
spyan 'dren gnyal pa nyi ma shes rab dang //
rgyud dang gdams pa'i cha lag bton mdzad pa //
khro lo byams pa dpal la\u0f8e
byar rong e ru gnyags chen dz+nyA na'i sprul //
rong b+hi'i rdza nas sman gyi rdzong 'phrang dang //
rdzogs chen gter 'byed sman ston grub thob grags //
'tsho byed nyi ma 'od gsal la\u0f8e
pra dun rtse dang bum thang dge gnas nas //
srog gi chan pa myur mgyogs las byed kyi //
bcud 'byin sngags grub g.yas ban ya bon dang //
sbur bu bya'u mgon la\u0f8e
bai ro'i rnam 'phrul 'o yug g.yag lcer 'khrungs /
khra mo brag nas chos dang bon gyi gter //
rgya cher phyungs nas sbas mngon 'gro don mdzad //
g.yag phyar rdo rje 'bum pa la\u0f8e
dzam nag srog 'khor glang chen bcas chog gi
/gdams spel bdud 'joms rnam 'phrul a hU~M 'bar //
bsod nams sprin sdud stobs bskyed gter 'byed mdzad //
zung mkhar a jo dpal po la\u0f8e
pra dun rtse yi mchod rten bum pa nas //
drag sngags rdo rje gtsug lag rgyud chen po //
gnyis tshogs 'don mdzad gu ru rin seng dang //
gtsang ring shes rab rin chen la\u0f8e
la stod sku 'khrungs bdud rtsi'i bcud len sogs //
man ngag mdzod 'chang dam pa dmar po'i zhabs //
mngon shes gdams pas gso rig che ba bton //
brang ti rgyal nye mkhar bu la\u0f8e
chos rgyal gsung sprul la yag spang ston rigs //
gnam skas brag nas brgya rtsa skor gsum sogs //
bco brgyad gter 'byed 'gro 'dul thugs rje'i bdag
/gu ru chos kyi dbang phyug la\u0f8e
gang des rjes bzung zab gter spyan 'dren pa'i //
pho nyar mngags pa sgom chen 'brug pa dang //
gnyan ston dzam la pad+ma grags pa rtsal //
don grub seng ge rnams la\u0f8e
e yi gzar mo lung du mtsho rgyal sprul //
phag mos rjes bzung mkha' 'gro'i zab chos rnyed //
'ja' lus sku brnyes 'brel tshad mkha' spyod khrid //
jo mo pad+ma mtsho skyid la\u0f8e
gu ge 'dam grog mkhar nas btsun 'khor gyi //
man ngag gter rnyed skal ldan byis pa dang //
skyer chu'i drag sngags 'byin mdzad bla ma grum //
yon bdag nag po mkhar la\u0f8e
dpal seng skye srid rak+shi ston pa zhes //
gnyal du sku 'khrungs rdo bod mtshams gter 'byed //
nyang ban rnam 'phrul sgam po'i chos gter spel //
dung ras shes rab rgya mtsho la\u0f8e
dpal rdor skye srid khams stod dwags por 'khrungs //
gdar ri'i rgyab phyogs srin mo rdzong gsum nas //
gshin rje zla gsang drag sngags skor bdun sogs //
'dren mdzad nyi ma grags la\u0f8e
mchog dbyangs rnam 'phrul byar stod rgya yi rigs //
gangs bar phug mo che nas gter gyi sgo //
'byed mdzad ston chen gsang mchog bstan 'gro'i dpal //
rgya ston pad+ma dbang phyug la\u0f8e
lha sras mu tig rnam 'phrul snye mdar 'khrungs //
zangs yag brag nas sku tshab ring bsrel dang //
phyag cha bla gter pusti grangs mang bton //
jo bo tshe dbang dar po la\u0f8e
mon yul la mo stod du mchog dbyangs sprul //
chu mo phug nas mnyam nyid rang grol sogs //
zab gter mang bzhes dge slong rdo rje 'dzin //
gu ru tshe brtan rgyal mtshan la gsol\u0f8e
mtsho rgyal rnam 'phrul 'on gyi ljongs su byon //
yang rdzong grub brnyes ma rgyud gsang lam gyi //
chos spel skal ldan kun gyi slob dpon ma //
drin chen kun dga' 'bum pa la\u0f8e
bal yul li shan ta nas drag mthing gi
/rims srung 'don spel badzra ma ti mchog
/gtad rul tsakra'i gdams pa snang ba'i gnyen //
skyes bu zangs gling dbang phyug la\u0f8e
mchog grub rnam rol yon po do ru 'khrungs //
mu tig spa ma gong dang yang rdzong nas //
chos dang rab 'byams las kyi gter sgo 'byed //
do ban rgya mtsho 'od la gsol\u0f8e
dung ras yang srid la stod brin du byon //
theg rtse'i mthar thug yang ti'i shul lam las //
skal ldan bsam yas gdod ma'i grol sar skyel //
'gro mgon dung mtsho ras pa la\u0f8e
pad+ma gsal gyi yang srid 'bri thang 'khrungs /
khra mo brag nas mkha' 'gro snying thig sogs //
shar gter srol 'byed a ti'i chu 'go btsugs //
pad+ma las 'brel rtsal la\u0f8e
shel bza' mgon skyid skye mtha' gnyal du 'khrungs //
zil chen phug sogs gsang ba'i gter sgo 'byed //
snying thig brgyud 'dzin 'dzam gling khyab par bskrun //
sho ban rgyal sras legs pa la\u0f8e
las 'brel yang srid grwa nang mchog dbyangs gdung //
gangs ri thod dkar longs sku'i zhing khams nyul //
kun bzang dgongs pa'i gter 'byed klong chen pa //
dri med 'od zer zhabs la\u0f8e
lo ro dkar por mkhas pa sher 'byung 'phrul //
'brin thang ko brag skor tsho nyer lnga sogs //
mchog gter du mas 'gro phan bsam 'das mdzad //
me ban rin chen gling pa la\u0f8e
mchog grub rnam rol khyung nag shAka dar dang //
grwa nang sku 'khrungs bu tshal gser khang nas //
gur drag mchod bstod rgyud dang man ngag drangs //
grwa sgom chos kyi rdo rje la\u0f8e
mchog grub yang srid bdun pa grwa ru 'khrungs //
pad+ma shel phug bka' 'dus chos rgyam sogs //
chos rten myong grol bsam 'das gter chen bdag
/yar rje o rgyan gling par\u0f8e
chos blon nyi ma'i skye ba tshe dbang brnyes //
'pho chos bka' babs nyi zla sangs rgyas dang //
rdzogs chen 'khor 'das rang grol la sogs pa'i //
gter 'dzin shes rab me 'bar la\u0f8e
rnam snang lo tsA dngos nyid gra nang byon //
gnam lcags brag nas 'dus pa skor bzhi sogs //
brgya rtsa'i gter bzhes kun mkhyen rdzu 'phrul bdag
/rgyal sras rdo rje gling pa la\u0f8e
gang des rjes bzung gter phran nyer gcig las //
rlung sems dbang thob o rgyan bzang po dang //
dol du sku 'khrungs bla ma yongs rdzogs bton //
sngags 'chang las 'phro gling pa la\u0f8e
la stod lho ru lha sras mu khri'i 'phrul //
gram pa rgyang nas gsol 'debs le'u bdun sogs //
spyan drangs sgom chen tshul gyis don gnyis bsgrubs //
mang lam bzang po grags pa la\u0f8e
lha sras dam 'dzin lang po gying du 'khrungs //
pu ri phug chen bla ma dgongs 'dus gtsos //
nyer brgyad gter 'byed phrin las bod khams khyab //
o rgyan sangs rgyas gling par\u0f8e
kong po 'or shod a tsar sa le'i 'phrul //
'dus pa skor dgu don mchog zab tig sogs //
blo 'das gter gyis grub thob chu rgyun spel //
dri med lhun po'i zhabs la\u0f8e
gnubs chen thugs sprul grwa phyi khang dmar byon //
mchims phu brag snar bla rdzogs thugs gsum sogs //
sgo 'byed dkar po'i brgyud 'dzin bod khams khyab //
dri med kun dga'i zhabs la\u0f8e
nam snying sgyu 'phrul byang stod bya mang pa //
dpal thang phug nas kun bzang thugs gter bzhes //
sku tshab mchog bzhengs dus gyi rgud pa bsal //
byang gling dpal gyi rgyal mtshan la\u0f8e
bdud 'joms yang srid gtsang stod sna mor bltams //
zang zang lha brag gsang mdzod chen po lngas //
bod khams skyob mdzad rgod kyi ldem 'phru can //
rig 'dzin dngos grub rgyal mtshan la\u0f8e
klu yi rgyal mtshan rnam 'phrul dwags por 'khrungs //
ri bo shAn tir dgongs pa rang grol 'byed //
snyigs ma'i lus can rdul snyed 'brel grol mdzad //
grub thob karma gling par\u0f8e
thugs rje che dngos rang byung grub pa'i dbang //
snga gter mang bzhes phyi gter du ma sbas //
rdzu 'phrul bkod pas dzam gling gdul dka' 'dul //
'chi med thang stong rgyal po la\u0f8e
bdud 'jom rnam rol nyang stod rgyan gong pa //
sgrol rje nag po'i mkhar nas rtsa ba gsum //
dril sgrub chos bton tshes bcu'i mchod rgyun spel //
dpal ldan 'jam dbyangs bla mar\u0f8e
g.yu sgra 'brog mi zung 'jug ye shes gar //
long por skur snang rtsa gsum bka' brgyad sogs //
gter sgo mang 'byed gang 'dul gdul bya bskyangs //
bsam gtan bde chen gling pa la\u0f8e
legs gzher skye srid chos gter grub pa'i rtags //
cir yang mnga' mdzad mgon po rin chen dang //
'brog mi'i rnam 'phrul ma rgyud gcod yul bdag
/so pa skal ldan rdo rjer\u0f8e
lang gro lo tsA lho brag gru shul byon //
mkhar chu'i 'dus pa bzhi sogs zab gter sgo //
nyer lnga'i zhal 'byed rtag khyab phrin las can //
'gro 'dul rat+na gling pa la\u0f8e
chos blo mgon sprul gong la'i zhol du 'khrungs //
brag dkar lha chur rta mgrin mchog gter phyungs //
'byung bzhir dbang thob las rab zhig po gling //
mchog ldan rdo rje'i zhabs la\u0f8e
bum thang thar gling las 'brel skye ba'i mtha'//
me 'bar mtsho sogs gter chen bco brgyad 'byed //
rnam 'phrul rim byon gzhan don rgyun chad med //
pad+ma gling pa'i zhabs la\u0f8e
gang las lung brnyes chag gi byang chub gling //
lo tsA rin bzang rnam 'phrul gnyal du 'khrungs //
zab gter bka' babs phrin las mtha' ru phyin //
'gro 'dul las 'phro gling par\u0f8e
shangs kyi lha phur rnam snang lo tsA'i 'phrul //
zab bu lung sogs chos gter du ma'i rgya //
bkrol mdzad cho 'phrul chen pos 'gro ba 'dul //
pad+ma kun skyong gling par\u0f8e
'gos blon gung btsan skye ba bal yul gyi //
rten mchog snang mdzad yol mo shAkya bzang //
bai ro'i rnam 'phrul mtha' dmag gdug pa bzlog
/rig 'dzin mchog ldan mgon po la\u0f8e
nus 'byin yang srid gtsang rong bya bzang 'khrungs //
tshe spung gsang gnas sangs rgyas dgongs 'dus sogs //
ngo mtshar chos spel khyad par thabs lam bdag
/pad+ma tshe dbang rgyal po la\u0f8e
chos rgyal thugs sprul glo bo ma thang 'khrungs //
bsam yas dbu rtse'i bka' 'dus phyi ma drangs //
'gran bral mkhas shing grub pa'i rnam thar 'chang //
paN chen pad+ma dbang rgyal la\u0f8e
bdud 'joms rnam 'phrul mang rong 'jam rdor mtshan //
dpal dbang skye srid ma ti rat+na dang //
rgya mar sku 'khrungs ched gu'i 'dren pa mdzad //
mi 'gyur las 'phro gling par\u0f8e
lha sras mu khri 'bri gung skyu ra'i gdung //
gzho stod ti sgror dgongs pa yang zab bton //
sgrub pa'i rgyun btsugs mkha' 'gro klong yangs zhabs //
chos rgyal rin chen phun tshogs la\u0f8e
stod lung snang rtser dam 'dzin rnam par 'phrul /
khyung tshang brag nas rgyal ba 'dus pa sogs //
zab gter spyod cing snga 'gyur bstan srog 'dzin //
gar dbang zhig po gling par\u0f8e
rnam snang lo tsA'i rol gar byang du bltams //
grog ri rin spungs sogs nas grol thig gi //
zab chos spyan drangs mkhyen rtogs bsam mi khyab //
'gro 'dul shes rab 'od zer la\u0f8e
bdud 'joms sgyu 'phrul glo bor rig 'dzin rgyud //
'on phu stag tshang drag po dbu dgu sogs //
ngo mtshar gsang 'byed tshe dbang rig pa 'dzin //
legs ldan rdo rje gro lod la\u0f8e
lha lcam gangs 'bum skye mtha' spa gror byon //
brag dmar gter khung spyi ti'i zab chos thon //
snang bzhi mthar phyin brgyud pa'i phreng ba spel //
gter ston tshe ring rdo rje la\u0f8e
lang gro'i rnam rol gtsang stod gnas gsar ba //
gu ru nub phyogs pa yis rjes su bzung //
ngo mtshar skyes mchog slob bshad bstan ba'i nyi //
'jam dbyangs mkhyen brtse'i dbang phyug la\u0f8e
'brog mi'i yang srid lho brag gru shul pa //
mkha' 'gro dgongs 'dus gtsor gyur chos rten rdzas //
mtha' yas spyan drangs don mdzad rim gsum byon //
o rgyan bde chen gling par\u0f8e
mnga' bdag yon tan rnam rol me nyag rigs /
khams khu lung sogs zab gsang rnam gsum 'byin //
gter rnying bka' babs dregs can chos la bkod //
byang bdag bkra shis stobs rgyal la\u0f8e
snang rig gcig 'dres yongs 'dzin ngag dbang grags //
mthu stobs dbang phyug rig 'dzin ngag gi dbang //
mchog grub dkon mchog 'od sprul 'phrul gter 'byin //
gar dbang las 'phro gling pa la\u0f8e
rgyal sras lha rje pad+ma gsal zung 'jug
/rnam rol ra zhi pad+ma rig 'dzin rtsal //
sgrub gnas dpal rir ngo mtshar bla sgrub 'byin //
sngags 'chang bkra shis tshe brtan la\u0f8e
nyang ban sgyu 'phrul nyang kha stod du 'khrungs //
hom 'phrang spyi 'dus la sogs gter lnga spyod //
bslab gsum rnam dag phrin las mkha' ltar khyab //
'ja' tshon las 'phro gling par\u0f8e
khye'u chung lo tsA mdo khams sde dger sprul //
tsha ba sgro brag sprul sku'i snying thig sogs //
gnas gter brgya rtsa'i mnga' bdag sa bcu'i dbang //
bdud 'dul nus ldan rdo rjer\u0f8e
rgod ldem yang sprul mnga' ris yam du byon //
skyid mo lung nas rdor sems thugs thig sogs //
byang gter gzhug spel gdul bya'i lhag ma bskyang //
gar dbang zla ba rgyal mtshan la\u0f8e
bai ro'i gsung sprul grwa nang smyos kyi gdung //
sha 'ug thugs rje che sogs rang gter spyod //
lha yi lhar gyur bka' gter me ro bslangs //
o rgyan gter bdag gling par\u0f8e
'u 'bor sgang du lang gro'i ye shes gar //
gnam chen brag sogs gter sgo bcu drug 'byed //
rtogs dgongs rtsal rdzogs sde brgyad bran du khol //
rig 'dzin klong gsal snying po la\u0f8e
gsang bdag drag po che sogs zab gter la //
spyod mdzad bzang po rdo rje sgam po pa //
yol mo sprul sku stobs ldan shugs 'chang rtsal //
bstan 'dzin nor bu dbang rgyal la\u0f8e
mu khri'i rnam rol mdo khams lho rgyud pa //
tshe dpag med dang bla ma zhi drag chos //
spel mdzad grub dbang mi 'gyur rdo rje 'dzin //
nus ldan drag po rtsal la\u0f8e
a tsar sa le'i yang srid spar stod 'khrungs //
dga' tshal yi dam dgongs 'dus chos rten sogs //
thugs gter bcu gnyis mnga' bdag stag sham pa //
o rgyan bsam gtan gling par\u0f8e
chos rgyal yang sprul phyag rdor drag sngags bdag
/sbas tshul 'gro 'dren ngag gi rdo rje dang //
la stod stag mor bai ro'i byin rlabs gar //
gter ston dbon gsas khyung thog la\u0f8e
dwags por mchog grub rnam rol bcu gnyis pa //
skung lung gnas nas zab lam thugs nor sogs //
chos bon gter spyod sbas yul gdul bya'i gnyen //
o rgyan chos rje gling par\u0f8e
dran nam thugs sprul mkha' 'gro'i gsang mdzod spyod //
rlung sems dbang thob mu la ha ra dang //
rlangs dpal rnam 'phrul phur pa'i dngos grub brnyes //
rwa ston stobs ldan rdo rje la\u0f8e
gu ru'i rnam 'phrul 'bum lnga'i sprin chen gyis //
snyigs ma'i gdung sel 'gro mgon mdo khams pa //
nyid las lhag pa'i rig 'dzin rnam bzhi'i mgon //
grub dbang thugs mchog rdo rjer\u0f8e
hU~M mdzad mkhon ston rnam rol zur mang 'khrungs //
mtsho brag gnyis nas rdzu 'phrul zab gter drangs //
dus snyigs gdon dang gnyan rgod 'jigs las skyob //
rig 'dzin rol pa'i rdo rjer\u0f8e
mdo smad gser thal bai ro'i thugs las sprul //
rmu rdo'i snying thig btsan ri'i bka' 'dus sogs //
mchog gi gter 'byin mtha' 'khob gdul dka' 'dul //
pad+ma bde chen gling par\u0f8e
nam snying thugs sprul kaHthog lho ru 'khrungs //
rol rdor yang gter bu chu'i gdams phran 'byin //
mkhyen nus zla bral gsar rnying bstan srog 'dzin //
rdo rje tshe dbang nor bu la\u0f8e
gnubs chen rnam 'phrul rtsa gsum gter gyi bdag
/rgyal mchog dbyangs sprul bdud 'dul gling pa yi //
yang srid rtogs pa mngon gyur rig pa 'dzin //
dri med gling pa'i zhabs la\u0f8e
a tsar ye shes dbyangs sprul 'brug thang pa //
bco brgyad gter 'byed kun bzang bde chen rgyal //
bai ro'i sgyu 'phrul yid bzhin skor gsum bdag
/ta'u rog rje gling pa la\u0f8e
chos gling yang srid sbas yul chos 'khor 'khrungs //
zhi drag chos spel 'chi med rdo rje dang //
g.yu sgra'i rnam 'phrul rlung sems dbang du gyur //
bstan 'dzin zla 'od rdo rje la\u0f8e
blon po mgul nas gsang gsum rten mchog drangs //
'gro mgon rang grol ting 'dzin rgyal po dang //
mu ne'i yang sprul rtogs pa mngon du gyur //
rig 'dzin chos rgyal rdo rjer\u0f8e
mchog grub rgyal po'i yang srid bcu gsum pa //
bka' gter dag snang snyan brgyud rjes dran dang //
dgongs pa yang gter bka' babs bdun gyi bdag
/pad+ma mdo sngags gling par\u0f8e
dam 'dzin rnam rol mdo stod sgom sder 'khrungs //
sa spyod karmar zab bdun rgyud lung gtsos //
gnas gter du ma'i shing rta'i lam srol dbye //
mchog gyur bde chen gling pa la\u0f8e
gzhan yang yul dus gnas skabs ci rigs par //
smon lam las 'phros gtad rgya'i bka' thob nas //
zab mo'i chos dang gdams phran sna tshogs pas //
gang 'dul 'gro phan mdzad rnams la  gsol ba 'debs //
'gro mgon bde ba'i rdo rje g.yu brag pa //
zur rigs grub brnyes shAkya 'od po che //
mdo bo ras pa lha rje dge ba 'bum //
dbyil ston ye shes khyung grags la\u0f8e
zla ban gzi brjid rog ban shes rab 'od //
me nyag grags 'byung dge bshes sna chen po //
sgra pa dar ye rgyang grags 'od kyi zer //
'od zer ston pa rnams la\u0f8e
'gos rigs rgan po zhang 'brog thub rgyal ba //
shangs pa mdze sngon rnam gsum tshogs pa'i gter //
se ston ring mo kha la me 'bar ba //
lho yi ban+de rnams la\u0f8e
sgom pa g.yu sgom rdo rje 'brom chos snying //
gtsang ston chos 'bar nyang ring shes rab grags //
rog ban 'brog po sngags 'chang dbang chen bzang /
khams pa me zor rnams la\u0f8e
skye ban rdo rje ban de chung ngu zung /
khyung rgod me nyag dbu mar mgar ston dkar //
a ba d+hU ti pa sogs tha dad bzhi //
zung du bcas pa rnams la\u0f8e
g.yu ston mgon rgyal yang bon ri khrod pa //
zla ba rdo rje lcags sman don grub dang //
gtsang pa sa sngos 'gos pa pad+ma'i mtshan //
dpyil ston dga' rab rnams la\u0f8e
bla ma kun dga' khyung po thig le dang //
rang byung ye shes sar ban nyi ma'i snying //
bram pa kun bzang bal po b+ha ro pa //
shud pu dpal gyi grags pa la\u0f8e
dbang shAka nyi 'bum khri dang pra dun pa //
gnyags ston lha 'bar sum ston ye shes gzungs //
gnyal pa nyi shes rdo rje sra brtan dang //
jo gdan dkon mchog grags pa la\u0f8e
chu glang rtse mo gnyal ston nag po'i mtshan //
'brug sgom zhig po byang chub dpal mo rje //
shes rab grags pa khams pa khra mo dang //
nag shod ma hA badzra la\u0f8e
chos rgyal nor bu gling dang mkha' spyod gling //
kun dga' nyi ma shud ke chos kyi grags //
byang chub gling pa lha dbang grags pa'i mtshan //
mthu stobs gling pa rnams la\u0f8e
sprul pa'i gter chen gsum gyi bka' thob pa //
dung gi phreng 'dzin pad+ma chos dang dbang /
khyung gi mtshan sogs sa gter zol med kyi //
skal ldan rnal 'byor rnams la\u0f8e
srid las 'das kyang srid pa'i rnam rol ston //
spyang pa mthar son chos nyid bden pa gzigs //
'khrul snang dag pa'i 'khor lor shar ba yi //
'gro mgon mchog chen rnams la\u0f8e
spyan ras gzigs dngos thugs chen zhi drag gi
/phrin las spel mdzad byang sems zla rgyal zhabs //
grub pa'i rgyal mos rjes bzung chos gsum gsan //
ras chung rdo rje grags pa la\u0f8e
sbyangs pa'i yon tan bcu gnyis mtha' ru phyin //
pad+mas byin brlabs yang dag gdams pa gnang //
lha mi'i gtsug rgyan kha che paN+D-i ta //
shAkya shrI b+ha dra la\u0f8e
rta mgrin gsang sgrub gu ru dngos las gsan //
dbon ston thugs rje che dngos skyer sgang pa //
snga 'gyur bstan pa'i mnga' bdag kaHthog pa //
dam pa bde gshegs zhabs la\u0f8e
mkha' 'gro dpal ldan phreng ba man+da ras //
gdams pa'i bcud bstsal snying thig thugs gter 'byed //
gangs can sman gyi ston pa g.yu thog pa //
yon tan mgon po'i zhabs la\u0f8e
sgrol mas dngos su rjes gzung bya mang pa //
bka' gdams dge ba'i bshes gnyen brtson 'grus grags //
gu rus rdo rje rab brtan srung mar gnang //
lo ston rdo rje dbang phyug la\u0f8e
'jig rten dbang phyug bsam bzhin srid pa bzung //
pad 'byung bi mas byin brlabs dgongs gter brdol //
snying thig bstan pa rgya mtsho'i mthar khyab spel //
kun mkhyen rang byung rdo rje la\u0f8e
'dar gyi rigs 'khrungs kun spangs 'phyar ru ba //
rdo rje phur pa'i grub brnyes mu stegs btul //
gu rus rjes bzung dbang chen bdud rtsi'i klung //
spel mdzad rin chen bzang po la\u0f8e
o rgyan yul du pad+ma thod phreng gis //
dbang bskur rgyud bshad man ngag rnam gsum bstsal //
phyag rdor dngos las rdzogs chen gdams pa gsan //
lho brag las kyi rdo rje la\u0f8e
ri khrod mgon pos rjes bzung mchog dngos grub //
spa gro stag tshang pad+ma saM b+ha las //
pad+ma tshe khrid gsan te skal ldan bskyangs //
mkhas grub nags kyi rin chen la\u0f8e
gu rus rdo rje srog shing gdams pa gnang //
'ja' tshon sku can dpal ldan rdo rje dang //
a ti'i zab don pad+ma dngos las gsan //
rgyal dbang kun dga' dpal 'byor la\u0f8e
rnga yab gling nas tshe sgrub gdams zab kyi //
pho nyar mngags pa grub chen zla ba pa //
dpal gyi tsa rir de nyid dngos su gsan //
kun mkhyen mthong ba don ldan la\u0f8e
skye bar sbyangs pa'i las kyi 'phro sad nas //
rang snang ris med dgongs pa mngon du gyur //
ngo mtshar a ti dgongs pa'i klong nas brdol //
mnyam med nam mkha' bsod nams la\u0f8e
zil chen phug tu gu ru pad+ma yis //
ngo mtshar rtags 'byin A yu mda' 'phel gnang //
rdzu 'phrul mngon shes 'gran gyi zla dang bral //
ras chen dpal 'byor bzang por\u0f8e
pad+ma thod phreng DA ki seng gdong mas //
dngos su rjes bzung mdze nad skad cig bsal //
snyan brgyud bdud rtsi'i bcud sbyin bo dong pa //
rtogs ldan sangs rgyas mgon po la\u0f8e
thang rgyal sgyu 'phrul mnga' ris gu ger byon //
'phags pas rjes bzung brgya dang sum cur bzhugs //
'gro don dpag med mdzad nas 'od skur gshegs //
grub mchog tshul khrims bzang po la\u0f8e
nA ro tA pa'i rnam 'phrul byar du 'khrungs //
gu ru drag po kI la'i snyan brgyud thob //
mkhas shing grub pa'i dbang phyug thams cad mkhyen //
'brug chen pad+ma dkar po la\u0f8e
rtsa gsum zab mo kun 'dus dgongs mdzod dbye //
'ja' tshon me 'bar mkha' 'gro'i dbang phyug rtsal //
'chi med hrIHgcig gdams pa'i snyan brgyud thob //
snang gsal bkra shis rgya mtsho la\u0f8e
chos rgyal yang sprul dag snang zab chos spel //
mtshungs med 'bri gung dkon mchog rin chen dang //
lhag lhas rjes bzung zab rgyas gsang ba'i mdzod //
dbur smyon chos kyi grags pa la\u0f8e
pad+ma gsal sprul lha rigs btsun pa'i tshul //
rdo rje snying po'i dgongs pa'i gter chen phyungs //
ye shes mchog brnyes brtul zhugs rtsal chen rdzogs /
khrag 'thung nam mkha' 'jigs med la\u0f8e
gnubs chen dran pa nam mkha' zung 'jug gar //
bde chen rgyal mos ngo mtshar gdams pa bstsal //
snga 'gyur bstan pa'i srog shing myos rig 'dzin //
gsang bdag phrin las lhun grub la\u0f8e
chos rgyal phrin las rnam rol za hor gdung //
rtsa gsum srung mas zhal bstan rgya can chos //
nyer lnga'i sgo 'byed gangs can bstan 'gro'i mgon //
kun mkhyen rdo rje thogs med la\u0f8e
pad+ma'i sgyu 'phrul grub chen dzA bir gyis //
dngos su byin brlabs 'ja' lus gdams zab spel //
rlung sems bcud gsol rags lus dwangs mar smin //
grub chen nyi zla klong gsal la\u0f8e
shud bu dpal seng ngom yul srid pa bzung //
rtsa gsum zhal gzigs gnam chos snyan brgyud spel //
byin rlabs stobs kyis gzhan phan bsam mi khyab //
sprul sku mi 'gyur rdo rje la\u0f8e
gang de'i sprul par lung zin zol med kyi //
grub pa'i dbang phyug nam mkha' chos kyi dbang //
gnubs chen rnam rol zab gsang thugs las brdol //
kun bzang nges don dbang po la\u0f8e
sbyang pa phul byung shes bya'i gnas kun mkhyen //
grub pa mthar phyin chos nyid bden pa gzigs //
thugs rje che dngos 'brel tshad don dang ldan //
yongs 'dzin karma chags med la\u0f8e
mu khri'i yang sprul 'jigs med brtul zhugs spyod //
karma rig sngags grub pa'i rgya mtsho'i sde //
mang thos tshe dbang mi 'gyur rdo rje 'dzin //
bde mchog 'khor lo'i bka' babs la\u0f8e
khri srong rnam rol thugs gter zab mo'i bdag
/rta mgrin dbang gi rgyal po nus ldan rtsal //
sgrub brgyud bstan pa'i srog shing sa bcu'i dbang //
pad+ma nyin byed dbang po la\u0f8e
dbu g.yor gzhung du chos rgyal khu dbon sprul //
sgrub pa'i 'bras thob 'khor 'das chos skur rdzogs //
thugs tig phrin las yangs pa'i khyon kun khyab //
klong chen nam mkha'i rnal 'byor la\u0f8e
shar phyogs 'od zer ming can sprul pa'i sku //
rnal 'byor bzhi bcas gu ru'i rdo rje'i lung //
ji bzhin don mdzad mu rub ye shes 'phrul //
grub dbang byang chub rdo rje la\u0f8e
dbyings phyug mtsho rgyal rnam rol dpal ri ba //
mchog grub pad+ma chos 'byor rgya mtsho dang //
gter bdag gling dang rgyud gcig tshul tha dad //
mthu ldan pad+ma dgyes pa la\u0f8e
klu yi rgyal mtshan Ar+Ya sa le ya //
smon lam gcig bsdus bstan 'dzin phrin las zhabs //
bai ros byin brlabs dpal ldan dpa' bo mchog
/gar dbang 'gro 'dul rgyal po la\u0f8e
yang zab rtsa gsum kun 'dus gdams srol 'byed //
ne ring chos rje ngag dbang mtshan can dang //
rdo rje rtse mo'i dgongs pa'i rtsal chen rdzogs //
mi 'gyur nam mkha'i rdo rje la\u0f8e
phyogs bzhi dbus lnga gter rigs bco brgyad sogs //
phyi nang gsang ba'i gter la longs spyod pa'i //
las 'phro gter brgyud gu ru'i phrin las pa //
tshad mar gyur pa kun la gsol ba 'debs //
sngon chad byon dang da ltar 'gro don mdzad //
slad mar byams pa'i bstan la thug gi bar //
yul chen gter chen yul phran gter phran res //
don mdzad lung bstan brnyes rnams la gsol ba 'debs //
bstan zhabs gter skyong rdo rje'i lung bzhin du //
g.yo med bsgru+ubs nas bstan 'gror phan bde spel //
gu ru'i dgongs pa skong nus skyes bu mchog
/rig 'dzin grub pa'i tshogs la gsol ba 'debs //
dad gus mos pas rtse gcig gsol btab mthus //
gsang gsum byin rlabs bdud rtsis bdag rgyud smin //
zab chos shing rta 'dren pa'i mthu thob nas //
gsang bstan nyi mas 'jig rten mdzes byed shog
/sgrub la gegs med rim gnyis mtha' ru phyin //
tshe 'dir rig 'dzin rnam bzhi'i gseng lam bgrod //
pad+ma 'od du tshom bu gcig 'dus nas //
bde ba che dang dbyer med byang chub shog
/dus gsum rig 'dzin rtsal 'chang ji snyed pa'i //
phrin las bdag nyid kho nas 'grub pa yi //
mkhyen rtogs nus pa'i gzi brjid zla med pas //
mkha' khyab 'gro kun bde blag 'dren nus shog
/snyigs dus rgud pa mtha' dag dbyings su zhi //
'jig rten bde zhing dge bcu'i dpal la spyod //
bstan pa rin chen sa steng kun khyab pa'i //
phun tshogs bkra shis 'phel rgyas brtan gyur cig
/ces rgyal dbang pad+mA ka ra'i phrin las kyi gtso bo rdo rje'i gsung gi gsang ba zab mo rin chen gter gyi mdzod chen po rtsol bas sgrub pa'i skabs su /
gter 'byung gi rigs dang so so'i rnam thar las byung ba dang /
gtso bo khyab bdag mtsho skyes rdo rje dang zhal mi gnyis pa kun mkhyen bla ma rdo rje gzi brjid kyi zhal lung la gzhir byas //
byang bdag gis mdzad pa'i mtshan yongs bsdams /
bdud 'dul dang gnam chos sogs kyis mdzad pa'i gter brgya'i gsol 'debs las mtshan tho byung bas kyang kha bskangs te /
pad+ma'i sngags rig 'dzin pa pad+ma gar dbang phrin las 'gro 'dul rtsal gyis dpal de bI ko TI'i dben khrod tsa 'dra rin chen brag gi sgrub gnas kun bzang bde chen 'od gsal gling du sbyar ba dge legs 'phel //

//
