brgyud 'debs ni /
hrIH
ka dag spros dang bral ba'i zhing khams nas //
bon sku kun tu bzang po la gsol ba 'debs //
sna tshogs 'gag med rol pa'i zhing khams nas //
longs sku rgyal ba 'dus pa la gsol ba 'debs //
gang 'dul thabs bstan ma nges zhing khams nas //
sprul sku pad+ma 'byung gnas la gsol ba 'debs //
dbyings klong thabs shes zung 'brel zhing khams nas //
dbyangs can ye shes mtsho rgyal la gsol ba 'debs //
phyogs med dag snang 'char ba'i zhing khams nas //
lo chen bai ro tsa na la gsol ba 'debs //
snyigs dus 'gro ba 'dul ba'i zhing khams nas //
o rgyan mchog gyur gling pa la gsol ba 'debs //
sngon bzang smon lam 'brel ba'i zhing khams nas //
zab don chos kyi bdag po la gsol ba 'debs //
spyi gtsug 'gyur med bde ba'i zhing khams nas //
drin chen rtsa ba'i bla ma la gsol ba 'debs //
dbang bzhi lus la rdzogs par byin gyis rlobs //
mchog thun dngos grub thob par byin gyis rlobs /


/skyabs yul 'od zhu rang la thim par bsam /
zhes dbang drag 'bar ba'i bla brgyud gsol 'debs 'di ni gter chen mchog gi bka' phebs ltar /
dngos slob rgyal ba g.yung drung bstan 'dzin pas bgyis pa dge legs 'phel bar gyur cig
/sarba mang+ga laM///
/
