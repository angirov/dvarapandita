srung 'khor spyi'i rab gnas ni /
bdag bskyed sngon du 'gro bas /
gzhi gtsang ma'i khar me tog sil ma bkram pa'i steng du 'khor lo bzhag mthar mchod pa dang gtor ma bshams /
bgegs bskrad /
stong pa'i ngang las 'khor lo pad+ma rdo ra me ri sogs bris pa bzhin du bskyed /
yig 'bru rnams 'od dpag med du bsgom /
ming spel rnams bsgrub bya gang yin der bsgoms nas so sor dgug cing bstim /
dzaHhU~M baM hoH
zhes phyag rgya bzhi'i rgyas btab /
slar yang dbang lha spyan drangs /
gsol ba btab /
dbang bskur nas ar+g+haM sogs chu gnyis rol mor bcas pas mchod /
rdo rje dpag med rgyal po che //
sogs shwa lo ka gcig gis bstod /
AM a ro l-ika? ces brgya rtsa bzla /
de nyid 'od du zhu ba las 'khor lor bsgyur nas 'dod don thams cad 'grub pa'i byed por gyur par bsam zhing rang sngags dang rten 'brel snying po mang du bzlas nas brtan bzhugs dang shis brjod bya'o //[ <!TCC Tibetan character 4,37 undefined in unicode!> ]//yang 'khor lo rang dang mthun pa bye brag gi rab gnas ni /
sgrub thabs bsdus pa 'di rdo rje gur gyi rgyud las byung ba bla med kyi lugs yin pas skyabs sems nas gzung bdag bskyed bzlas pa dang bcas pa sngon du 'gro bas bgegs bskrad /
stong pa'i ngang las 'khor lo pad+ma rdo rje'i ra ba sogs bris pa bzhin du sgom pa'i dbus su pad+ma dang a las zla ba'i steng du /
pra~M yig dkar po las bcom ldan 'das ma so so 'brang ma sku mdog dkar mo sogs nas rnam par snang mdzad kyis dbu brgyan pa'i bar sgrub thabs bzhin las /
de nas chu gnyis nyer spyod rol mor bcas pas mchod /
rdo rje sems dpa'i rang bzhin can //
zhes sogs shwa lo ka gcig gis bstod /
mdun bskyed kyi thugs kar zla ba la /
pra~M dkar po /
sngags kyi phreng bas bskor ba las 'od zer 'phros 'phags pa mchod sems can gyi don byas /
tshur 'dus sngags phreng la thim par bsam nas /
oM ma Ni d+ha ri sogs bzlas pa ci 'grub bya /
mthar mkha' nang nas 'jam pa'i dbyangs kyi sku dpag tu med pa sprul /
bsgrub bya'i don byas par bsam zhing /
bzlas pa nyer gcig tsam byas nas 'dod don gsol ba btab /
sngar bshams pa'i gtor ma byin gyis brlab /
rtsa sngags la i daM ba liM ta kha kha khA hi khA hi zhes btags pa gsum mam bdun gyis gtor ma phul /
bstod pa sngar bzhin dang mchod sbyin gtor ma 'di bzhes la /sogs kyis phrin las gsol /
lha 'od du zhu ba 'khor lo'i rnam par bsgyur la rtsa sngags ci rigs pa dang rten 'brel snying po nyer gcig tsam bzlas nas brtan bzhugs dang bkra shis brjod pa rnams bya'o //
zhes pa'ang gro tshang chos rje'i bzhed pa ltar 'gyur med rdo rjes spel ba'o ///
/
