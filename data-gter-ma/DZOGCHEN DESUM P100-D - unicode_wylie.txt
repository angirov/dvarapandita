gi slad du /
khyed rang gi thugs kar ye shes sems dpa'i thugs mchong gur smug po'i klong du nyi zla'i gwa'u'i dbus su hrIHdmar po'i mthar sngags kyi phreng bas bskor ba dang /
bla ma dkyil 'khor pa'i lha tshogs kyi thugs ka nas sngags phreng gnyis pa 'phros /
zhal nas thon khyed rang gi zhal du zhugs thugs srog gi mthar 'khod pa dang /
de las 'od zer 'phros rtsa gsum rgyal ba rab 'byams dang rig 'dzin bla ma rnams kyi thugs rgyud bskul /
gsang ba gsum gyi byin rlabs lha sngags phyag mtshan 'od zer gyi rnam par bsdus te thugs ka'i sngags phreng la thim par mos la bsnyen sngags 'di'i rjes zlos /
bsnyen sngags lan gsum dang /
slar yang thugs srog gi sa bon sngags phreng dang bcas pa las 'od zer spro bsdus sku gsum gyi ston pa 'khor dang bcas pa'i thugs rgyud bskul /
gsang ba gsum gyi byin rlabs 'od zer gyi rnam pas snod bcud tha mal gyi gzung 'dzin sbyangs /
dag pa rab 'byams lha sngags ye shes kyi 'khor lor sad pas sku gsung thugs kyi byin rlabs mchog tu brtan cing nus ldan du byas pas /
dngos grub rnam pa gnyis la dbang thob par bsam la sgrub sngags 'di'i rjes zlos lan gsum bzla /
slar yang 'od zer 'phros rang gzhan gyi bla tshe chad nyam yar pa thams cad dang 'khor 'das kyi dwangs bcud bsdus /
thugs srog la thim pas tshe bsod rgyas /
dbyings rig dbyer med ye shes rdo rje'i srog 'grub par mos la las sbyor tshe sngags 'di'i rjes zlos /
lan gsum bya /
de brtan par bya ba'i phyir sngags phreng mgrin par bzhag la /
A:
rig 'dzin rol pa'i lha tshogs kyi :
bsnyen sgrub las sbyor rdo rje'i sngags :
rigs kyi bu la sbyin pa yis :
grags stong rang grol dbang thob shog :
A+o~M sarba ma hA gu ru wA ka a b+hi Shiny+tsa A:
sngags dang dbyer med pa'i rig 'dzin rol pa'i gsung bzlas pa'i dbang bskur pas :
deng phyin chad 'di ltar sgrar snang zhing grags pa'i chos kun gsung rdo rje grags stong zung 'jug gi ye shes chen po rang shar du 'char bar gyur cig :
thugs kyi dbang gi slad du rang rig dus gsum 'gyur med khyab gdal chen po'i dgongs pa'i ngang du bzhag pa dang /
de mtshon byed rdo rje sems dpa'i me long gi brdas mtshon te /
me long du rdo rje shar ba bstan la /
hU~M:
mi 'gyur stong nyid rdo rje'i dbyings :
rig pa me long gzugs bzhin snang :
zung 'jug brda yi dbang bskur bas :
dbyer med nges don rtogs par shog :
A+o~M sarba ma hA gu ru tsit+ta a b+hi Shiny+tsa hU~M:
chos nyid bsam gyis mi khyab pa dang dbyer med pa rig 'dzin rol pa'i thugs dgongs pa'i dbang bskur pas :
deng phyin chad 'di ltar gzung zhing 'dzin pa'i chos kun thugs rdo rje rig stong zung 'jug gi ye shes chen po rang shar du 'char bar gyur cig :
de nas gzhung las /
yon tan yongs rdzogs chu bo bzhin :
rdo rje slob dpon dbang bskur phyir :
slob ma seng ge'i khri la bzhag :
gdugs dang rgyal mtshan ba dan 'phyar :
mchod pa'i sprin gyis mdun bdar te :
so so'i rdzas kyis dbang bskur bya :
zhes gsungs pa ltar dkyil 'khor rgya mtsho'i khyab bdag rig 'dzin bla ma'i rdo rje slob dpon gyi go 'phang mchog la 'god pa yon tan yongs rdzogs kyi dbang gi chu bo bzhin byin rlabs 'pho ba'i dbang bskur ba'i phyir du /
khyed rang rnams sangs rgyas thams cad kyi gsang ba yongs su rdzogs pa rig pa rtsal gyi dbang thob pa snang srid zil gnon rig 'dzin chen po shrI siM ha'i gsang gsum dang gnyis su med pa'i bdag nyid du gyur pa rdo rje rin po che 'khor 'das zil gnon gyi seng ge'i khri brtsegs pa la 'khod pa'i steng du gdugs dkar po dbub /
g.yas g.yon rgyal mtshan dang ba dan bsgreng /
phyag tu rdo rje dril bu /
phyag shing chos dung dkar po rnams gtad /
nam mkha' gang ba'i dbang gi lhas dkyil 'khor rab 'byams kyi lha tshogs char bab pa ltar spros nas khyed rang la thim pas byin rlabs ye shes kyi gzi byin 'bar /
bkra shis pa'i lha mo rnams kyis mchod pa'i bye brag 'bul zhing rol mo'i sgra sgrog
/rgyal ba sras dang bcas pas shis pa'i me tog 'thor zhing mnga' gsol ba'i mos pa mdzod cig
/de dag dngos su bya ba'am bris pa'i gzugs brnyan gtad cing lha tsaka yongs rdzogs sbams pa spyi bor bzhag la /
dpon slob gnyis kas dmigs pa de ltar gsal gdab la /
A+o~M:
rang snang rnam dag ye shes pho brang cher :
seng khri pad+ma nyi zla'i gdan steng du :
slob ma rigs 'dus shrI siM ha rtsal :
dkyil 'khor rgya mtsho'i bdag por bzhugs pa yi :
steng du gdugs phub g.yas g.yon rgyal mtshan 'phyar :
dam tshig gsum ldan rdo rje dril bu 'khyud :
ye shes dkyil 'khor rab 'byams thams cad kyi :
yi dam lha dang dbyer med dbang bskur bas :
dgongs pa mi 'gyur lha tshogs rang la rdzogs :
rig rtsal rol pa don gyi dbang thob nas :
kun bzang rdo rje 'dzin pa'i sa thob shog :
A+o~M badzra ma hA gu ru sarba maN+Da la dz+nyA na kA ya a b+hi Shiny+tsa A+o~M:
des yi dam lha yis sku rdo rje dkyil 'khor kun gyi bdag por dbang bskur nas /
dbang gi lha tshogs rnams kyis sangs rgyas thams cad kyi gsung rdo rje'i bdag nyid rgyud lung man ngag gi glegs bam mgrin par bzhag pas /
gsang ba rgya mtsho'i mdzod gsum bshad sgrub byed pa la dbang zhing zhi khro rgyal ba rab 'byams kyi gsung rdo rje'i byin rlabs dbang gi skal ldan du gyur par bsam la /
rgyud lung man ngag gi glegs bam gtad de /
A:
rgyud lung man ngag dam pa'i mdzod gsum gyi :
chos bka' gtad pa glegs bam dbang bskur bas :
lung bstan rdo rje'i ye shes rgyud la shar :
rab 'byams chos sgo 'byed pa'i dbang thob shog :
AHsarba tan+t+ra d+harma wA ka a b+hi Shiny+tsa A:
des pusti glegs bam gyi dbang gis gsung rdo rje gsang ba kun gyi mnga' bdag tu dbang bskur nas /
theg pa gsum gyi lam gyi yon tan mtha' dag rdzogs pa'i rnam thar gyi thugs yongs 'dzin dge ba'i bshes gnyen gyi dbang gis mdo sngags bstan pa kun gyi bdag por mnga' gsol bar mos shig
/gu ru'i sku chas rnams kyis mnga' gsol ba'i tshul gyis /
hU~M:
chos gos rnam gsum dar dang rin chen rgyan :
ber phod pad+ma'i snyan zhus mnga' gsol bas :
sdom pa gsum ldan sde snod rgyud sde'i bdag :
dge ba'i bshes gnyen dbang mchog thob par shog :
hU~M ma hA A tsAr+Ya tsit+ta a b+hi Shiny+tsa hU~M:
des dge ba'i bshes gnyen gyi dbang so byang sngags kyi bslab pa mthar phyin pa spyod pa'i dbang gis thugs rdo rje rig pa 'dzin pa'i che mchog tu mnga' gsol nas /
yon tan don gnyis lhun grub khams gsum chos kyi rgyal po'i rgyal thabs spyi blugs rig pa rtsal gyi dbang gi slad du /
gdan gsum yongs rdzogs kyi 'khor los rin po che'i bum pa bde chen ye shes kyi bdud rtsis gtams pas dbang bskur bas ye shes rdo rje yon tan gyi dbang thob par gyur /
rnam rgyal bum pa'i dbang bskur la /
ho :
bkra shis bum pa lha yi gzhal yas khang :
rtsa gsum 'od zhu bde chen bdud rtsis bltams :
skal ldan rigs kyi bu la dbang bskur bas :
yon tan yongs rdzogs mchog gi dbang thob shog :
A+o~M AHhU~M sarba ta thA ga ta dz+nyA na a b+hi Shiny+tsa ho :
bral ba dang rnam par smin pa dang dbyer med rig 'dzin rol pa'i yon tan gyi dbang bskur pas :
deng phyin chad 'di ltar snang ba'i yul thams cad yon tan rdo rje gsal stong zung 'jug gi ye shes chen por lhun gyis grub par gyur cig :
de ltar yon tan yongs rdzogs dbang gi chu bo bzhin rdzogs par thob pas /
slar yang bdag don du nyan sgom sgrub pa /
gzhan don du 'chad spel gyi phrin las dang /
gnyis don du rdo rje rgyal po bka' rab 'byams kyi dbang thams cad rdzogs par byas pas /
don gnyis lhun grub chos kyi rgyal po'i rgyal thabs la spyod pa'i 'gro 'dul phrin las kyi dbang thob par mos /
zhi khro'i sku bgrang phreng glegs bam sna tshogs rdo rje rnams dngos sam tsaka li gtad la /
hU~M:
rtsa gsum lha sgom rtse gcig sgrub pa dang :
gzhan don 'chad phrin rab 'byams dbang bskur bas :
rgyal ba'i gdung 'tshob 'gro ba'i kha lo sgyur :
don gnyis lhun grub phrin las mthar phyin shog :
A+o~M AHhU~M sarba ta thA ga ta dz+nyA na karma a b+hi Shiny+tsa A+o~M:
dus gsum bde bar gshegs pa thams cad kyi mdzad pa dang dbyer med pa rig 'dzin rol pa'i phrin las kyi dbang bskur pas :
deng phyin chad byed spyod thams cad phrin las rdo rje tshor stong zung 'jug gi ye shes chen po rang shar du snang bar gyur cig :
ho :
bkra shis bum pa 'khor dang bcas pa'i dbang bskur pas :
slob ma thams cad lha ru 'gyur zhing lha thams cad snang stong gi ye shes su rtogs par gyur cig :
rjes su rtogs brjod smon lam gdab cing shis pa brjod pa ni /
ho :
sku gsum ston pa bla ma rig 'dzin yongs rdzogs kyi phyi mtshan ma'i dkyil 'khor du :
spros bcas bum pa'i dbang bskur pas skal ldan rig pa 'dzin pa rnams kyi phung khams skye mched tha mal snang zhen gyi dri ma bag chags dang bcas pa thams cad byang zhing dag :
lam snang srid gzhir bzhengs rang byung gi dkyil 'khor sgom pa la dbang :
'bras bu sku rdo rje sprul pa'i sku 'grub pa'i skal ba dang ldan par gyur cig :
ces me tog 'thor zhing bkra shis ci rigs brjod la rol mo bya'o //

//gnyis pa bye brag gi dbang rim bzhi las dang po /
gsang dbang ni /
bla ma yab yum snyoms par zhugs pa'i byang sems sangs rgyas thams cad zhu ba'i ngo bo bdud rtsi myong bas bde gsal gyi ye shes mngon du 'bar bar mos shig
/thod pa'i bdud rtsi sbyin la /
hU~M:
dbyings kyi b+han+d+ha yangs pa ru :
rig pa bde stong lha tshogs sbyor :
zung 'jug bde chen bdud rtsi'i dbang :
bde chen yongs su bskyed phyir bskur :
bo d+hi tsit+ta a b+hi Shiny+tsa hU~M:
ho :
bde ba chen po byang chub sems kyi bdud rtsis dbang bskur pas phung khams thams cad lhar dag ste bde gsal ye shes mngon du 'bar bar gyur cig :
gsang dbang gi rtogs brjod smon lam ni /
ho :
sku gsum ston pa bla ma rig 'dzin yongs rdzogs kyi lus kyi dkyil 'khor du :
spros med gsang ba'i dbang bskur pas skal ldan rig pa 'dzin pa rnams kyi ngag rlung 'pho bcas kyi dri ma bag chags dang bcas pa thams cad byang zhing dag :
lam gsal stong bdag byin rlabs kyi rim pa sgom pa la dbang :
'bras bu gsung rdo rje longs sku 'grub pa'i skal ba dang ldan par gyur cig :
ces brjod /
gnyis pa sher dbang ni /
dkyil 'khor pa'i thugs ka nas rig ma yum gyi ngo bo spros te khyed rang dang 'du shes gsum ldan gyis sbyor bas /
bde chen ye shes klong du gyur par mos shig
/rig ma'i gzugs brnyan nam dril bu gtad la /
hU~M:
bkra shis mtshan ldan gzungs ma 'di :
bsten na bde ba chen po rtogs :
'di spangs sangs rgyas thob 'dod min :
bde chen ngal med rtag tu rol :
ma hA su kha a b+hi Shiny+tsa hU~M:
ho :
bde skyed yum gyi dbang bskur pas rtog tshogs thams cad bde ba chen por dag ste :
bde chen ye shes klong du 'bar bar gyur cig :
sher dbang gi rtogs brjod smon lam ni /
ho :
sku gsum ston pa bla ma rig 'dzin yongs rdzogs kyi gsang ba b+ha ga'i dkyil 'khor du :
shin tu spros med shes rab ye shes kyi dbang bskur pas skal ldan rig pa 'dzin pa rnams kyi yid thig le'i dri ma bag chags dang bcas pa thams cad byang zhing dag :
lam gzhan lus pho nya'i rnal 'byor sgom pa la dbang :
'bras bu thugs rdo rje chos kyi sku 'grub pa'i skal ba dang ldan par gyur cig :
ces brjod /
gsum pa tshig dbang ni /
ka dag khregs chod mtshon pa rdo rje sems dpa'i me long gi brda la brten nas /
rig stong ye shes kyi rtogs pa mngon du gyur par mos shig
/shel rdo thogs la /
hU~M:
sems nyid ma bcos ka nas dag :
stong gsal rang byung ye shes rtsal :
lhun gyis grub pa me long bzhin :
rig rtsal mchog gi dbang thob shog :
d+harma d+hA tu a b+hi Shiny+tsa A:
ho :
rdo rje sems dpa'i me long gi dbang bskur pas :
mi gnas ye shes kyi rtogs pa mngon du 'gyur bar gyur cig :
lhun grub thod rgal mtshon pa me long dang rma bya'i mdongs sgro'i brda la brten nas /
dbyings ye zung 'jug gi rtogs pa mngon du gyur par mos shig
/me long dang rma bya'i mdongs sgro bstan la /
hU~M:
dbyings kyi rang bzhin me long la :
rma bya'i mdongs ltar ci yang 'char :
rig rtsal zung 'jug rtsal gyi dbang :
yang dag par ni rtogs par shog :
d+harma dz+nyA na a b+hi Shiny+tsa hU~M:
ho :
rigs kyi bu la thod rgal gyi dbang bskur pas :
dbyings ye zung du 'jug pa'i rtogs pa mngon du 'gyur bar gyur cig :
dbang bzhi pa'i rtogs brjod smon lam ni /
ho :
sku gsum ston pa bla ma rig 'dzin yongs rdzogs kyi don dam byang chub sems kyi dkyil 'khor du :
rab tu spros med bzhi pa'i dbang bskur pas skal ldan rig pa 'dzin pa rnams kyi sgo gsum snyoms 'jug gi dri ma bag chags dang bcas pa thams cad byang zhing dag :
lam rig stong zung 'jug rdzogs pa chen po sgom pa la dbang :
'bras bu ye shes rdo rje ngo bo nyid sku 'grub pa'i skal ba dang ldan par gyur cig :
ces brjod /
de nas mdo byang las /
mtha' rten tshe yi gdams pa gsang ba'i lam :
zhes gsungs pa ltar bzhi pa mtha' rten tshe yi dbang bskur ba la /
tshe 'gugs pa'i slad du rig 'dzin bla ma rnams kyi thugs srog sngags phreng dang bcas pa las lha mo mgyogs ma'i tshogs nyi zer gyi rdul ltar 'phros pas rang gzhan rnams kyi bla tshe chad nyams yar pa dang /
'khor 'das kyi tshe bcud rnams bsdus nas khyed rang dang sgrub pa'i rdzas la thim par gyur /
ces brjod la mda' dar g.yab cing /
hU~M:
rig 'dzin bla ma'i lha tshogs rnams :
thugs dam chen po'i dus la bab :
tshe 'gugs rdo rje'i pho nya mo :
'khor 'das khams kun khyab par spros :
sde brgyad 'byung po'i tshogs rnams kyis :
bla tshe phrogs pa rang sor tshud :
snod kyi 'byung bzhi'i dpal dang g.yang :
dwangs ma gzi brjid rten la stims :
bcud kyi skye 'gro'i tshe bsod stobs :
brtan dang sems dang dbyer med sres :
rtsa gsum rgyal ba'i thugs rje'i dbyig :
ye shes dbyings kyi thig ler sdus :
mi 'gyur mi shigs rtag pa yi :
dngos grub dam pa bstsal du gsol :
A+o~M AHhU~M badzra ma hA gu ru A yur+dz+nyA na sarba sid+d+hi hU~M:
zhes pas bskul /
tshe yi 'brang rgyas rig 'dzin tshe lha'i dkyil 'khor du gsal ba spyi bor spyan drangs pas 'chi med tshe dang ye shes kyi dngos grub thob pa'i mos pa mdzod /
hrI:
zla gam dbang chen gzhon nu bum sku'i dbyings :
ye shes rang snang 'chi med lha tshogs bzhugs :
skal ldan rigs kyi bu la dbang bskur bas :
tshe dang ye shes snang ba rgyas par shog :
las sbyor tshe yi sngags kyi mthar :
kA ya wA ka tsit+ta badzra A yuHShe a b+hi Shiny+tsa A+o~M:
zhes tshe 'brang gi dbang bskur /
thabs shes kyi rdzas tshe bcud 'dus pa'i bza' ba dang bdud rtsi'i btung ba lag g.yas g.yon du sbyin pas /
mi 'gyur bde ba chen po dang shes rab stong nyid zung du 'jug pa'i tshe la mnga' brnyes par mos pa mdzod /
tshe ril tshe chang gtad de /
tshe sngags gong bzhin brjod /
slar yang tshe 'brang spyi bor bzhag ste /
rig 'dzin tshe lha'i dkyil 'khor lha tshogs las rang 'dra gnyis pa mched de khyed rang la thim pa'i mos pa mdzod /
dzaHhU~M baM hoHsa bstim /
rgyas gdab pa ni /
hU~M:
tshe bcud snying dbus rten la thim :
rig 'dzin tshe yi dngos grub thob :
ye shes rdo rje'i phyag rgya yis :
rtag pa dam par rgyas gdab bo :
dz+nyA na badzra rak+Sha rak+Sha hU~M:
mtha' rten du bkra shis rdzas rtags rin chen bdun gyis mnga' gsol bar mos /
rdzas brgyad thogs la /
bcom ldan shAkya seng ges byin brlabs pa'i //
'phags lam yan lag brgyad ldan bkra shis rdzas //
reg pas mi mthun phyogs kun zhi ba dang //
dge legs yon tan rtag tu 'phel gyur cig
/A+o~M mang+ga laM dra bya a b+hi Shiny+tsa mi /
rtags brgyad thogs la /
bsod nams yongs rdzogs sangs rgyas rnams kyi mtshan //
rnam thar brgyad ldan bkra shis rtags brgyad kyis //
byang chub sems ma'i tshogs bcas mnga' gsol bas //
'jig rten kun na rtag tu bde legs shog
/A+o~M aSh+Ta mang+ga laM a b+hi Shiny+tsa mi /
rgyal srid sna bdun thogs la /
'phags pa'i sar gnas 'khor los sgyur rnams kyi //
byang chub yan lag bdun ldan rin chen gyis //
deng 'dir nyon mongs dgra las rnam rgyal zhing //
srid zhi'i dpal gyis 'byor pa'i dbang bskur ro //
A+o~M ma hA rat+na a b+hi Shiny+tsa mi /
zhes spyi 'gro'i tshig gis sbyin /
de rnams kyi rig 'dzin yongs rdzogs kyi spyi dang bye brag gi dbang rgyas par bskur ba mtha' rten dang bcas pa grub nas //

//da ni khyad par gyi dbang bskur dgongs pa mthar phyin zhes /
gsang skor rig 'dzin bla ma'i byin rlabs khyad par ba zab mo sgrub pa ste /
de'ang phyi skor bla ma'i sgrub dbang las /
de bzhin du skor gsum bla ma rnams kyi byin rlabs rig pas 'phrul lo :
zhes 'byung zhing de dang mthun par mdo byang las kyang skabs 'dir /
bla ma yongs rdzogs sgom pa'i gseng lam zhes :
byin rlabs spyi las khyad par mtshan dang ni :
sku yi rnam pas sngon du skus dbang bskur :
gsung la gdams pa thugs la rdo rje'i glu :
dgongs pa'i nyams skyong bzhi yis rdzogs pa la :
dbang bskur dgongs pa mthar phyin zhes bya 'o :
zhes gsal bar bstan pa'i khyad par gyi byin rlabs dbang bskur dgongs pa mthar phyin nyid sgrub pa la thog mar zhu ba'i yon du maN+Dal phul /
zhes brda sbyar la maN+Dal phul /
khyed rang rnams snyim pa me tog gis bkang ba bcas thal mo sbyar la gsol ba 'debs pa 'di'i rjes zlos gyis /
zung 'jug dgongs pa brnyes pa yi :
'gro 'dul rig 'dzin yongs rdzogs kyi :
byin rlabs brtse bas gnang du gsol :
lan gsum /
de ltar gsol ba btab pa la bla mas bskur thob bral ba'i dbang bskur ye nas rang la rdzogs par gdams pa ni 'di la gsan pas khyab ste /
spyir ni 'gro 'dul lnga bcu rtsa brgyad po :
thams cad zung 'jug mngon gyur kun tu bzang :
dgongs pa rang byung nam mkha'i rnal 'byor tshogs :
ye shes sku can 'khor 'das yongs la khyab :
bzhugs yul zhing khams gzhan du btsal mi 'tshal :
da lta'i nam mkha' 'dir yang rnal 'byor rnams :
rang gi sems nyid 'di la'ang bla mas khyab :
bskur bya skur thabs bsgrub dang sgrub thabs med :
rnal 'byor lta ba'i ngang la sgrub dbang rdzogs :
zhes brjod /
de nas khyed rang rnams kyis tshogs gsag pa'i ched du mchod pa 'bul bar gdams pa ni /
e ma ho bde gshegs bla ma rnams :
bsam gyis mi khyab chos nyid klong :
kun tu bzang po'i rnal 'byor yin :
lta ba'i rgyal po'i mchod pa 'bul :
zhes gdams nas /
slob ma rnams kyis maN+Dal tshogs :
ci 'byor bshams te lta bar gnas :
zhes gsungs pas /
rang rig gdod nas rnam par dag pa'i rig rtsal bla ma'i lha tshogs rnams kyi spyan sngar tshig ris dang mthun pa'i dmigs 'don zung du chud pas 'di rnams rjes zlos gyis /
gdod nas dag pa'i kun bzang bla ma la :
mtshan 'dzin 'khrul pa'i bskang bshags mi 'tshal zhing :
gnyis su 'dzin pa'i phyag 'tshal mos gus bral :
de bas rang rig klong du phyag 'tshal lo :
gnyis su med pa'i mchod sprin rgya mtshos mchod :
bsam las 'das pa'i ngang du thugs dam bskang :
brjod med brjod pa thams cad mthol lo bshags :
e ma ho bde gshegs bla ma rnams :
kun bzang dgongs klong sems su rdzogs pa la :
phyi nang gnyis med spros pa'i mtha' las 'das :
chos dbyings klong chub ngang du phyag 'tshal lo :
e ma ho rang rig bla ma rnams :
'khor 'das thams cad sa ler mthong ba la :
gnyis su med pa'i dbyings su lhun rdzogs pas :
mthong bya mthong mkhan med la phyag 'tshal lo :
e ma ho bde gshegs bla ma rnams :
phyi nang nam mkha' kun la sku ni yongs su khyab pa nyid :
bzhugs pa'i yul ni phyogs bcu'i 'jig rten dag na mchis :
glo bur dri ma'i rnam rtog bsal phyir gzugs skur bzhengs pa rnams :
mtshan 'dzin 'khrul pa 'di dag myur du bsal bar mdzad du gsol :
zhes gsol ba btab pa la /
slob dpon gyis /
e ma ho :
bde gshegs bla ma 'gro 'dul lnga bcu rtsa brgyad rnams :
dmigs med chos kyi sku las da lta bzhengs su gsol :
gsang skor rig 'dzin yongs rdzogs gnas 'dir snang bar mdzod :
ye shes sku yis slob mar byin rlabs dbang chen da lta bskur du gsol :
zhes gsol ba gdab /
de nas slob dpon rig 'dzin bla ma gtso 'khor gyi skur bsgom pa dang /
khyed rang rnams kyang rig 'dzin bla ma yongs rdzogs kyi sku 'di bzhin gsal thobs shig
/spro na /
hU~M:
dbyings nyid gdod nas rnam par dag :
sogs nas /
snang srid gzhir bzheng phyag rgyar rdzogs :
bar ram /
bsdu na /
hU~M:
kun gzhi mi dmigs rnam par stong :
sogs nas /
shAn+tiM g+har+b+ha gsal :
bar rgyas bsdus gang rung btang /
de yang dbang bzhi pa'i ye shes phyin ci ma log pa rgyud la skye ba'i rgyu ma nor ba ni dgongs rgyud byin rlabs dang ldan pa'i bla ma'i rdo rje gsum gyi dbang gis smin par byed pa la rag las shing /
de yang rnam pa lam byed rdo rje gsum gyi dbang bskur ba ni /
byin rlabs myur du 'jug cing skyes brtan gong 'phel du byed pa'i thabs kyi zab khyad thun mong ma yin pa ste de nyid 'bogs pa la /
thog mar sku rdo rje'i byin rlabs 'pho ba'i phyir skus dbang bskur ba ni /
slob dpon rig 'dzin bla ma chen po shrI siM ha 'od gsal ye shes kyi sku can brtan g.yo srid zhi kun khyab rdul dang dngos po'i chos las 'das kyang /
snang stong mkha' khyab mkha' yi rdo rje sgyu ma dang 'ja' tshon shar ba ltar gtso 'khor yongs rdzogs su gsal bas dgongs brgyud rig rtsal slob ma la ched du gtad cing lta stangs gzir bas /
ye shes kyi sku gnyis pa zhig thugs ka nas ye shes sems dpa'i tshul du spros te rdo rje'i glu 'di gsungs par mos shig
/shrI siM ha'i sku tsaka thogs la /
sangs gling bka' thang las byung ba'i shrI siM ha'i rdo rje'i glu ni /
shrI siM has mkha' la sdigs mdzub gtad :
gang shar ma zhen gang shar ma zhen cig :
ma shar ma shar shar shar shar ma zhen :
shar grol dus mnyam shar grol dus mnyam mo :
stong stong mi stong mi stong rnam par stong :
ma 'gags ma 'gags 'gag 'gag 'gag pa med :
ye stong ye stong rnam stong rnam par stong :
steng 'og bar mtshams phyogs med kun shar 'di :
shrI siM ha'i don dam gnad de mdzod :
lta spyod snod rung dbyer med ngang gis 'char :
zhes gsungs rdo rje lta bu'i klong du thim :
zhes brjod sku spyi bor bzhag
/ces gsungs nas spyi bo nas thim pas rdul bral snang stong mkha' khyab 'pho ba chen po'i rdo rje'i sku yi dbang dang /
thugs don gyi dgongs pa bsam gyis mi khyab pa'i dbyings dang gnyis med du gyur pa'i thugs rdo rje'i byin rlabs gnyis chig rdzogs su thob par sgoms shig
/spro na gang shar ma zhen sogs ngo sprod don nyung ngu rnam gsal mkhan chen rat+na'i gsung gis gnad bkrol te bshad na legs par sems /
gsum pa gsung rdo rje'i byin rlabs 'pho ba'i phyir gdams pa'i snying po sngags kyi dbang ni /
rig 'dzin shrI siM ha'i thugs kar ye shes sems dpa' dga' rab rdo rje'i thugs tsit+ta rin po che'i mchong gur dbus nyi zla'i gwa'u kha sbyor gyi lte bar hrIHmthar rang sngags kyis bskor ba'i sngags phreng bar ma chad pa mgal me bzhin byung /
zhal nas thon slob ma'i khar zhugs /
snying gar ye shes sems dpa'i thugs srog hrIHla thim par mos la rdo rje'i sngags 'di'i rjes zlos lan gsum mdzod /
A+o~M AHhU~M badzra gu ru shrI siM ha sid+d+hi hU~M:
de la spyir rlung 'byin 'jug gnas gsum 'bru gsum rdo rje'i gsung gi gsang bar lhun gyis grub par shes pas phra rag gi rdo rje'i bzlas pa dbang pos gang chun pa mdzod cig
/ces brda sbyar la rdor bzlas lan gsum sogs byed du gzhug
/de ltar mtshan bcas sku dang sngags kyi rnam pa gang ltar snang yang /
rdo rje'i glu yi dgongs don mtshan med rang rig ka dag gnyug ma ye shes chen po'i ngo bo las gzhan du ma dmigs par shes pas de ga'i ngang du snang sems gnyis med du thim pas dngos mtshan gang du'ang ma grub par chos nyid khyab brdal gyi klong du mnyam par zhog cig
/des mtshon nas /
thugs ka'i ye shes sems dpa' rig 'dzin dga' rab rdo rje sogs bla ma dkyil 'khor gyi lha tshogs rnams kyis so so'i thugs kyi dgongs nyams do ha rdo rje'i glu dgongs pa mi g.yo ba'i ngang nas blang ba dang chabs cig
/rang 'dra'i ye shes pa'i sku gnyis pa re byung nas spyi bo nas thim pa rdo rje'i sku dang thugs kyi byin rlabs dang /
snying po mtshan sngags spro bsdu'i dmigs pas rjes bzlas dang 'bru gsum rdor bzlas bya ba gsung gi byin rlabs /
de ltar mtshan bcas sku sngags do ha rnams mtshan med rang rig gnyug ma khyab gdal gyi klong du dgongs nyams skyong ba ye shes rdo rje'i byin rlabs te /
rdo rje bzhi yi byin rlabs spyi don gyi dgongs pa de lta bu'i ngang las ma yengs par rig 'dzin bla ma rnams kyi byin rlabs dbang bskur rim bzhin gsan 'tshal /
rig 'dzin dga' rab rdo rje'i sku thogs la /
bla ma dkyil 'khor gtso bo'i thugs ka'i ye shes sems dpa'/
rig 'dzin dga' rab rdo rjes chos kyi dbyings nas rdo rje sems dpa'i drung du sems nyid 'od gsal ba'i dus su :

nga ni mi yi rig 'dzin dga' rab rdo rje ste :
sems la blta ba'i yul med 'dzin pa rang sar dag :
sgom pa'i blo dang bral nas gsal dang mi gsal med :
spyod pa ci dgar btang bas re dogs rtsis gdab bral :
'bras bu 'od gsal snying po'i klong du rang bzhin grol :
zhes sku spyi bor gzhag
/mtshan sngags 'di'i rjes zlos /
A+o~M AHhU~M badzra ma hA gu ru pra he badzra sarba sid+d+hi hU~M:
'bru gsum rdor bzlas mdzod /

dga' rab rdo rje rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
rgyal po in+d+ra b+hU ti'i sku thogs la /
bla ma dkyil 'khor chen po'i shar phyogs kyi pad+ma'i 'dab ma'i steng nas /
rgyud lung man ngag kun gyi bdag po ni //
rgyal po in+d+ra b+hU ti'i rdo rje'i glu :
bde chen rang byung mkha' dbyings rnam dag pa :
gan+d+ho la yi mkha' 'gro'i grong khyer du :
in+d+ra b+hU ti'i bla med don rtogs te :

a ho :
chos dbyings rang byung rang shar dgongs pa 'di :
lta ba mtha' bzhi'i dri ma rang sangs nyid :
sgom pa blo las 'das shing 'od gsal ba :
spyod pa byar med ngang du lhug par bzhag :
'bras bu rang las rnyed pa ngo mtshar che :
zhes sku spyi bor gzhag
/mtshan sngags 'di'i rjes zlos /
A+o~M AHgu ru in+d+ra b+hU ti hU~M:
'bru gsum rdor bzlas mdzod /

rgyal po in+d+ra b+hU ti rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
'chi med pad+ma 'byung gnas sku thogs la /
bla ma dkyil 'khor chen po'i lho phyogs kyi pad+ma'i 'dab ma'i steng nas /
rtsa gsum rgya mtsho'i khyab bdag chen po ni //
'chi med pad+ma 'byung gnas rdo rje'i glu :
rang byung rang shar chos nyid bstan pa'i tshe :
lhun grub brtsegs kyi bam ro'i tshal chen du :
pad+ma 'byung gnas brtul zhugs spyod pa'i tshe :

a ho :
shar grol dus mnyam rig pa thol byung ni :
'jigs med snang med 'dzin med ngang du spyod :
klong las shar ba'i cho 'phrul cir bstan kyang :
'khor 'das mnyam pa nyid du brdal ba 'o :
zhes sku spyi bor gzhag

/mtshan sngags 'di'i rjes zlos /
A+o~M AHgu ru pad+ma saM b+ha wa hU~M:
'bru gsum rdor bzlas mdzod /
'chi med pad+ma 'byung gnas rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon bi ma mi tra'i sku thogs la /
bla ma dkyil 'khor chen po'i nub phyogs kyi pad+ma'i 'dab ma'i steng nas /
paN grub lnga brgya'i gtsug gi rgyan gyur pa //
slob dpon bi ma mi tra'i rdo rje'i glu :
ye shes dbyings su rnam par dag pa yi :
bde chen brtsegs par mkha' 'gro dbyings phyug mas :
slob dpon mchod pas de tshe 'di skad gsungs :

a ho :
bde chen nam mkha' gang ba'i dbyings su dag :
rang byung rang shar rig pa'i klong du thim :
dbyings rig gnyis med zung 'jug la bzlas pas :
'khor 'das kun khyab he ru kaHdpal lo :
zhes sku spyi bor gzhag
/mtshan sngags 'di'i rjes zlos /
A+o~M AHgu ru bi ma la mi tra hU~M:
'bru gsum rdor bzlas mdzod /

slob dpon bi ma mi tra rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon dz+nyA na sU tra'i sku thogs la /
bla ma dkyil 'khor chen po'i byang phyogs kyi pad+ma'i 'dab ma'i steng nas /
snang bzhin mthar phyin ye shes sku can ni //
slob dpon dz+nyA na sU tra'i rdo rje'i glu :
bde ba chen po'i ye shes ches 'phags pa :
dz+nyA na sU tra brag dmar dben rtsa ru :
mkha' 'gro rnams dang tshogs 'khor bskor ba'i tshe :

a ho :
bde ba nam mkha'i klong du bstims byas pas :
bde stong rgya che khyab brdal nam mkha' 'dra :
zhen pa med pa bde ba'i 'khor lo la :
lus ngag yid gsum bde ba chen por shar :
zhes sku spyi bor gzhag
/mtshan sngags 'di'i rjes zlos /
A+o~M AHgu ru dz+nyA na sU tra hU~M:
'bru gsum rdor bzlas mdzod /

paN chen dz+nyA na sU tra rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon hU~M kA ra'i sku thogs la /
bla ma dkyil 'khor chen po'i pad+ma'i phyi rol rin chen zur brgyad shar gyi zur steng nas /
thugs mchog yang dag grub pa'i thig le'i sku //
slob dpon hU~M kA ra yi rdo rje'i glu :
rig pa thog 'beb 'khrul pa'i tshang tshing bsregs :
bsil ba'i tshal du hU~M chen dgongs par bzhugs :
bram ze'i bu mos tshogs kyis mchod pa'i tshe :

a ho :
rang byung rang shar dpal chen he ru ka :
'khor ba'i khrag 'thung stong nyid dbyings su sbyor :
rig pa gting gsal chos nyid klong yangs su :
snang ba ci shar nam mkhar sprin dengs 'dra :
zhes sku spyi bor gzhag
/mtshan sngags 'di'i rjes zlos /
A+o~M AHgu ru hU~M kA ra hU~M:
'bru gsum rdor bzlas mdzod /
gu ru hU~M kA ra rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon khrag 'thung nag po'i sku thogs la /
bla ma dkyil 'khor chen po'i pad+ma'i phyi rol rin chen zur brgyad lho yi zur steng nas /
sku mchog bcom ldan 'jam dpal gshin rje dngos //
slob dpon khrag 'thung nag po'i rdo rje'i glu :
rang sems gnyug ma'i ngang du rdzogs pa las :
rdzu 'phrul cher snang rtsub 'gyur tshal chen por :
bam chen tshogs kyi 'du bar longs spyod tshe :

a ho :
bdag 'dzin rnam rtog rtsad nas bcad pa las :
rig pa'i stong srog 'khor lo nam mkhar bskor :
nyon mongs rnam rtog bye ba phrag brgya bsad :
thams cad ye shes rol pa'i rgyan du shar :
zhes sku spyi bor gzhag
/mtshan sngags 'di'i rjes zlos /
A+o~M AHgu ru he ru kaHkA la hU~M:
'bru gsum rdor bzlas mdzod /

slob dpon khrag 'thung nag po rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon klu sgrub snying po'i sku thogs la /
bla ma dkyil 'khor chen po'i pad+ma'i phyi rol rin chen zur brgyad nub kyi zur steng nas /
gsung mchog dbang chen rta mchog rol pa'i gar //
slob dpon klu sgrub snying po'i rdo rje'i glu :
sgyu ma lta bu'i rang gsal rtogs pa las :
dpal gyi ri la mkhas pa lnga brgya'i dbus :
nA gArdzu nas skye med glu 'di blangs :

a ho :
'od gsal byang chub sems 'di kun la khyab :
rig pa'i rang rtsal snang srid dbang du bsdus :
sems kyis snang srid kun la thal ler gsal :
snang ba gang shar skye med sgyu mar ltos :
zhes sku spyi bor gzhag
/mtshan sngags 'di'i rjes zlos /
A+o~M AHgu ru nA gArdzu na hU~M:
'bru gsum rdor bzlas mdzod /

slob dpon klu sgrub snying po rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon pra b+ha hasti'i sku thogs la /
bla ma dkyil 'khor chen po'i pad+ma'i phyi rol rin chen zur brgyad byang gi zur steng nas /
phrin las lha dang gnyis su med pa ni //
slob dpon pra b+ha hasti'i rdo rje'i glu :
'dzin pa rab tu gzhom pa rdo rje'i klong :
pad+ma brtsegs su bde ba chen po brnyes :
pra chen hastis rdo rje'i glu blangs pa :

a ho :
rkyen gyis g.yo ba med pa'i rig pa la :
'dzin pa du mas bcings pa sems kyi gos :
rang shar klong du 'dzin med zang thal gsal :
sems nyid rnam par dag pa'i rig pa shar :
zhes sku spyi bor gzhag
/mtshan sngags 'di'i rjes zlos /
A+o~M AHgu ru pra b+ha hasti hU~M:
'bru gsum rdor bzlas mdzod /

slob dpon pra b+ha hasti rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon ng+ha na saMskr-ita'i sku thogs la /
bla ma dkyil 'khor chen po'i pad+ma'i phyi rol rin chen zur brgyad shar lho'i zur steng nas /
bla med srid pa ma mo'i 'khor los sgyur //
slob dpon d+ha na saMskr-i'i rdo rje'i mgur :
brjod tshig bral ba'i ye shes brnyes pa las :
rdo rje gdan gyi gtsug lag khang chen du :
grub pa'i dbang phyug thams cad 'dus pa'i tshe :
d+ha na saMskr-is 'jigs med glu 'di blangs :

a ho :
brjod med sems la rig pas blta mi 'tshal :
rnam par dag pa'i rig pa ngang gis rdzogs :
rig pa dwangs gsal rnyog pa med pa ste :
rtsa rlung byang chub sems rnams tha mi dad :
zhes sku spyi bor gzhag
/mtshan sngags 'di'i rjes zlos /
A+o~M AHgu ru ng+ha na saMskr-ita hU~M:
'bru gsum rdor bzlas mdzod /

slob dpon d+ha na saMskr-ita rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
mkha' 'gro las kyi dbang mo'i sku thogs la /
bla ma dkyil 'khor chen po'i pad+ma'i phyi rol rin chen zur brgyad lho nub kyi zur steng nas /
bla ma rig 'dzin DA ki'i 'khor los sgyur //
mkha' 'gro las kyi dbang mo'i rdo rje'i mgur :
mkha' dbyings rnam par dag pa kun khyab pa :
nyi zla'i khang bur las kyi dbang mo ches :
ye shes mkha' 'gro bye ba 'dus pa'i tshe :
a ho :
chos kyi dbyings ni gzung du med pa ste :
kun la gsal zhing dmigs pa'i mtha' dang bral :
brjod med nyag gcig bde ba chen po 'di :
sangs rgyas kun gyi go 'phang bla med do :
zhes sku spyi bor gzhag
/mtshan sngags 'di'i rjes zlos /
A+o~M AHgu ru karma in+d+ra NI hU~M:
'bru gsum rdor bzlas mdzod //
mkha' 'gro las kyi dbang mo rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon ram+bi gu h+ya'i sku thogs la /
bla ma dkyil 'khor chen po'i pad+ma'i phyi rol rin chen zur brgyad nub byang gi zur steng nas /
bcom ldan dregs pa zil gnon stobs kyi bdag
/slob dpon ram+bi gu h+ya'i rdo rje'i glu :
klong nas ci shar chos dbyings klong du grol :
n+ya gro d+ha yi mchod rten chen mo'i drung :
bam ro'i sgrub pa mdzad pa'i gung gseng la :
ram+bi gu h+yas rdo rje'i tshig 'di gsungs :

a ho :
dmigs su med la chad pa'i mtha' dang bral :
cir yang 'char zhing rtag pa'i yul las 'das :
gsal stong zung 'jug dbyings rig gnyis su med :
gang yang shar ba 'di ka chos nyid do :
zhes sku spyi bor gzhag
/mtshan sngags 'di'i rjes zlos /
A+o~M AHram+bi gu h+ya hU~M:
'bru gsum rdor bzlas mdzod //
slob dpon ram+bi gu h+ya rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs //
!
slob dpon shAn+tiM gar+b+ha'i sku thogs la /
bla ma dkyil 'khor chen po'i pad+ma'i phyi rol rin chen zur brgyad byang shar gyi zur steng nas /
dpal chen drag sngags dmod pa'i 'khor los bsgyur //
slob dpon shAn+tiM gar+b+ha'i rdo rje'i glu :
rnam rtog chos nyid klong du grol ba la :
mchod rten gzi 'bar drung du dregs pa can :
lha 'dre kun gyi stong srog bcad pa'i tshe :
shAn+tiM gar+b+has hU~M gi glu 'di blangs :

a ho :
rnam rtog thams cad skye med ngang du hU~M:
'gags med gang shar rig pa hU~M gis sbyor :
rang byung rig pa'i hU~M gis ma rig gsod :
bdag tu 'dzin pa gzhom pa'i hU~M sgra che :
hU~M hU~M hU~M:
zhes sku spyi bor gzhag
/mtshan sngags 'di'i rjes zlos /
A+o~M AHgu ru shAn+tiM gar+b+ha hU~M:
'bru gsum rdor bzlas mdzod //
slob dpon shAn+tiM gar+b+ha rang rig ka dag gnyug ma ye shes chen po'i ngo bo las gzhan du ma dmigs pa'i dgongs nyams skyongs /
de ltar gsang skor rig 'dzin bcu gsum gyi glu dang 'brel ba'i sku yi dbang /
mtshan sngags rjes zlos dang 'bru gsum rdor bzlas bya ba gsung gdam pa'i dbang /
dgongs nyams glus ngo sprad pa thugs dbang dang /
de'i don la mnyam gzhag bya ba ye shes rdo rje'i byin rlabs te de rnams ma chad par bya dgos /
de dag rnams kyis gsang skor rig 'dzin yongs rdzogs kyi spyi dang bye brag gi dbang rgyas par bskur pa dang /
gter gzhung mdo byang gi dgongs pa ltar khyad par byin rlabs kyi dbang bskur dgongs pa mthar phyin bcas legs par grub pa la /
bla ma dkyil 'khor gyi lha tshogs rgyal ba sras dang bcas pa rnams kyis shis pa brjod pas dbang don gyi ye shes brtan cing gong 'phel du byas pa'i mos pa mdzod /
shis brjod bya /
de nas dbang dus su thob cing khas blangs pa'i dam tshig mtha' dag la srung sdom bgyid snyam pas 'di'i rjes zlos /
gtso bos ji ltar sogs dang yon 'bul dge bsngo rnams bya'o //

//rjes rim ni tshogs la rol ba sogs phrin las ltar bya'o //
yongs rdzogs bla ma'i sgrub thabs ni //
byin rlabs dngos grub kun gyi gzhi //
de yi smin byed dbang chog la //
mdzes par byed pa'i rgyan 'di 'o //
gsang skor man ngag sde'i bla ma rig 'dzin yongs rdzogs kyi spyi dang bye brag gi dbang dang khyad par gyi byin rlabs zab mo'i le tshan no ///
/

@#//
bcu gnyis pa gsang skor yi dam zhi ba'i dbang la /
sbyor ba bsham ni /
sgyu 'phrul lta bu zhi khro'i dkyil 'khor ras bris steng 'og tu bshams pa'am /
ma 'byor na tshom bu lha grangs so sor bkod pa'i khar many+dzi'i steng bum pa so lnga'i bcud ldan gyi kha rgyan la cod pan /
rdor dril /
ming dbang rnams bris pa'i tsaka li btags pa /
mdun du zhi ba rigs lnga /
yum lnga /
sems dpa' brgyad /
sems ma brgyad /
thub pa drug
/bya byed yab yum /
sgo bzhi'i khro bo yab yum bcas dang /
gnas 'gyur la /
khro bo yab lnga /
yum lnga /
ko'u rI ma brgyad /
seng ha ma brgyad /
spor byed brgyad /
sgo ma bzhi /
dbang phyug nyer brgyad bcas kyi sku tsaka
/g.yas su gsang thod /
g.yon du rig tsaka
/shel rdo bcas mchog dbang gsum gyi rdzas dang /
thod rgal la me long dar sna lngas brgyan pa /
rma bya'i mdongs /
shel phreng /
shel rdo rnams sbrel ba dang /
rgyab tu bstan bu'am btags grol 'khor lo /
mdun du dbang gtor gtso sku dar gdugs can /
mig dar me tog dang /
gzhan yang phyi nang gi mchod pa /
tshogs kyi yo byad sogs dgos pa rnams bkod /
dbang sgrub la gsang skor khro byang khrigs bsdebs kyis khog phub nas /
yi dam zhi sgrub kun bzang don gyi phrin las nyid kyi skyed bzlas kyis bdag bskyed byas la /
mdun bskyed zhi khro gnas 'gyur gyi mngon rtogs ltar las /
dang po zhi ba sgom pa ni /
byang khrigs rten byang gi thugs rje'i 'od kyis snod bcud sbyangs :
zhes pa'i mtshams /
ye nas rnam par dag pa'i zhing :sogs zhi sgrub sbyar la bsgoms nas /
dbang bskur spyan 'dren mchod bstod bar grub pa dang /
hU~M:
snang ba thams cad zhi ba'i sku :
grags pa thams cad sngags kyi dbyangs :
rig pa rtog med 'od gsal dbyings :
mchod sprin rgya mtshos zhing khams khengs :
phrin las du mas 'gro ba bsgral :
mkha' khyab rgyal ba'i dkyil 'khor nyid :
du ma ro gcig ngang du rdzogs :
zhes dmigs pa'i 'phro 'du dang bcas zhi ba'i lha dzapa? so so'am spyi dril bzla /
slar yang /
de nyid khro bor gnas 'gyur ni :
dbus su byol song khri lnga'i steng :
sogs nas /
dpal gyi dkyil 'khor chen por gsal :
bar gyis gnas bsgyur cing /
spro na slar yang phyag mchod bstod pa'i byang bu tsam byas la /
hU~M:
snang ba thams cad khro bo'i sku :
grags pa thams cad sogs gong bzhin dmigs pa'i 'phro 'du dang bcas khro dzapa? so so'am spyi dril ru lu bzlas mthar /
bum bzlas zur du spro na spyi khyab ltar mdor bsdus 'od zhu bcas /
de rjes srung ma'i gtor chog
/tshogs mchod /
ting nge 'dzin gyi dbang blang ba'am rig pa'i me tog dor //

//dbang dngos la /
slob ma rnams khrus dang bgegs bskrad la srung /
sems bskyed dang /
mtshams sbyor gyi khyad par /
de la 'dir skabs su bab pa'i gsan bya'i chos ni /
kun byed las /
mtshan nyid rgyu yi theg pa dang //
'bras bu sngags kyi theg pa 'o //
zhes gsungs pa ltar sangs rgyas rnams kyis chos bstan pa thams cad bsdu na rgyu 'bras kyi theg pa gnyis las /
khyad du 'phags pa 'bras bu sngags kyi theg pa'i yang rtse bla med nang rgyud sde gsum ste /
de yang rig pa'i rtsal du snang ba ma hA/
rig pa'i cho 'phrul du snang ba a nu /
rig pa rang shar ba a ti dang gsum las 'dir phyi ma /
de la'ang phyi nang gsang ba'i skor tsho gsum las /
'dir gsang skor sems las 'das pa'i rig pa ye shes nyag gcig rtsal du 'don pa'i man ngag gi rgyal po'i bka' srol rnams las khyad par du gyur pa /
dam chos rdzogs chen sde gsum gyi gsang skor yi dam zhi ba khro bo gnas 'gyur gyi smin byed bsgrub par bgyi ba'i skabs su babs pa yin /
de la bdag nyid kyis bgyi 'os grub nas khyed rang gi ngo skal du gyur pa la smin dbang zab mo zhu ba'i yon du maN+Dal phul /
zhes brjod la maN+Dal 'bul du gzhug
/rang snang ye shes kyi dkyil 'khor du gzod 'jug dgos pa'i brdar mig dar 'ching mdzod /
A+o~M AHhU~M/
don dam ye shes lnga'i dkyil 'khor rang rig gdod ma'i ngo bor rdzogs pa mngon du bya ba'i brdar me tog gi phreng ba kha dog lnga pa re thogs mdzod /
A khaM wI ra hU~M/
rgyud rnam par dag pa'i sdom pa dang ldan pa'i phyir dbyings rig gnyis med mchog gsum zhi khro lhun gyis grub pa'i dkyil 'khor /
rang rig la ye rdzogs su bzhugs pa'i gdangs phyir gsal ye shes kyi 'khor lo mkha' khyab tu sad pa /
gnyis med thig le gcig tu rdzogs pa'i don shes pas skyabs su 'gro ba 'di'i rjes zlos lan gsum mdzod /
dbyings nyid rnam dag sogs lan gsum /
'gro kun rgyal ba zhi khro gdan gsum lha'i 'khor lo las gzhan du ma gyur kyang /
blos btags 'khrul snang gi gzhan dbang can ma dag srid pa'i rgyu 'bras la spyod pa thams cad rnam grol ye shes dag pa'i dgongs par ngal 'tsho ba'i ched smon 'jug gi dam bca' gzung ba 'di'i rjes zlos /
e ma ho rang rig sogs lan gsum /
dag chen chos nyid kyi lha la ye shes rgyun mi chad pa'i gsag sbyang mngon du bya bas 'bras bu sku dang ye shes kyi thig ler ngal 'tsho ba'i ched 'di'i rjes zlos /
nam mkha' lta bu'i sogs gsum /
de nas dkyil 'khor gnyan por 'jug ste smin pa'i phyir bla ma dang yi dam gyi lha tha mi dad pa la thal mo me tog gis bkang ste gsol ba 'debs pa 'di'i rjes zlos /
bla ma zhi khro'i lha tshogs dgongs :
bdag ni ma rig 'khrul pas bsgribs :
sgrib pa'i tshogs rnams bsal bar mdzod :
rjes su 'dzin par mdzad du gsol :
lan gsum /
de ltar gsol ba btab pa la /
slob dpon gyis :
de ltar yin na zhi khro yi :
bla med yang gsang dam tshig rnams :
srog gi phyir yang mi gtang bar :
khyod kyis yang dag bro bor cig :
slob mas gsang ba gnyan po'i tha tshig las mi 'da' bar rdo rje'i bro bor ba 'di'i rjes zlos /
i dan na ra kan :
de nas dbang gi gzhi 'god pa ye shes pa dbab pa yin pas dmigs pa 'di bzhin du mdzod /
slob ma ma bcos klong gsal kun tu bzang por gsal ba'i thugs kar ye shes kyi 'khor lo drag tu 'khor bas rgyal ba thams cad byon nas thim pas byin gyis brlabs par gyur :
A be sha ya a A:
zhes pas byin dbab /
ye shes pa brtan par gyur cig
tiSh+Tha badzra /
zhes spyi bor rdo rje rgya gram du bzhag
/khyed rnams la sngar phyag tu gtad pa'i me tog de nyid ye shes kyi dkyil 'khor 'dir dor bas las kyis 'brel ba'i lhag pa'i lha la bab par shog snyam pas 'di'i rjes zlos /
ho :
bde gshegs zhi khro'i dkyil 'khor 'dir :
snying po'i ye shes brtag bya'i phyir :
rig pa'i me tog 'di 'bul gyis :
las 'phro'i dbang gis bzhes su gsol :
puSh+pe pra tIts+tsha ho :
zhes 'dor du bcug
/rten dang brten pa'i dkyil 'khor gtso 'khor du snang ba thams cad khyab bdag kun tu bzang po gcig gi rang bzhin las ma 'das pas /
me tog gtso bos bzhes nas slar rigs kyi rtags su rdo rje'i cod pan du bcings pa dang gsang ba'i mtshan rig 'dzin 'dus pa rtsal du gnang bar mos mdzod /
lhan skyes ma rig pa'i sgrib g.yogs ye shes rig pa'i thur mas bsal bar mos /
sngon gyi rgyal ba thams cad kyis :
'gro ba'i mig ni dbye bar mdzad :
sangs rgyas sa la bkod pa bzhin :
deng 'dir rig pa 'dzin bdag gis :
ma rig mig ni dbye bar bya :
tsak+Shu pra be sha ya phaTa?:
ces mig dar bsal /
ho :
ltos shig skal pa can rnams ltos :
bde gshegs zhi khro'i dkyil 'khor 'di :
skad cig mthong ba tsam gyis kyang :
sgrib pa dag ste ye shes mthong :
hoH
rang snang ye shes kyi dkyil 'khor dang tha mi dad pa'i dkyil 'khor 'di ru 'og khang zhi ba bde gshegs rigs lnga yab yum dang /
bya byed gnyis /
sems dpa' sems ma brgyad brgyad /
thub pa drug
/sgo ba yab yum bzhi /
steng khang khro bo'i dkyil 'khor du khrag 'thung rigs lnga yab yum /
gnas yul gyi ma mo dang spor ma brgyad brgyad /
sgo ma bzhi /
dbang phyug nyer brgyad rnams bzhugs pa'i gdan khri gzhal yas khang dang bcas pa snang la ma 'gags pa chu zla dang 'ja' tshon bzhin bkrag sa le /
mtshan ma rdzas kyi dkyil 'khor du gnyis su med par mjal bas /
mtshon bya don gyi dkyil 'khor dbyings ka dag zhi ba /
'od gsal lhun grub khro bo'i dkyil 'khor rang byung gsal rdzogs su thabs 'dis mngon du byed pa'i rten 'brel bsgrigs pa yin no /

/dbang dngos la thun mong bum pa'i dbang /
khyad par 'khor chos gnas su dag pa zhi ba'i lha dbang /
ye shes gnas 'gyur khro bo'i lha dbang /
de dag thun mong du mchog dbang gong ma gsum /
mtha' rten bcas bskur ba'o //
thog mar thun mong bum pa'i phan nus kyi dbang bskur ba'i slad du /
nam mkha' gang ba'i de bzhin gshegs pa yab yum 'khor dang bcas pa gdan gsum tshang ba'i dbang gi lhar sad pa rnams dang slob dpon lhan cig pas /
ye shes gcig nyid du mar shar ba'i cho 'phrul rig pa'i dbang lnga'i rdzas rnams gtso bo rnam par rgyal ba'i bum pa gcig la brda don rdzogs pa'i dbang bskur bstsal bar gyur /
hU~M:
bkra shis bum pa snod bcud yongs su rdzogs :
rin chen cod pan rgyal ba'i dbang bskur che :
ye shes rdo rje dang bcas rgyal bas 'dzin :
sangs rgyas gsung dbyangs dril bu'i sgra 'khrol zhing :
bkra shis mtshan gyi snying pos mnga' gsol bas :
rig pa'i dbang lnga dus gcig rdzogs gyur cig :
A+o~M bo d+hi tsit+ta ma hA su kha dz+nyA na d+hA tu a b+hi Shiny+tsa A:
de ltar bum pa la brten pa'i rig pa'i dbang lnga yongs su rdzogs pas dug lnga dbyings su dag
/sku lnga ye shes lnga thob pa'i nus pa rgyud la bzhag pa'o //
de nas khyad par du dag 'gyur zhi khro'i lha dbang bskur ba la /
thog mar 'khor chos gnas su dag pa zhi ba'i lha tshogs rnams las sku phyag rgya gnyis pa re 'phros /
khyed rang la thim pas phung khams skye mched lha'i 'khor lor 'char bar mos shig
/zhi ba'i lha tsaka rnams kyi dbang bskur la /
hU~M:
zhe sdang rnam dag mi bskyod rdo rje dang :
gti mug rnam dag rnam par snang mdzad dang :
nga rgyal rnam dag rin chen 'byung ldan dang :
'dod chags rnam dag snang ba mtha' yas dang :
phrag dog rnam dag don yod grub pa ste :
rgyal ba rigs lnga'i sku gsung thugs rdzogs shog :
hU~M A+o~M trAM hrIHAHa b+hi Shiny+tsa A+o~M:
hU~M:
nam mkha' rnam dag yum chen dbyings phyug ma :
sa khams rnam dag yum chen sangs rgyas spyan :
chu khams rnam dag yum chen mA ma kI:
me khams rnam dag yum chen gos dkar mo :
rlung khams rnam dag yum chen dam tshig sgrol :
rigs kyi yum gyur rnams kyi dbang bskur ro :
mUM lAM mAM pAM tAM a b+hi Shiny+tsa A+o~M:
hU~M:
mig dbang gnas dag sems dpa' sa yi snying :
gzugs yul gnas dag sems dpa' byams pa mgon :
rna dbang gnas dag sems dpa' nam mkha'i snying :
sgra yul gnas dag sems dpa' sgrib pa sel :
sna dbang gnas dag sems dpa' spyan ras gzigs :
dri yul gnas dag sems dpa' kun tu bzang :
lce dbang gnas dag sems dpa' rdo rje 'dzin :
ro yul gnas dag sems dpa' 'jam dpal dbyangs :
byang chub sems dpa' brgyad kyi dbang bskur ro :
k+ShiM mai trAM thiMlha hrIHa dzriM mUM a b+hi Shiny+tsa hU~M:
hU~M:
mig gi rtog pa gnas dag lA s+yai ma :
gzugs yul rtog pa gnas dag d+hU pe ma :
rna ba'i rtog pa gnas dag mA l+yaM ma :
sgra yul rtog pa gnas dag puSh+pe ma :
sna yi rtog pa gnas dag gIrtI ma :
dri yul rtog pa gnas dag A lo ma :
lce yi rtog pa gnas dag nirtI ma :
ro yul rtog pa gnas dag gan+d+he ma :
byang chub sems ma brgyad kyi dbang bskur ro :
hU~M dzaHtrAM hU~M hrIHbaM aM ho a b+hi Shiny+tsa hU~M:
hU~M:
lha yi rtog pa gnas dag brgya byin dbang :
lha min rtog pa gnas dag thags bzang ris :
mi yi rtog pa gnas dag shAkya thub :
byol song rtog pa gnas dag seng rab brtan :
yi dwags rtog pa gnas dag kha 'bar ma :
dmyal ba'i rtog pa gnas dag chos kyi rgyal :
'gro 'dul thub pa drug gi dbang bskur ro :
kriM truM sruM braM k+ShaM ye a b+hi Shiny+tsa hU~M:
hU~M:
byed pa rnam dag ye shes sku mnga' ba :
rgyal ba kun tu bzang po'i dbang bskur ro :
bya ba rnam dag chos kyi sku mnga' ma :
rgyal yum kun tu bzang mo'i dbang bskur ro :
a a a b+hi Shiny+tsa hU~M:
hU~M:
rtag lta gnas dag sgo ba gshin rje gshed :
snying rje'i bdag nyid rdo rje lcags kyu ma :
chad mtha' gnas dag sgo ba rnam par rgyal :
byams pa'i bdag nyid rdo rje zhags pa ma :
mtshan ma gnas dag sgo ba rta mgrin rgyal :
dga' ba'i bdag nyid rdo rje lcags sgrog ma :
mtshan 'dzin gnas dag sgo ba bgegs mthar byed :
btang snyoms bdag nyid rdo rje dril bu ma :
mthar byed yab yum brgyad kyi dbang bskur ro :
hU~M trAM hrIHAHdzaHhU~M baM hoHa b+hi Shiny+tsa hU~M:
de rnams kyis phung lnga 'byung lnga shes yul dbang dus bya byed nyon drug rtag chad mtha' brgyad dang bcas pa gnas su dag pa'i bzhi bcu rtsa gnyis zhi ba'i dbang dam pa thob pa yin no //
de nas ye shes gnas 'gyur bde gshegs khro bo'i phyag rgya'i lha yi dbang bskur ba ni /   skabs 'dir spro na phrin las ltar de nyid khro bor gnas 'gyur ni :sogs nas /
dpal gyi dkyil 'khor chen por gsal :bar gyis dbang lha gnas bsgyur bya'o //
zhi ba'i lha tshogs rnams skad cig gis khrag 'thung rol pa'i lha tshogs su gnas gyur pa'i sku las gnyis pa re 'phros te /
khyed rang rnams la thim pas 'joms byed khro rgyal 'bar ba'i sku gsung thugs dang gnyis med du gyur par sgoms shig
/khro bo'i lha tsaka rnams kyi dbang bskur la /
hU~M:
nyon mongs zhe sdang gnas gyur pa'i :
rdo rje khro bo'i dbang bskur ro :
nyon mongs gti mug gnas gyur pa'i :
de bzhin khro bo'i dbang bskur ro :
nyon mongs nga rgyal gnas gyur pa'i :
rin chen khro bo'i dbang bskur ro :
nyon mongs 'dod chags gnas gyur pa'i :
pad+ma khro bo'i dbang bskur ro :
nyon mongs phrag dog gnas gyur pa'i :
karma khro bo'i dbang bskur ro :
hU~M hU~M hU~M hU~M hU~M a b+hi Shiny+tsa A+o~M:
hU~M:
'byung ba nam mkha' gnas gyur pa'i :
badzra kro d+hI'i dbang bskur ro :
'byung ba sa khams gnas gyur pa'i :
bud+d+ha kro d+hI'i dbang bskur ro :
'byung ba chu khams gnas gyur pa'i :
rat+na kro d+hI'i dbang bskur ro :
'byung ba me khams gnas gyur pa'i :
pad+ma kro d+hI'i dbang bskur ro :
'byung ba rlung khams gnas gyur pa'i :
karma kro d+hI'i dbang bskur ro :
hU~M hU~M hU~M hU~M hU~M a b+hi Shiny+tsa A+o~M:
hU~M:
mig gi rnam shes gnas gyur pa'i :
ma mo chen mo ko'u rI ma :
rna ba'i rnam shes gnas gyur pa'i :
ma mo chen mo tso'u rI ma :
sna yi rnam shes gnas gyur pa'i :
ma mo chen mo pra mo ha :
lce yi rnam shes gnas gyur pa'i :
ma mo chen mo bai tA li :
lus kyi rnam shes gnas gyur pa'i :
ma mo chen mo puk+ka si :
yid kyi rnam shes gnas gyur pa'i :
ma mo chen mo tsaN+Da lI:
nyon yid rnam shes gnas gyur pa'i :
ma mo chen mo g+hasma rI:
kun gzhi'i rnam shes gnas gyur pa'i :
ma mo chen mo sme sha ni :
gnas kyi ma mo'i dbang bskur ro :
ha ha ha ha ha ha ha ha a b+hi Shiny+tsa hU~M:
hU~M:
gzugs yul gnas gyur seng ha ma :
sgra yul gnas gyur bya g+h+r-i ma :
dri yul gnas gyur sr-i la ma :
ro yul gnas gyur shwa na ma :
lus yul gnas gyur kang+ka ma :
yid yul gnas gyur kr-i ta ma :
nyon yul gnas gyur khwa kha ma :
gzhi yul gnas gyur hu lu ma :
yul gyi ma mo'i dbang bskur ro :
he he he he he he he he a b+hi Shiny+tsa hU~M:
hU~M:
lha rnams gnas spor skar mda' 'phen :
lha min gnas spor mdung thung can :
mi rnams gnas spor ral gri 'dzin :
dud 'gro gnas spor dril 'khrol ma :
yi dwags gnas spor glog sha rdeb :
dmyal ba gnas spor me 'bar ma :
rtag pa'i gnas spor zla 'phen ma :
chad pa'i gnas spor nyi zer 'phen :
spor byed brgyad kyi dbang bskur ro :
ha ha hu lu hu lu hu lu a b+hi Shiny+tsa A+o~M:
hU~M:
rtag lta gnas gyur rta gdong ma :
chad lta gnas gyur phag gdong ma :
mtshan ma gnas gyur seng gdong ma :
mtshan 'dzin gnas gyur spyang gdong ma :
sgo ma bzhi yi dbang bskur ro :
dzaHhU~M baM hoHa b+hi Shiny+tsa A+o~M:
hU~M:
rnam rtog phra rags gnas gyur pa'i :
zhi ba'i las mdzad rnal 'byor bdun :
rgyas pa'i las mdzad rnal 'byor bdun :
dbang gi las mdzad rnal 'byor bdun :
drag po'i las mdzad rnal 'byor bdun :
dbang phyug nyer brgyad dbang bskur ro :
b+h+yo sarba yak+Shi a b+hi Shiny+tsa A+o~M:
de rnams kyis nyon mongs 'byung ba dbang yul nyon shes bya byed 'gro drug rtag chad mtshan 'dzin rnam rtog phra rag sogs gnas gyur dpal chen khro bo rol pa drug cu rtsa drug gi dbang thob pas de'i go 'phang gi chos rgyud la bzhag pa yin no //
des snang bcas snod bcud sku rdo rje'i dkyil 'khor du phan nus kyi bdag nyid can gyi bum pa'i dbang gis smin par byas pas /
phung khams kyi sgrib pa sbyangs /
yongs grub gdan gsum tshang ba'i bskyed rim sgom pa la dbang /
gzhan snang 'gro 'dul sprul sku'i go 'phang gi chos rgyud la bzhag pa yin no //
de nas mchog dbang gong ma rnam gsum bskur ba la /
gsang dbang gi slad du bla ma dkyil 'khor gyi gtso bo yab yum mnyam par sbyor ba'i bde ba'i zil gyis sangs rgyas kun gyi lhag pa'i byang sems kyi bcud bsdus pa lce thog tu byin par mos mdzod /
thod pa'i bdud rtsi thogs la /
hU~M:
b+han+d+ha stong pa'i snod nang du :
byang sems bde ba'i bcud kyis bkang :
bde stong dbyer med bdud rtsi 'dis :
gsang dbang ngag la yongs rdzogs shog :
bo d+hi tsit+ta hU~M:
gsal stong bde bas brgyan pa'i ting nge 'dzin rgyud la skyes par mos /
des phyed snang gsung rdo rje'i dkyil 'khor du gsang dbang thob pas /
las rlung gi rgyu ba d+hU ti'i dbyings su dag par byas /
skye med rang byung rdo rje'i bzlas pa la dbang /
rang snang bde chen longs sku'i go 'phang gi chos rgyud la bzhag pa yin no //
shes rab ye shes kyi dbang bskur ba ni /
sna tshogs gzugs can ma'i phyag rgya'i reg pas dpe yi ye shes drangs pa la brten nas yul dbang chags sdang las 'das pa'i dbyings rig gnyis med du ngo sprad par gyur /
rig tsaka thogs la /
hU~M:
yul snang snang stong mtshan ldan mar :
rang rig bde ba ye shes pas :
dbyings rig bde stong gnyis med sbyor :
zung 'jug bde chen rtogs par shog :
ma hA su kha ho :
bde stong gnyis su med pa'i ye shes rgyud la skyes par mos /
des snang med thugs rdo rje'i dkyil 'khor du sher dbang thob pas /
gnyis snang gi 'ching ba dbyings su dag
/bde chen 'od gsal gyi ye shes sgom pa la dbang /
gting gsal 'gag med chos sku'i go 'phang gi chos rgyud la bzhag pa yin no //
dbang bzhi pa ka dag khregs chod kyi don gyi ye shes ngo bo rang bzhin thugs rje'i khyad par gsum ldan rang byung rdo rje sems dpa'i me long gi brda dang rdo rje'i tshig gis don ngo sprad pa ni /
shel rdo thogs la /
e ma ho :
ngo bo stong pa shel gyis mtshon :
rang bzhin lhun grub 'ja' ru shar :
thugs rje'i 'od zer kun tu 'phro :
rang byung sems nyid ngo mtshar che :
d+harma shud+d+he a :
lhun grub rig rtsal thod rgal gyi snang ba dbyings rig sgron ma drug ldan rdzas dang brda rtags kyis mtshon pa'i dbang ni /
ngo sprod kyi rdzas rnams thogs la /
dbyings kyi rang bzhin me long la :
'od kyi rang bzhin dar snas brgyan :
thig le'i rang bzhin rma bya'i mdongs :
rig pa lug rgyud shel gyi phreng :
mig tu mtshon phyir shel gyi klong :
dbang po'i sgor sbyar brda bstan pas :
rig rtsal thod rgal dbang thob shog :
d+harma d+hA tu dz+nyA na a a :
dbyings rig gnyis med kyi ngang la mnyam par zhog
/des gnyis med ye shes kyi dkyil 'khor du bzhi pa'i dbang bskur pas /
snang gsum 'pho ba'i sgrib pa sbyangs /
dbyings rig zung 'jug gi lam sgom pa la dbang /
mchog tu mi 'gyur ngo bo nyid sku'i go 'phang gi chos rgyud la bzhag pa yin no /

/de nas mtha' rten las /
dang po dbang bzhi'i ye shes gong 'phel du bya ba'i phyir sangs rgyas thams cad kyi sras gcig pu bstan pa bu gcig gi rgyud /
thog ma'i mgon po'i byin rlabs mchog gi sprul pa bstan pa'i btsas gsum gyi 'dra 'bag gi dbang bskur bas grol ba drug ldan gyi skal pa mngon du gyur par mos la /
bstan bu'i glegs bam gnas gsum du bzhag la /
a :
rang byung rang shar bstan pa bu gcig rgyud :
sangs rgyas kun gyi ye shes thugs rje'i gzugs :
'od gsal snying po'i bstan pa'i btsas gcig pu :
bris te btags pas grol ba'i dbang thob shog :
'khor lor byas te mthong bas mthong grol shog :
gang du btags pa reg pas reg grol shog :
brjod cing tshig gis brda sprad thos grol shog :
bzlas shing btab pa myong bas myong grol shog :
gang gis tshor ba de dag grol bar shog :
'aHaHshaHsaHmaHhaHa b+hi Shiny+tsa hU~M:
gnyis pa dbyings rig gnyis med brda don rtags gsum rdzogs pa'i gtor mas dkyil 'khor lha tshogs yongs su rdzogs pa'i dbang bskur bas skye 'chi bar do sku gsum ye shes kyi rang bzhin chen por lam du khyer ba'i dbang thob par mos mdzod /
gtor ma gnas gsum du bzhag la /
hU~M:
gtor gzhong dbyings kyi rang bzhin gzhal yas khang :
gtor ma rig pa rgyal ba zhi khro'i lha :
dbyer med zung 'jug ngang du dbang bskur bas :
snang ba lhar dag bar dor grol bar shog :
phung khams gnas gyur 'od gsal zin par shog :
rtog tshogs bde chen dbyings su 'pho bar shog :
rig pa dbyings su thim par byin gyis rlobs :
tshom bu 'bum bcas mngon sangs rgyas gyur cig :
A+o~M AHhU~M bo d+hi tsit+ta ma hA su kha dz+nyA na d+hA tu A:
A+o~M ru lu ru lu hU~M b+h+yo hU~M:
sarba a b+hi Shiny+tsa A+o~M AHhU~M:
de rnams kyis gsang skor yi dam zhi ba khro bo gnas gyur bcas kyi dbang bskur legs par grub pa la /
bla ma dkyil 'khor gyi lha tshogs rnams kyis shis pa'i tshig brjod pas dbang don gyi ye shes brtan cing gong 'phel du byas pa'i mos pa mdzod /
ces shis pa brjod cing /
dam tshig khas blang yon 'bul sogs bya'o //

//rjes ni slob dpon gyis dkyil 'khor rjes rim mthar dbyung ngo //
rang rig rtsal la zhi khro'i lha //
nyi dang zer bzhin dbyer med bzhugs //
sad byed dbang gi chu rgyun 'di //
nges don grub pa'i bcud du spel //
gsang skor yi dam zhi ba'i dbang khro bor gnas 'gyur dang bcas pa'i le tshan no ///
/

@#//
bcu gsum pa gsang skor yi dam khro bo la byang bu khrigs bsdebs kun gzigs rdo rje gzi brjid dang /
dbang chog 'jam mgon bla ma blo mtha' yas pa'i legs bshad ye shes klong yangs ltar shes par bya ba ste gsang skor yi dam khro bo bka' brgyad kyi dbang gi le tshan no ///
/

@#//
bcu bzhi pa gsang skor khrid kyi byin rlabs la /
sbyor ba bsham ni /
bum pa bsnol ma dmar po chings ljang kha rgyan pad+ma dmar po dang dpag bsam shing los brgyan pa zhabs gdan sna tshogs pad+ma can steng ma'i zhabs shar dang 'og ma lhor bstan pa'i /
bsnol mtshams kyi shar lhor thig le dkar po /
lho nub tu ser po /
nub byang du dmar po /
byang shar ljang gu /
de so so la 'od lngas bskor ba'i 'og gzhi mthing ga kun gyi mthar 'od lnga'i mu khyud can gyi ras bris kyi dkyil 'khor steng many+dza'i khar /
bum pa lnga dri dang so lnga'i bcud ldan /
kha rgyan gseb tu mda'/
dar sna lnga /
me long /
shel phreng /
rma bya'i sgro rnams dang /
mgul chings rigs lnga'i kha dog bcing pa dbus dang phyogs bzhir bkod /
mtha' skor phyi nang gi mchod pa dang tshogs kyi yo byad sogs rgyas par bshams la /
sgrub pa ni gong du gsang skor rig 'dzin bla ma yongs rdzogs kyi dbang sgrub las byang skabs su smros pa ltar bzlas pa bcas grub par byas rjes /
bum pa'i nang du de bzhin gshegs pa rigs lnga skad cig gis gsal la /
zhi khro'i spyi sngags dang /
hU~M A+o~M trAM hrIHA:
sogs rigs lnga'i sa bon bzla /
stong tshigs dang srung ma'i gtor 'bul sogs dang tshogs mchod bcas rgyas par grub nas /
don dam dgongs pa gsal 'debs tsam gyis bdag 'jug gi don tshang bas //

//byin rlabs dngos la /
slob ma rnams khrus byas bgegs bskrad srung 'khor bsgom /
sems bskyed gsal gdab la /
mtshams sbyor gyi khyad par /
de la 'dir dam chos rdzogs chen sde gsum gyi ya gyal sprul sku dga' rab rdo rje'i thugs bcud kyi nying khu gsang skor zab pa man ngag sde'i khrid kyi byin rlabs 'bul ba la /
khyed rnams kyis sku lnga ye shes lnga la longs su spyod pa'i rten 'brel du sman dang 'bru dang rin po che /
dri dang snying po lnga rnams kyi maN+Dal phul bar mos la zhing khams 'bul ba zhu /
zhes maN+Dal 'bul du gzhug
/de yang rgyud ma dag na dbang mi thob pas nyams chag skong ba'i phyir bla ma'i sku las 'od zer 'phros pa /
so so rang rang la reg pas nyi 'od kyis ba mo sbyangs pa bzhin du sdig sgrib thams cad sangs kyis dag par mos la /
yig brgya ci 'grub bzlar gzhug go
/de nas snyim pa me tog dang bcas pas thal mo sbyar te gsol ba 'debs pa 'di'i rjes zlos /
e ma ho kun tu bzang :
gdod ma'i bla ma dgongs su gsol :
bdag ni rnam par grol 'dod pas :
theg pa'i yang rtse gnang du gsol :
lan gsum /
slob dpon gyis gnang ba sbyin cing dbang gi bcud 'dzin phyir bla ma sangs rgyas chos kyi skur blta ba'i mos gus byed dgos par gdams pas dbang gi sgo dbye ba ni /
e ma rang rig byang chub sems :
'di la mos pa shin tu dkon :
theg pa'i rtse mo don gnyer ba :
shin tu ngo mtshar sbyin chog kyang :
bdag ni kun tu bzang po ste :
gzugs kyi sku ru lta mi 'tshal :

ji ltar bsgos pa'i rdo rje'i dam tshig rnams las mi 'da' ba'i bro bor ba 'di'i rjes zlos /
sa ma ya i dan na ra kan :

de nas khrid gzhung las /
de nyid mthong bar byed pa'i lam :
rgyud sbyang tshogs gsag sdom pa blang :
spros bcas spros med shin tu dang :
rab tu spros med dbang bzhi zhu :
zhes gsungs pa ltar /
thog mar rgyud sbyong ba'i slad du tshogs gsag pa la dmigs 'dun 'di ltar du mdzod /
phyogs dus kyi skyabs yul thams cad gdod nas rang la rang chas su rdzogs pa la dbyings rig gnyis su med pa'i tshul gyis skyabs su 'gro ba dang /
rang byung rang gsal lhun grub chen po'i ngang du sems bskyed pa dang /
gnas lugs don dam lta ba mjal ba'i dgongs spyod lhun 'byams chen po'i ngang du tshogs gsog pa 'di rnams kyi rjes zlos /
dbyings nyid rnam dag rdzogs sangs rgyas :
sogs gsang skor byang bu bzhin skyabs sems tshogs gsag rnams lan gsum re /
spyi dang khyad par gyi sdom pa dang dam tshig rnams srog bzhin du bsrung snyam pas 'di'i rjes zlos /
ho :
bde bar gshegs pa khyed ci 'dra :
de 'dra kho nar bdag gyur cig :
sprul sku'i ston pas bshad pa yi :
so so thar dang byang chub sems :
longs sku'i ston pas bshad pa yi :
rigs lnga'i sdom pa ma lus gzung :
khyad par rig 'dzin yongs rdzogs kyi :
nyi shu lnga dang bye brag tu :
sku gsung thugs kyi dam tshig rnams :
ji ltar bstan pa bdag gis gzung :
srog gi phyir yang mi gtong na :
rig 'dzin rigs mchog bstsal du gsol :
zhes khas blang du gzhug
/de yang dbang bskur ba mtshon byed dpe yi dkyil 'khor la brten nas bskur dgos la /
mtshon bya don gyi dkyil 'khor gdod nas rang la gnas pa nyid kyang /
mtshon byed dpe yi dkyil 'khor la brten nas ngo sprad dgos shing /
dpe yi dkyil 'khor la'ang brda dang rtags kyi dkyil 'khor du ma las skabs 'dir brda bum pa bsnol ma'i dkyil 'khor la brten nas bskur dgos pas de'i don bshad pa ni /
rdo rje'am phyag shing gis mtshon te /
kye /
skal ldan rigs kyi bu rnams 'di ltar shes par gyis shig
/de yang mdun gyi dkyil 'khor bum pa dmar po gnyis bsnol ba pad+ma dmar po dang dpag bsam shing gi kha rgyan can /
bum gdan sna tshogs pad+ma dang sa gzhi sngon po /
bum pa'i kha zhabs bsnol mtshams bzhir thig le dkar ser dmar ljang bzhi dang bcas pa so sor dang kun gyi mthar 'od lnga'i mu khyud kyis bskor ba ni rten gyi dkyil 'khor te /
de la bum pa gnyis bsnol du byung ba ni don dam chos nyid 'gyur ba med pa rig stong chos sku dang /
kun rdzob rnam 'gyur 'gag pa med pa snang stong gzugs sku ste stong pa chos sku dang snang ba gzugs sku gnyis zung du 'brel ba'i brda 'o /
kha dog dmar por byung ba ni brtan g.yo 'khor 'das kyi chos kun la dbang bsgyur zhing rjes chags bde ba chen po'i ye shes rtsol med du 'bar ba'i brda 'o //
dpag bsam shing dang pad+ma dmar pos kha brgyan pa ni ma 'bad lhun grub sku dang ye shes kyi bkod pa so sor ma 'dres rang byung 'dod rgur 'jo ba'i brda 'o //
bum gdan sna tshogs pad+ma ni chos nyid kyi ngo bo la ye nas skyon dang dri mas ma gos shing rol rtsal thabs sna tshogs su shar ba'i brda 'o /
khyams sngon por byung ba ni chos kyi dbyings kyi ye shes mthing ga khyab pa chen pos kun tu khyab cing nam yang 'gyur ba med pa'i brda 'o //
'od lnga'i thig le dang mu khyud kyis zlum por bskor ba rnams ni gdod nas chos dbyings kun nas zlum pa spros pa'i grwa zur dang bral zhing rigs lnga sku lnga ye shes lnga'i rang bzhin ye nas lhun grub tu gnas pa'i brda 'o //
rten gyi dkyil 'khor de'i steng du brten pa dbang rdzas kyi bum pa ye shes bdud rtsi'i chu rgyun gyis bkang ba lngar byung ba ni rigs lnga rang la mtshon pa'i brda 'o //
mgul chings lnga ni rigs kyi yum chen lnga dang yab lnga thabs shes dbyer med pa'i brda 'o /
kha rgyan lnga ni sku gsung thugs yon tan phrin las lnga ye nas rang la rdzogs pa'i brda 'o //
shel lnga ni ngo bo ka nas dag pa ka dag gting gsal chos kyi sku'i gzhi mtshon pa'i brda 'o //
rma bya'i mdongs sgro lnga ni rang bzhin 'od gdangs sgron ma lnga rang las 'char ba lhun grub longs sku'i gzhi mtshon pa'i brda 'o //
me long lnga ni zung 'jug thugs rje rig pa'i snying po ye shes lnga'i sprul pa 'phro ba'i gzhi mtshon pa'i brda 'o //
mda' lnga ni rang gnas kyi ye shes sgrib thog med par zang thal du 'byin pa'i shes rab lnga bzhi la mtshon pa'i brda 'o //
dar sna lnga ni rlung lnga dbyings su mtshon pa'i dug lnga rnam dag ye shes lnga yi rang 'od gsal ba'i brda 'o //
de ltar de 'dra'i rang bzhin can gyi rten dang brten pa'i mtshon byed dpe yi dkyil 'khor gyis mtshon pa'i mtshon bya don gyi ye shes /
ye nas rang la rang chas su gnas pa'i gzhi ka dag dang lhun grub kyang gzhi yi rten dang brten pa ste gzhi mtshon pa'i brda 'o //
lam khregs chod dang thod rgal nyams su len pa yang lam gyi rten dang brten pa ste lam mtshon pa'i brda 'o //
'bras bu zad sar grol ba gdod ma'i grol gzhi chos gzugs gnyis kyang 'bras bu'i rten dang brten pa ste 'bras bu mtshon pa'i brda 'o //
de ltar rten dang brten pa'i brda don shes par gyis la /
thog mar dbang gi gzhi 'god pa ye shes pa dbab pa'i slad du slob ma gzhi yi kun tu bzang po yab yum gcer bu rgyan med pa sgoms /
slob dpon gyi thugs ka'i 'od kyis ye shes pa spyan drangs nas slob ma rnams la thim par mos /
gsang skor byang bu'i spyan 'dren brjod cing sngags dang bcas pas byin dbab /
de nas dbus kyi bum pa thogs te /
de yang dbyings dang rig pa zung du 'jug pa ni mtshon bya don gyi bum pa /
rang byung rdo rje lus kyi dkyil 'khor ni mtshon byed rtags kyi bum pa /
chos sku spros bral gyi rtags su bum pa zlum po /
longs spyod yongs rdzogs kyi rtags su bum rgyan sna tshogs /
sprul skus 'gro don sna tshogs mdzad pa'i rtags su bum bcud bdud rtsi'i chu rgyun can ni mtshon pa brda yi bum pa ste /
de ltar don rtags brda gsum zung 'jug gi bum pa la brten nas mtshon byed brda yi dbang spros bcas bum dbang dang spros med gsang dbang /
rab tu spros med sher dbang dang shin tu spros med ye shes rnam grol /
thams cad lhun rdzogs zhing khams lnga ru dbang bskur ba bcas bskur bas /
mtshon bya snang bzhi mthar phyin nas rang la ye gnas stong gsal rang rig 'dus ma byas pa'i ye shes mngon sum du rtogs pa thams cad lhun rdzogs rang snang rnam dag zhing khams lnga la dbang bsgyur ba'i brda don go bar gyis shig
/hU~M:
dbyings kyi bum pa rig pa'i bcud :
dbyer med kha rgyan brjod dang bral :
dbyings kyi rang bzhin me long dang :
shes rab rang bzhin mda' yis brgyan :
'od zer mtha' yas dar gyis bklubs :
lu gu rgyud ni shel gyis mtshon :
thig le rma bya'i sgro dang ldan :
chos nyid mngon sum snang ba yi :
spros bcas bum pa'i dbang bskur ro :
zhes dbang bskur zhing bum chu sbyin /
de bzhin du shar gyi bum pa thogs la /
hU~M:
mtshan ma bral ba dbyings kyi ngang :
dmigs med rang gsal rig pa'i bcud :
bsam mi khyab pa'i kha rgyan la :
stong pa chen po'i mda' yis brgyan :
bde ba me long dbyer med shel :
rlung lnga dag pa rma bya'i sgro :
rtsa khams dag pa dar gyis brgyan :
phung po yongs grol dbang bskur bas :
nyams snang gong du 'phel gyur te :
spros med gsang dbang thob par shog :
lho yi bum pa thogs la /
hU~M:
dbyings las mi 'da' yum gyi mkha':
rig pa thabs mchog bde ba che :
gnyis med mnyam sbyor bcud kyis bkang :
yon tan yongs
