mchog gling zab gter sde gsum cha lag rigs gsum snying thig dbang sgrub bskur lag len skabs gso sbyong sogs nyer mkho zur du lhan thabs su bris pa yod /
dang po lha ma'i skabs gso sbyong ni /
don zhags kyi rtog pa las gsungs pa ltar /
rten gyi drung du bsnyen gnas rang gis blang ba'i cho ga ni /
snga bar langs la khrus byas /
rten gyi drung du mchod pa bshams /
rang nyid l+h+wam phud /
rten la phyag gsum byas nas pus btsugs thal mo sbyar te /
sangs rgyas dang byang chub sems dpa' thams cad bdag la dgongs su gsol /
ji ltar sngon gyi de bzhin gshegs pa dgra bcom pa yang dag par rdzogs pa'i sangs rgyas /
rta cang shes lta bu /
glang po chen po /
bya ba byas shing /
byed pa byas pa /
khur bor ba /
rang gi don rjes su thob pa /
srid par kun tu sbyor ba yongs su zad pa /
yang dag pa'i bka'/
legs par rnam par grol ba'i thugs /
legs par rnam par grol ba'i shes rab can de dag gis /
sems can thams cad kyi don gyi phyir dang /
phan par bya ba'i phyir dang /
grol bar bya ba'i phyir dang //
mu ge med par bya ba'i phyir dang /
nad med par bya ba'i phyir dang /
byang chub kyi phyogs kyi chos rnams yongs su rdzogs par bya ba'i phyir dang /
bla na med pa yang dag par rdzogs pa'i byang chub rtogs par bya ba'i phyir gso sbyong yang dag par mdzad pa de bzhin du /
bdag ming 'di zhes bgyi bas kyang /
dus 'di nas gzung ste /
sang nyi ma ma shar gyi bar du gso sbyong nges par yang dag par blang bar bgyi 'o //
zhes lan gsum brjod rjes /
deng nas srog gcod mi bya zhing //
gzhan gyi nor yang blang mi bya //
'khrig pa'i chos kyang mi spyad cing //
rdzun gyi tshig ni mi smra 'o //
skyon ni mang po nyer brten pa'i //
chang ni yongs su spang bar bya /
khri stan che mtho mi bya zhing //
de bzhin dus ma yin pa'i zas //
dri dang phreng ba dang ni rgyan //
gar dang glu sogs spang bar bya //
ji ltar dgra bcom rtag tu ni //
srog gcod la sogs mi byed ltar //
de bzhin srog gcod la sogs spang //
bla med byang chub thob par shog
/sdug bsngal mang 'khrugs sems can rnams //
srid pa'i mtsho las sgrol bar shog
/ces lan gcig brjod par byas la /
mjug tu rten la gtang rag gi phyag gsum 'tshal zhing /
de nyin rtsa bzhi chang dang sgeg chos phyi dro'i kha zas rnams dran shes bag yod dang ldan pas bsrung ba dang /
kha ton phyag skor sogs sgo gsum dge ba la 'bad par bya'o ///
/smin gling lo chen gsung 'bum las zur bton zhus pa'o //
tshul khrims rnam dag gi gzungs /
oM a mo g+ha shI la /
saM b+ha ra saM b+ha ra /
b+ha ra b+ha ra /
ma hA shud+d+ha satwa /
pad+ma bi b+hu Shi ta b+hu dza /
d+ha ra d+ha ra /
sa man+ta /
a wa lo ki te hU~M phaT swA hA/
oM hrIHtrai lokya bi dza ya a mo g+ha pA sha a pra ti ha ta hrIHhaHhU~M phaT swA hA/
zhes pas khrims 'chal gyi nyes pa dag cing tshe rabs kun tu tshul khrims phun sum tshogs par 'gyur ba sogs gsungs so //
lha rjes dran pa rigs gsum rgyun khyer ni 'og gi byang sems skabs sam kri yA'i skabs kyi mdun rten gsal gdab kyi 'thus nges pas 'dir bya'o //
!
//gnyis pa nyang rang skabs /
mchod pa'i sprin gyi gzungs /
na mo rat+na tra yA ya /
oM na mo b+ha ga ba te badzra sA ra pra mar+d+ha ne /
ta thA ga tA ya ar+ha te samyak+saM bud+d+hA ya /
tad+ya thA/
oM badzre badzre /
ma hA badzre /
ma hA te dzo badzre /
ma hA bid+ya badzre /
ma hA bo d+hi tsit+ta badzre /
ma hA bo d+hi maN+Do pa saM kra ma Na badzre /
sarba karma A ba ra Na bi sho d+ha na badzre swA hA/
!
drug pa yo ga'i skabs spro na /
rin chen bdun ni /
mi dbang rin chen sna bdun 'di dag ni //
sangs rgyas sras dang bcas pa ma lus la //
bshams shing yid kyis sprul te phul ba yis //
'gro ba mi zad gter la spyod par shog
/oM sap+ta ma hA rat+na badzra pU dzi te AHhU~M/
'dod yon lnga ni /
phyogs dus kun na gzugs sgra dri dang ro //
reg bya'i khyad par phun sum tshogs pa rnams //
mos blos rgyal ba sras bcas la 'bul na //
bzhes shig bla med grub mchog bstsal du gsol //
oM pany+tsa kA ma gu Na badzra pU dzi te AHhU~M/

de'i dbang skabs sdom gzung spro na /
mgon po sangs rgyas rnams dang ni //
sras bcas bdag la dgongs su gsol //
bdag ming 'di zhes bgyi ba yis //
byang chub snying por mchis kyi bar //
ji ltar dus gsum mgon po rnams //
byang chub tu ni nges mdzad pa'i //
byang chub sems ni bla na med //
dam pa bdag gis bskyed par bgyi //
tshul khrims kyi ni bslab pa dang //
dge ba'i chos ni sdud pa dang //
sems can don byed tshul khrims gsum //
so sor brtan por gzung bar bgyi //
sangs rgyas chos dang dge 'dun te //
bla na med pa'i dkon mchog gsum //
sangs rgyas rnal 'byor las skyes pa'i //
sdom pa deng nas brtan por gzung //
rdo rje'i rigs mchog chen po la //
rdo rje dril bu'i phyag rgya yang //
yang dag nyid du gzung bar bgyi //
slob dpon dag kyang gzung bar bgyi //
rin chen rigs mchog chen po yi //
dam tshig yid du 'ong ba la //
nyin re bzhin yang dus drug tu //
sbyin pa rnam bzhi rtag tu sbyin //
byang chub chen po las byung ba //
pad+ma'i rigs mchog dag pa la //
phyi nang gsang ba'i theg pa gsum //
dam pa'i chos ni gzung bar bgyi //
las kyi rigs mchog chen po la //
sdom pa thams cad ldan par ni //
yang dag nyid du gzung bar bgyi //
mchod pa'i las kyang ci nus bgyi //
byang chub sems ni bla na med //
dam pa bdag gis bskyed bgyis nas //
sems can kun gyi don gyi phyir //
bdag gis sdom pa ma lus gzung //
ma bsgral ba rnams bsgral bar bgyi //
ma grol ba rnams dgrol bar bgyi //
dbugs ma phyin pa dbugs dbyung zhing //
sems can mya ngan 'das la 'god //
ces sam /
shis brjod rgyas pa /
rnam par snang mdzad ye shes dam pa mtsho chen ldan //
zla ba nya 'dra'i sku mnga' srid pa mthar phyin pa //
dgongs pa mtha' dag rdzogs pa'i bkra shis gang yin pa //
bkra shis des ni skye dgu rnams la zhi byed shog
/mi 'khrugs rgyal po srid dang gti mug rnam sbyong ba //
mgon po yon tan thams cad rdzogs pa'i bkra shis pa //
dge mnyam bsam sems ldan pa'i bkra shis gang yin pa //
bkra shis des ni skye dgu rnams la zhi byed shog
/sangs rgyas yon tan kun gyi rgyan gyis brgyan mdzad pa //
yang dag bden pa'i 'byor pa sbyin mdzad mi bslu ba //
rin chen 'byung gnas zhes bya'i bkra shis gang yin pa //
bkra shis des ni skye dgu rnams la zhi byed shog
/bsam gtan ting 'dzin dam pa pha rol phyin pa'i gnas //
ye shes pad+ma'i steng bzhugs dpag med tshe ldan zhing //
tshe grangs med par byin gyis rlobs pa'i bkra shis gang //
bkra shis des ni skye dgu rnams la zhi byed shog
/sems can don gyi las la thugs ni sbyor mdzad cing //
'gro ba kun gyi 'ching ba'i bcings las grol mdzad pa //
thugs mchog don yod grub kyi bkra shis gang yin pa //
bkra shis des ni skye rgu rnams la zhi byed shog
/ces de bzhin gshegs pa rigs lnga'i bkra shis kyi tshigs su bcad pa brjod do //
!
//bdun pa ma hA yo ga rgyud rgyud 'jam rdor skabs /
las bum las gshin sngags ni /
oM kA la rU pa ya ma rA dza hU~M phaT:

!
bcu pa rigs gsum spyi 'dus 'gro 'dul phrin dbang skabs /
shes rab blo 'phel gzungs ni /
na mo many+dzu shrI/
ku mA ra b+hu tA ya /
tad+ya thA/
oM a ra dze /
bi ra dze /
shud+d+he shud+d+he /
bi shud+d+he bi shud+d+he /
sho d+ha ni sho d+ha ni /
bi sho d+ha ni bi sho d+ha ni /
a ma le /
bi ma le /
dza ya ba ti /
ru ru tsa le /
hU~M hU~M hU~M/
phaT phaT phaT swA hA///
/
!
bcu gcig pa bka' srung bka' gtad skabs thun gtor mar pa'i snyan brgyud ltar dgos gsungs pa /
dil mkhyen rin po che'i gsung 'di'i mchod phrin rgyas pa las 'byung ba ni /
bye brag tu gtor ma 'bul ba ni /
gtor ma'i nang du ha ser po /
ho dkar po /
hrIHsngon po de rnams kyi 'od kyis kha dog dri ro ngan pa bcom ste bdud rtsi'i rgya mtsho chen por gyur /
oM ha ho hrIHswA hA/
lan gsum brjod /
oM hU~M shrI ya de bi kA li ma hA kA li hU~M b+h+yoH
oM ma hA mAM sa khA hi /
ma hA go ro tsa na khA hi /
ma hA ba su ta khA hi /
i dam ba liM ta gr-ih+na gr-ih+na pA ya hU~M phaTa? swA hA/
zhes lan bdun gyis phul bas 'khor dang bcas pas gsol bar bsam /
lag pa khu tshur mdzub mo gnyis bsgrengs te kha 'gram g.yas g.yon du bzhag la /
oM b+h+yoHbrta li bat+ta li tshe /
lan gsum gyis gtor ma la bdud rtsi'i kha phru btab /
b+h+yoH
dur khrod ma mo dngos grub zhal //
gtum mo gtsigs byed yi dwags kha //
dam tshig srung ma khrag dga' ma //
kI li'i sgra sgrog sbyor zin ma //
dur khrod ro yi tshogs dbus su //
tshogs dang pho nya bcas pa ru //
gtsigs byed gtum mo dud sol ma //
gsol cig bzhengs shig dam tshig lha //
gnas su gnas par mdzad du gsol //
bdag gi sems la ci 'dod pa //
de ni khyod kyis 'grub par gyis //
bdag gi las ni ci byed kyang //
de la kun gyis grogs gyis shig
/lha mo nag mo mthu mo che //
'phags ma khyod la bdag bstod do //
bstan la gnod pa'i gdug pa kun //
myur du sgrol ba'i phrin las mdzod //
nyin dang mtshan du bya ra gyis //
bcol pa'i las ni 'grub par mdzod //
gr-ih+Na gr-ih+Na sarba duSh+TAM b+hak+Sha b+hak+Sha //
phreM phruM phriM phroM phaTa? swA hA/
zhes brjod la se gol gdab /
mkha' 'gro ma dud pa'i sol ba ma /
'khor nag mo 'bum sde dang bcas pa khyed rnams kyis mchod sbyin gyi gtor ma kha dog dri ro reg bya dam pa dang ldan pa 'di gsol la /
rnal 'byor pa bdag cag 'khor dang bcas pa'i nad rigs bzhi brgya rtsa bzhi /
gdon rigs stong phrag brgyad cu /
rmi ltas mtshan ngan chag che nyam nga bkra mi shis pa thams cad zhi zhing bzlog par mdzad du gsol /
bdag gi lus dang grib ma'i tshul du 'grogs la bsam pa'i don thams cad yid bzhin du 'grub par mdzod cig
/ces bcol bas bka' bzhin bgyi'o zhes zhal gyis bzhes par bsam mo //
zhes pa 'di rnams dbang sgrub bskur skabs lhan thabs glo bur rnyed dka' ba'i rigs zur bkod byas pa'o ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
