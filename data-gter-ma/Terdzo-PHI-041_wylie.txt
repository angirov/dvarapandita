@#:
bla ma rig 'dzin rgya mtsho mkha' 'gro chos skyong srung ma rnams dang phas kyi lha lngas skyob pa'i man ngag gdams pa bzhugs so :
dpal dregs pa'i bdag po la phyag 'tshal lo :
spyi khyab lha dbye'i gdams pa las rnal 'byor pa rang srung zhing 'go ba'i lha lnga dang srung mas skyob pa'i gdams pa kun gyi thun mong ma yin pa'o :
'di yi lag len bstan pa ni :
zla ba yar ngo rang gi bla gza' dar ba'i dus :
nyi ma snga dro dang po la :
kha lhor bstan te dar dkar ram ni rgya shog la :
'khor lo rim pa bcu bskor te :
lte ba la :
bde bar gshegs pa'i thugs rten rdo rje rtse lnga pa'i lte ba la :
rang srog nr-i dang hU~M yig bri :
rwa kun la yang hU~M re bri :
g.yas g.yon du phaT re bri :
rdo rje de'i mtha' ma la :
rang gi yi dam lha yi sngags zhabs la :
bdag la lha lnga dang :
srung ma thams cad dang :
snang srid lha 'dres skyobs shig rak+Sha bri :
de'i phyi rim mu khyud la :
rigs gsum mgon po'i yang snying bri bar bya ste :
badzra pA Ni :
ma Ni pad+me :
wA gi shwa ri :
gsum gyi gsham la bdag la rak+Sha rak+Sha swA hA:
zhes bri :
de'i phyi rim rtsibs lnga la :
lha lngas skyob pa'i sngags bri ste :
dang po srog lhas skyob pa ni :
a nA ga du na dzaHdza :
bdag la srog lhas skyobs shig swA hA:
gnyis pa dgra lhas skyob pa ni :
she ya ma du ne dzaHdza :
bdag la dgra lhas skyobs shig swA hA:
gsum pa pho lhas skyob pa ni :
dz+nyA rak+sha du ne dzaHdza :
bdag la pho lhas skyobs shig swA hA:
bzhi pa ma lhas skyob pa ni :
na rak+mo du ne dzaHdza :
bdag la ma lhas skyobs shig swA hA:
lnga pa yul lhas skyob pa ni :
yu ti pa ka du ne dzaHdza :
bdag la yul lhas skyobs shig swA hA:
rtsibs mchan lnga la :
dang po la :
srog lha'i gnod pa shAn+tiM ku ru ye swA hA:
gnyis pa la :
dgra lha'i gnod pa\u0f8e
gsum pa la :
pho lha'i gnod pa\u0f8e
bzhi pa la :
ma lha'i gnod pa\u0f8e
lnga pa la :
yul lha'i gnod pa\u0f8e
de'i phyi rim rtsibs lnga la :
rigs lngas bdag la srung ba ni :
rtsibs dang por :
oM bdag gi lus la bcom ldan 'das rnam par snang mdzad kyis nad gdon 'byung po mi mthun rkyen ngan pa'i phyogs thams cad srungs shig rak+Sha swA hA:
gnyis pa la :
AHbdag gi ngag la bcom ldan 'das snang ba mtha' yas kyis nad gdon\u0f8e
zhes 'gre'o //
gsum pa la :
hU~M bdag gi yid la bcom ldan 'das rdo rje sems dpas nad gdon\u0f8e
bzhi pa la :
swA bdag gi yon tan la bcom ldan 'das rin chen 'byung ldan gyis nad gdon\u0f8e
lnga pa la :
hA bdag gi phrin las la bcom ldan 'das don yon grub pas nad gdon\u0f8e
rigs lnga dang lha lnga'i bar du mu khyud la :
A li kA li dang ming 'jug srung yig dang bcas pa bri :
rigs lnga'i phyi rim du mu khyud la rdo rje rnam 'joms snying po srung yig dang bcas pa bri :
de'i phyi rim la tshe dpag med kyi snying po dang :
snang brgyad kyi snying po srung yig bcas bri :
de'i phyi rim lha lnga'i skul tshig :
kye :
'go ba'i lha lnga spyan 'dren no :
zhes sogs dang :
che ge bdag nyid lha dang mi ru ma bral cig :
ces pa nas che ge la rak+Sha rak+Sha swA hA:
yan bri :
de'i phyi rim la rten 'brel snying po bri :
de'i phyi rim la rdo rje'i ra ba bri :
de'i phyi rim la me ri bri'o :
de rnams kyi yig mgo phyir bstan la gzab mar bri'o :
gi waM la sogs bzang drug dang :
tsan dan la sogs dri bzang gis :
'khor lo dag la byug par bya :
de nas ras dkar dri med steng :
'khor lo bzhag la rab gnas ni :
bsang sbyang lha bskyed dgug bstim bya :
de nas sngags 'di brgya rtsa brgyad :
rdzas dang 'khor lo dag la btab :
a nA ga du na dza :
she ya ma du ne dza :
dz+nyA rak+sha du ne dza :
na rak+mo du ne dza :
yu ga ma ti pa tsa ya dzaHswA hA:
oM AHhU~M swA hA:
bdag che ge'i lus ngag yid gsum la 'go ba'i lha lngas skyobs shig rak+Sha swA hA:
zhes brgya rtsa brgyad dang :
tshe dpag med kyi snying po nyer gcig bzlas la btab bo :
rten 'brel snying po'i me tog 'thor la srungs shig pa'i gsol ba gdab :
bkra shis brjod :
rdzas ni :
srog lha'i rten la :
pha spun gyi mdung lcags :
dgra lha'i rten yul mi 'phan po'i mde'u :
pho lha la nas dkar mo 'bru bdun :
ma lha la rang gi ma'am sru mo'i 'phang :
srog mi nyams par g.yu mig med :
mdangs mi nyams par dar dmar po :
bla mi nyams par byang bu mig dgu :
gzhan yang gser :
dngul :
zangs :
lcags :
bye ru :
shel :
ma shing :
pha shing :
bu shing gsum :
de rnams ras dkar dum res dril la 'khor lo'i dkyil du gzhug :
sngags gong ltar gdab :
lha lnga mchod pa'i rdzas :
bshos bu :
'brang rgyas :
bsang lug ra g.yag dkar po :
chang phud :
nas 'bru de rnams byin gyis brlabs la :
mchod pa ni :
kye :
'go ba'i lha lnga spyan 'dren no :
dgyes pa'i mchod pa 'bul lags na :
che ge la srung zhing skyob pa'i phyir :
gnas 'dir mchod kyis gshegs su gsol :
srog lha 'dzin po spyan 'dren no :
tsit+ta snying gi dkyil nas gshegs su gsol :
sprul pa mi dkar mang por sprul :
ra skyes kham pa 'di yis mchod lags na :
bdag la srung zhing skyob tu gsol :
dgra lha gnyan po spyan 'dren no :
phrag pa g.yas nas gshegs su gsol :
sprul pa mi dkar zhub can sprul :
mchod pa bshos bu gtsang mas mchod :
che ge la srung zhing\u0f8e
pho lha gnyan po spyan 'dren no :
mchan khung g.yas nas gshegs su gsol :
sprul pa pha spun dar mar sprul :
mchod pa bsang lug gtsang mas mchod :
che ge la srung zhing\u0f8e
ma lha gnyan po\u0f8e
mchan khung g.yon nas\u0f8e
sprul pa na chung mang por sprul :
mchod pa sman leb gtsang mas mchod :
che ge la srung zhing\u0f8e
yul lha gnyan po\u0f8e
spyi bo'i gtsug nas\u0f8e
sprul pa yul gyi gtso rjer sprul :
mchod pa g.yag dkar dag gis mchod :
che ge la srung zhing skyob tu gsol :   'di yan chad mu khyud la bri /
mchan /
kye :
lha dang mi ru ma bral cig :
bdud char ltar du bab na :
lhas sbra ltar skyobs shig :
gdon dgra ltar gnod na :
lhas zin ltar skyobs shig :
'dres rkun ltar 'jab na :
lhas khyi ltar zug cig :
lha'i 'og nas mi ma yar cig :
sbra'i 'og nas god ma gtong zhig :
srung 'og nas gdon ma ldang zhig :
gnyen 'og tu smras ma ldang zhig :
khyi 'og tu rkun ma ma 'jab cig :
gnod pa'i dgra bgegs thams cad srung ba 'di las ma 'da' zhig :
bkra shis gzhug legs pa'i gtas srungs shig :
lo brgya thub la ston brgya za ba'i gtas srungs shig :
bkra shis nad med bsam pa 'grub pa dang :
nad gdon 'byung po ma lus zhi ba dang :
tshe dang bsod nams dbang thang rgyas pa dang :
che ge'i lus ngag yid gsum la mi mthun pa'i nad gdon srung zhing zhi bar mdzod cig swA hA:
zhes lha lnga mchod la srung ba gdag go :   mchan khung g.yon nam mgul du gdag go
/bdag 'dra pad+ma 'byung gnas kyis :
'gro ba lha lngas skyob pa'i phyir :
gces pa'i srog srung dam pa mdzad :
srung ba 'di yi yon tan ni :
rang nyid btsan po'i mkhar gnas 'dra :
'di 'chang gang zag su yang rung :
'go ba'i lha lngas skyob pa dang :
bde gshegs yongs kyis byin brlab nges :
sngags pas dgra bo lha dbye'i dus :
'di yis rang la skyob pa ste :
dgra bo'i lha lnga dbang du sdud :
gzhan yang bus pa skye bo sogs :
'di brten srog gi mkhar so yin :
srung ba gzhan las khyad par 'phags :
rbod gtong nang rgyas lo zla dang :
zhag dang za ma'i kag las thar :
bsam pa kun 'grub srung ba 'o :
de phyir kun gyis nyams su longs :
bdag 'dra pad+ma 'byung gnas ngas :
phyi rabs don du gter du sbas :
sa ma ya :
rgya rgya rgya :
o rgyan pad+ma 'byung gnas kyis :
rgyud lung man ngag kun gyi lto tshil 'di :
phyi rabs bstan pa srung ba'i don du bsgyur :
nges pa'i don che lag khrid yig chung 'di :
the tshom yid gnyis med par nyams su longs :
nges pa'i shes pa med na gdams pa yin re shi :
'di ltar gzhung don man ngag nyams blangs na :
dgra bo lha dang 'bral bar gdon mi za :
nyams su blangs pa'i gdams pa snying 'dra yin :
de phyir kun la mi spel gsang bar bya :
pa gor be ro tsa na 'jam dbyangs sprul pa khyod :
las dang ldan pas rgya gar yul du phyin :
sngon gyi las 'phros gsang ba'i man ngag rnams :
gu ru rnam bzhi'i thugs kyi klong nas byo :
gnam lcags thog dang 'dra ba'i man ngag spu gri kun :
phyi rabs don du sa yi gter du sbas :
zhal gdams thugs thig lus kyi khog pa 'dra :
'grel byed lag khrid khog pa'i snying dang 'dra :
spyi khyab lha dbye rno ba'i ngar dang 'dra :
de yi phyir na gsang zhing sba ba'i gnad :
sa ma ya :
zhes spa gor la gdams so :
rgya rgya rgya :
spa gor nyid kyis dpal bsam yas lhun gyis grub pa'i dbu rtser sbas nas rgyas btab bo :
zab rgya :
sbas rgya :
gter rgya :
rgya rgya rgya :[ \u0f88\u0f88\u0f88\u0f88 ]gter ston grwa pa mngon shes kyi gter ma'o //
shu b+haM///
/
