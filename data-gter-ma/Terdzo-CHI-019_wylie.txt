tshe 'gugs sbyar bar spro na /
'dzab bsnyen stong tshigs phul ba'i rjes su /
hU~M hrI:
chos dbyings kun khyab chen po las :
ma 'gags longs spyod rdzogs pa'i sku :
thugs rje sprul pa'i lha tshogs rnams :
ma g.yel thugs dam dus la babs :
tshe 'gugs lha mo rnam rgyal ma :
dkar mo tshe yi bum pa bsnams :
stong khams khyab pa'i sku sprul la :
rdo rje lcags kyu 'bar ba yis :
rgyal ba kun gyi thugs dam bskul :
brtan g.yo kun gyi tshe bcud sdus :
bkra shis bum pa'i nang du skyil :
tshe rten rdzas mchog rnams la stims :
tshe bdag yab yum sras dang bcas :
'chi med 'phags ma yid bzhin stsol :
phyag brnyan zhi khro 'khor dang bcas :
bye ba bsam yas thams cad kyi :
sku yi mdzod spu mgul gyi bum :
thugs ka'i dpal gyi be 'u dang :
lte ba ut+pal zab cing 'khyil :
bde chen sbyor ba'i mkha' gsang nas :
mi 'gyur sku dang 'gag med gsung :
'khrul bral ye shes mkhyen brtse'i thugs :
yon tan re ba skong ba dang :
thogs med phrin las dngos grub skul :
bkra shis bum pa'i nang du skyil :
sgrub mchog rnams la dbang bzhi skur :
sra brtan sa gzhi lhun chags ri :
rgyun ring chu klung gtan 'khyil mtsho :
'bar ba me dang stobs chen rlung :
gzhom gzhig med pa kun khyab mkha':
kun gyi bcud sdus bum par skyil :
bsgrub bya'i khams dang dbyer med stims :
rin chen dbyig dang nad sel sman :
'chi med bdud rtsi bcud ldan zas :
bsod nams dbang thang stobs chen gyi :
lha klu mi dang gnod sbyin sogs :
kun gyi tshe dang bsod nams sdus :
bkra shis bum pa'i nang du skyil :
tshe dpal rgyas pa'i phrin las mdzod :
'byung po rnams kyis brkus ta re :
yar dang nyams pa thams cad sdus :
'od lnga'i rang mdangs shigs se shig :
zer thag mang po sbrengs se sbreng :
thig le mang po ya la la :
bdud rtsi bkrag gsal snum 'od 'bar :
'chi med lus kyi bum bzang khengs :
'gyur ba med par lhun gyis grub :
dug lnga ye shes lnga ru dag :
khams lnga nyams pa 'byung lngas gsos :
'od lnga 'bar bas chad pa mthud :
thig le lnga yis yo ba srongs :
bdud rtsi lnga yis gas pa sbyor :
rdo rje'i sku lngar lhun gyis grub :
ces bskul mda' dar yang yang g.yab :
ces gter gsar tshe sgrub rdo rje phreng ba'i yongs rdzogs 'chi med snying thig las khol du phyung pa'o ///
/
oM tA re tut+tA re tu re hrIHb+h+rU~M badzra dz+nyA na A yu She swA hA:
