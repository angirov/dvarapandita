@#/
kha 'bar ma dkar nag khra gsum gyi gtor ma'i cho ga kun phan nor bu zhes bya ba bzhugs so //
chos kyi dbang phyug bla ma rjer //
btud nas 'bar ma dkar nag dang /
khra bo la bsten phan byed kyi //
las rim lag tu khyer bder bkod //
gter kha 'og ma dang grub chen sangs rgyas dbon gyi zab gter las byon pa 'bar ma dkar nag khra gsum gyi cho ga'i las khrigs rgyas bsdus ci rigs snang ba las /
'dir gtso bor byang bdag gi rjes su 'brang ste bla ma mkhas pa dag gis don bsdus khyer bder bkod pa ltar lag tu blang ba la gsum /
'bar ma dkar mo la bsten nas 'chi ba bslu ba /
nag mo la bsten nas byad phur rbod gtong rmi ltas mtshan ngan sogs dgra bgegs kyi gnod pa zlog pa /
khra mo la bsten nas mi kha dang kha mchu zlog pa'o //
dang po ni stegs bu khebs ldan gyi khar rin po che'i snod du zan gtsang ma la ngar glud skye mched dod pa mtheb kyu ril bu changs bu dang bcas pa bshams /
grangs gsog na lo grangs sam brgya rtsa sogs bkod la /
sangs rgyas chos tshogs sogs kyi skyabs sems lan gsum /
sngon gcung dga' bos gtor ma la brten nas tshe ring ba dang nad med pa dang bar chad zhi bar mdzad pa bzhin du /
bdag gis kyang tshe ring ba dang nad med pa dang bar chad thams cad zhi ba'i phyir du kha 'bar ma dkar mo'i gtor ma'i cho ga la 'jug par bgyi 'o snyam du bsam /
rang nyid skad cig gis pad+ma dang zla ba'i gdan gyi steng du dpal rgyal ba shAkya thub pa sku mdog gser btso ma lta bu /
zhal gcig phyag gnyis kyi g.yas sa gnon dang g.yon mnyam gzhag gi phyag rgya mdzad pa /
chos gos ngur smrig gsum gsol zhing mtshan dang dpe byad kyis brgyan pa /
'od 'dom gang ba /
'od zer phyogs bcur 'phro ba /
zhabs rdo rje'i skyil krung gis bzhugs pa'i thugs kar zla ba'i dkyil 'khor gyi steng du hU~M yig gi mthar bzla bya'i sngags phreng 'od zer 'bar bas bskor bar gyur par bsam la /
tad+ya thA/
oM mu ne mu ne ma hA mu na ye swA hA/
zhes pa gang 'grub bzla /
oM shAkya mu na ye ar+g+haM sogs kyis mchod /
thabs mkhas thugs rjes shAkya'i rigs 'khrungs shing //
zhes sogs kyis bstod /
de nas glud byin gyis brlab pa ni /
chab bran la /
a mr-itas bsang /
swa b+hA bas sbyang /
stong pa'i ngang las rang gi thugs ka nas dpa' bo 'bru lnga'i yig 'bru 'phros pas ngar glud la thim pas 'od zer sna lnga'i phung por gyur cing bdud rtsi'i rang bzhin du bsgyur /
de las 'od zer 'phros rgyal ba sras bcas mchod /
sems can thams cad kyi nyon mongs pa dug lnga sbyangs /
tshur 'dus yongs su gyur pa las glud bzang phung po lnga dang /
khams bzhi skye mched drug sogs tshang ba 'dod pa'i yon tan lnga dang ldan par gyur /
oM AHhU~M swA hA/
zhes pa gsum mam bdun nyer gcig sogs brjod /
changs bu mtheb ril bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma a las zla ba'i dkyil 'khor gyi steng du a yig dkar pos mtshan par gyur /
rang nyid shAkya thub par gsal ba'i phyag g.yas mchog sbyin gyi phyag rgya mdzad pa'i mthil du a las zla ba'i dkyil 'khor gyi steng du a yig dkar pos mtshan pa las 'od zer 'phros /
gtor ma'i a la phog pas 'od du zhu nas bdud rtsi'i rgya mtsho chen po zad mi shes par gyur par bsam /
sbyin yul 'gugs pa ni /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin rlabs kyis /
mchod sbyin gyi yul du gyur pa'i mgron spyi dang khyad par yi dwags kyi tshogs thams cad skad cig thang cig yud tsam la 'dir mchis par gyur cig badzra a kar+ShA ya dzaH
zhes lan gsum mam gcig gis mgron dgug
/na maHsa man+ta bud+d+ha naM/
na maHsarba ta thA ga ta a ba lo ki te oM sam+b+ha ra sam+b+ha ra hU~M/
bdag che ge mo'i bar chad thams cad shAn+tiM ku ru ye swA hA/
zhes pa bdun gyis gtor ma dang glud bsngos pas /
mgron rnams kyis rgya chen thob cing tshims par bsam /
gzhan don du yin na /
dpal ldan bla ma dam pa che ge mo'i sku tshe'i bar chad ces sam /
sbyin pa'i bdag po che ge mo'i zhes sogs sbyar /
skabs 'dir ma mo'i rgyud las 'byung ba'i glud bsngo'i tshigs bcad sbyor ba 'ga' zhig gi phyag len du mdzad pa ltar spro na /
hU~M/
ngar gyi glud bzang rin chen 'di //
lus ngag yid gsum 'di la tshang //
skye mched bcu gnyis 'di la tshang //
phung po rnam lnga 'di la tshang //
rnam shes tshogs brgyad 'di la tshang //
mi bas glud bzang ya la la //
bza' bas kha dro thibs se thib //
rnal 'byor bdag cag 'khor bcas kyi //
tshe srog glud du 'di 'bul gyis //
bzung pa dang ni bcings pa dang //
bsdams pa rnams ni grol bar mdzod //
tshe srog bar chad ma mdzad cig
/gnod cing 'gal bar ma byed par //
byang chub sgrub pa'i grogs mdzod cig
/ces glud gtor bsngo //
de nas gzhung dngos ni /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong ba'i srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin rlabs kyis /
sngon byung ba 'das pa'i dus na yang dag par rdzogs pa'i sangs rgyas shAkya'i rgyal po'i gcung dga' bo 'chi ltas kyis zin par /
cho ga 'di nyid bstan cing bsgrubs pas tshe bsrings shing bde bar mdzad pa de bzhin du /
bdag gis kyang cho ga 'di nyid sgrub pa'i mthu la brten nas /
dpal ldan bla ma dam pa che ge mo'i sku tshe mdzad pa phrin las la gnod pa'i gdon gyi rigs su gyur pa zhes sogs sam /
bdag cag dpon slob sbyin pa'i bdag po 'khor dang bcas pa rnams la gnod cing 'tshe ba'i gdon gyi rigs su gyur pa /
lha'i gdon dang /
klu'i gdon dang /
lha ma yin gyi gdon dang /
gdon rigs stong phrag brgyad cu'i gnod pa thams cad zhi bar gyur cig
/nad kyi rigs su gyur pa /
rlung las gyur pa dang /
mkhris pa las gyur pa dang /
bad kan las gyur pa dang /
'dus pa las gyur pa'i nad rigs bzhi brgya rtsa bzhi zhi bar gyur cig
/bgegs kyi rigs su gyur pa bdud dang /
btsan dang /
rgyal po dang /
klu dang /
ma mo dang /
gshin rje dang /
pe dkar dang /
dam sri la sogs pa bgegs rigs stong phrag brgyad cu'i gnod pa thams cad zhi bar gyur cig shAn+tiM ku ru ye swA hA/
zhes ngar glud gtor ma dang bcas bsgrub bya pho yin na g.yas /
mo yin na g.yon du bskor te snod gzhan du blugs /
grangs gsog skabs slar sam+b+ha ra'i sngags dang /
bden stobs tshigs lhug gnyis bskyar nas mthar rgyang ring por dor ba ni rgyas pa yin la /
'bring po glud gtor kha gso zhing sngags brgya rtsas bsngo /
tha mas glud gtor gcig pu la sngags grangs bsags kyang rung ba tsam yin la /
de dag gang la'ang thams cad tshar skabs bskor ba lan gsum byas pas kyang chog go
/mthar yi dwags kyi gtso mo kha 'bar ma la sogs pa gang+gA'i klung gi bye ma snyed kyi grangs dang mnyam pa'i yi dwags rnams kyi lag pa g.yas par tshe'i mda' dar /
g.yon par tshe'i bum pa thogs nas bsgrub bya'i tshe srog 'thor pa dang /
'khyams pa dang /
yar pa kun mda' dar gyis bkug bum pa gang bar byas nas /
tshe'i mda' dar dang /
bum pa gnyis rang nyid dang bsgrub bya rnams la so sor gtad nas sgra mi snyan gyi tshe'i gzungs di ri ri bzla zhing phyir song bar bsam /
gzungs ni /
na mo bud+d+ha ya /
na mo d+harmA ya /
na moHsaM g+hA ya /
tad+ya thA/
iT+Te /
baT+Te /
naT+Te /
ku naT+Te /
Tak+ke /
Thak+ke /
Tha rak+ke /
u ru ma ti /
ru ru ma ti /
ru ru hil+li mil+li /
sab+ba dz+nyA/
du pa dag+ga /
na maHsab+ba /
sam+ma saM mudz+dz+nyA ni /
si dz+dz+nyAn+tu me man+t+ra pA dAHswA hA/
zhes pa ni dpal bkra shis stobs rgyal gyi man ngag ltar yin la /
mthar bsngo smon bya'o //
!
//gnyis pa nag mo la bsten nas byad phur rbod gtong rmis ltas mtshan ngan sogs dgra bgegs kyi gnod pa zlog pa ni /
zangs lcags sam thod pa'i snod du dmar gtor zur gsum /
spro na mtshe dang yungs dkar gyi gong bu /
skyer pa'i rtsang sogs btsugs pa la changs bu brgya rtsa brgyad dam /
nyer gcig gam /
bdun sogs ci rigs kyis bskor ba bshams /
skyabs sems byas la /
rang nyid skad cig gis pad+ma dang zla ba'i gdan gyi steng du dpal rgyal ba shAkya thub pa sku mdog mun pa ltar gnag cing /
zhal gcig phyag gnyis kyi g.yas sa gnon dang g.yon mnyam gzhag gi phyag rgya mdzad pa /
chos gos ngur smrig gsum gsol zhing /
mtshan dang dpe byad kyis brgyan pa /
'od 'dom gang ba /
'od zer phyogs bcur 'phro ba /
zhabs rdo rje'i skyil krung gis bzhugs pa'i thugs kar zla ba'i dal gyi steng du hU~M yig gi mthar bzla bya'i sngags phreng 'od zer 'bar bas bskor bar gyur par bsam /
tad+ya thA/
oM mu ne mu ne ma hA mu na ye swA hA/
zhes pa gang 'grub dang /
oM shAkya mu na ye ar+g+haM sogs kyis mchod /
thabs mkhas thugs rjes shAkya'i rigs 'khrungs shing //
zhes sogs kyis bstod /
gtor ma bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma a las zla ba'i dal gyi steng du a yig nag pos mtshan par gyur /
rang nyid shAkya thub par gsal ba'i phyag g.yas mchog sbyin gyi phyag rgya mdzad pa'i mthil du a las zla ba'i dal gyi steng du a yig nag pos mtshan pa las 'od zer 'phros /
dgra bgegs byad ma'i tshe srog rmi lam mtshan ltas ngan pa skeg dang phung sri /
chag che nyam nga thams cad bkug nas gtor ma'i a la thim pa 'od du zhu nas dgra bgegs kyi sha khrag gi rnam par gyur par bsam /
sbyin yul 'gugs pa ni /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin rlabs kyis mchod sbyin gyi yul du gyur pa'i mgron spyi dang /
khyad par yi dwags kyi tshogs thams cad skad cig thang cig yud tsam la 'dir mchis par gyur cig
/badzra a kar+ShA ya dzaH
zhes lan gsum mam gcig gis mgron bkug
/na maHsa man+ta bud+d+ha naM/
na maHsarba ta thA ga ta a ba lo ki te oM sam+b+ha ra sam+b+ha ra hU~M/
dpal ldan bla ma dam pa che ge mo'i sku la sdang ba'i dgra bgegs thams cad brlag par gyur cig mA ra ya phaT/
ces sam /
bdag la sdang ba'i dgra bgegs thams cad brlag par gyur cig mA ra ya phaT/
ces lan bdun gyis bsngo /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin rlabs kyis /
dpal ldan bla ma dam pa che ge mo'i sku tshe mdzad pa phrin las la gnod pa'i pha rol mi dang mi ma yin pa'i rbad 'dre sogs sam /
bdag dang sbyin pa'i bdag po 'khor dang bcas pa rnams la gnod cing 'tshe ba'i pha rol mi dang mi ma yin pa'i rbad 'dre /
rbod gtong bsam ngan sbyor rtsub shom pa'i gnod pa thams cad brlag par gyur cig
/gzhan yang ma mo'i rbod gtong dang /
gshin rje'i khram kha dang /
phur pa'i dbal kha dang /
gza'i byad stems dang /
bdud kyi khram kha dang /
btsan gyi shwa rde'u dang /
rgyal po'i gzer nad dang /
gnod sbyin gyi khram kha dang /
yam shud kyi rbod gtong la sogs pa thams cad byad ma kho rang gi steng du zlog par gyur cig
/gzhan yang mo ngan pa /
rmi lam ngan pa /
ltas ngan pa /
sri ngan pa /
yas kyi bdud g.yos pa /
mas kyi sri langs pa /
rbod gtong dang dmod mo ngan pa chag che ba thams cad brlag par gyur cig mA ra ya phaT/
ces gtor ma dgra phyogs su 'phang /
grangs gsog na sngar dang 'dra'o //
!
//gsum pa kha 'bar ma khra mo la bsten nas mi kha kha mchu zlog pa ni /
ngar glud /
bshos bu /
changs bu /
mtheb kyu dang bcas pa'i mthar yos /
pad kha /
bra'o /
zwa /
sgog pa /
lo ma /
sran ma /
sbang ma /
grod bu la sogs pa mi kha'i rdzas gang 'dzom blugs pa bshams la /
skyabs sems gtang /
rang nyid skad cig gis pad+ma dang zla ba'i gdan gyi steng du dpal rgyal ba shAkya thub pa sku mdog ljang gu ri rgyal lhun po tsam zhal gcig phyag gnyis kyi g.yas sa gnon dang g.yon mnyam gzhag gi phyag rgya mdzad pa /
chos gos ngur smrig gsum gsol zhing mtshan dang dpe byad kyis brgyan pa /
'od 'dom gang ba /
'od zer phyogs bcur 'phro ba /
zhabs rdo rje'i skyil krung gis bzhugs pa'i thugs kar zla ba'i dkyil 'khor gyi steng du hU~M yig gi mthar bzla bya'i sngags phreng 'od zer 'bar bas bskor bar gyur par bsam /
oM AHhU~M/
tad+ya thA/
oM mu ne mu ne ma hA mu na ye swA hA/
zhes bzla /
oM shAkya mu na ye ar+g+haM sogs kyis mchod /
thabs mkhas thugs rjes shAkya'i rigs 'khrungs shing //
zhes sogs kyis bstod /
glud byin gyis brlab pa ni /
a mr-itas bsang /
swa b+hA bas sbyang /
stong pa'i ngang las rang gi thugs ka nas dpa' bo 'bru lnga'i yig 'bru 'phros pas ngar glud la thim pas 'od zer sna lnga'i phung por gyur cing bdud rtsi'i rang bzhin du bsgyur /
de las 'od zer 'phros /
rgyal ba sras bcas mchod /
sems can thams cad kyi nyon mongs pa dug lnga sbyangs /
tshur 'dus yongs su gyur pa las /
glud bzang phung po lnga dang /
khams bzhi /
skye mched drug sogs tshang ba /
'dod pa'i yon tan lnga dang ldan par gyur par bsam /
oM AHhU~M swA hA/
zhes gsum mam nyer gcig sogs brjod /
gtor ma bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma a las zla ba'i dal gyi steng du a yig ljang gus mtshan par gyur /
rang nyid shAkya thub par gsal ba'i phyag g.yas mchog sbyin gyi phyag rgya mdzad pa'i mthil du a las zla ba'i dkyil 'khor gyi steng du a yig ljang gus mtshan pa las 'od zer 'phros /
gtor ma'i a la phog pas 'od du zhu nas bdud rtsi'i rgya mtsho chen po zad mi shes par gyur par bsam la /
oM AHhU~M/
tad+ya thA/
oM mu ne mu ne ma hA mu na ye swA hA/
zhes lan gsum sogs kyis byin gyis brlab /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin rlabs kyis /
mchod sbyin gyi yul du gyur pa'i mgron spyi dang khyad par yi dwags kyi tshogs thams cad skad cig thang cig yud tsam la 'dir mchis par gyur cig
/badzra a kar+ShA ya dzaH
zhes pas sbyin yul bkug
/hU~M/
ngar gyi glud bzang rin chen 'di //
lus ngag yid gsum 'di la tshang //
dbang po sgo lnga 'di la tshang //
skye mched bcu gnyis 'di la tshang //
phung po rnam lnga 'di la tshang //
rnam shes tshogs brgyad 'di la tshang //
mi bas glud bzang ya la la //
bza' bas kha dro thibs se thib //
rnal 'byor bdag cag 'khor bcas kyi //
tshe srog glud du 'di 'bul gyis //
bzung pa dang ni bcings pa dang //
bsdams pa rnams ni grol bar mdzod //
tshe srog bar chad ma mdzad cig
/gnod cing 'gal bar ma mdzad par //
byang chub sgrub pa'i grogs mdzod cig
/ces pa'i mjug tu /
na maHsa man+ta bud+d+ha naM/
na maHsarba ta thA ga ta a ba lo ki te oM sam+b+ha ra sam+b+ha ra hU~M hU~M hU~M phaT phaT phaT/
ces lan bdun gyis bsngos la /
rang nyid thub pa'i dbang por gsal ba'i thugs ka nas 'od zer 'phros /
gtor ma la phog pas thub pa'i dbang po dkar ser dmar ljang sngon po nag po rnams 'khar gsil dang /
dung dang /
cha lang sogs thogs pa dpag tu med par byung nas skad cig nyid la 'jig rten gyi khams thams cad khyab /
dgra bo'i yul gyi ri klungs med par khengs /
de dag gi sku las mtshon cha sna tshogs 'phros /
bsam sbyor ngan pa'i kha smra gleng gzhi rtsom pa'i dgra bgegs thams cad kyi mig dang /
rna ba dang /
sna dang /
spyi bo dang /
mgrin pa dang snying ga rnams su phog pas thal ba'i rdul phran bzhin du bcom ste /
ming tsam yang rjes shul med par brlag par gyur par bsams la /
na mo /
rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi\u0f8e
chos kyi\u0f8e
dge 'dun gyi\u0f8e
yi dam dkyil 'khor gyi lha tshogs rnams kyi\u0f8e
chos skyong srung ma rnams kyi\u0f8e
chos kyi dbyings rnam par dag cing kun rdzob las 'bras bslu ba med pa'i bden pa dang /
bdag gi bsam pa rnam par dag pa'i bden pa dang /
bden pa chen po'i byin gyi rlabs kyis /
dpal ldan bla ma dam pa che ge mo'i sku tshe mdzad pa phrin las la gnod pa'i snga dgra dar ba thams cad dgra la b+h+yo zlog
/ces sogs sam /
bdag dang sbyin pa'i bdag po 'khor dang bcas pa rnams la gnod pa'i snga dgra dar ba thams cad dgra la b+h+yo zlog
/phyi dgra sems pa thams cad dgra la\u0f8e
dgra dang chom rkun gyi 'jigs pa thams cad dgra la\u0f8e
kha smra gleng gzhi thams cad dgra la\u0f8e
mi kha dang kha mchu zug pa thams cad dgra la\u0f8e
bsam pa ngan pa thams cad dgra la\u0f8e
sbyor ba rtsub pa thams cad dgra la\u0f8e
mi mthun pa'i phyogs ris ngan pa thams cad dgra la b+h+yo zlogs mA ra ya phaT/
ces brjod cing zlog ces pa'i tshig byung res kyi thal mo brdab /
grangs gsog na snga mas 'gre /
mthar gtor ma mi kha'i rdzas dang bcas pa dgra phyogs su 'phang /
yi dam gang yin ltar srung 'khor bsgoms la /
bsngo smon dang shis brjod bya'o //
des ni dus min gyi 'chi ba dang byad kha rbod gtong kha smras mi kha la sogs pa zlog par the tshom med do //
rtsa ba'i yig rnying du nag mo'i skabs lha dang yig 'bru bdud rtsi nag po bsgom par bshad cing /
gzhan gnyis kyi kha dog ma bshad /
sngags 'chang dbang po'i sdes dkar mo'i skabs rang shAkya thub pa dkar po bsgom par bshad /
yig cha gzhan 'gar 'dir bkod pa bzhin 'byung ste bla ma brgyud pa'i man ngag tu yid ches par bya'o //
'dis kyang 'khor ba'i rgya mtsho la //
sdug bsngal gyis g.yengs 'gro rnams kyi //
sngon las 'phral rkyen kun zhi zhing //
lus sems bde ba'i dpal du shog
/ces zab cing nyer mkho khyer bde 'di nyid rang gzhan la phan pa'i bsam pas kun nas bslangs te pad+ma gar dbang rtsal gyis bsdebs pa dge legs 'phel //
mang+ga laM///
/
