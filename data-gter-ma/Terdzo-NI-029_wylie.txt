btags grol spyi'i lag len 'jam mgon gsung gi lhan thabs yin /
phyag 'tshal rgyas par spro na /
a la la ho :
chos rnams rnam dag ye nas lhun grub cing :
bya ba byed dang yid chos rnam par dag :
kun bzang yab yum gnyis la phyag 'tshal lo :
chos sku nam mkha' bzhin du dbyer med kyang :
gzugs sku 'ja' tshon bzhin du so sor gsal :
thabs dang shes rab che la mnga' brnyes pa'i :
rigs lnga bde bar gshegs la phyag 'tshal lo :
ngo mtshar pho brang bde bar gshegs pa'i yum :
dus gsum rgyal ba thams cad skyed mdzad ma :
rigs kyi yum gyur rnams la phyag 'tshal lo :
rnam shes dbang po dag pas thugs dang gsung :
bde bar gshegs pa kun gyi sras mchog ste :
sems dpa' chen po rnams la phyag 'tshal lo :
sgeg mo phreng thogs rin chen glu gar can :
mkha' mnyam mchod pas rgyal ba rgya mtsho mchod :
byang chub lha mo'i tshogs la phyag 'tshal lo :
bdug spos me tog mar me dri chab thogs :
rgyal ba rgya mtsho rnams la mchod 'bul ma :
mchod pa'i lha mo rnams la phyag 'tshal lo :
drag shul thabs kyis 'gro ba 'dul mdzad cing :
tshad med bzhi ldan sgo bzhi thub par bsrung :
ta kr-ita sgo ba bzhi la phyag 'tshal lo :
rtag chad mthar phyin gsang ba yum gyi ngang :
lcags kyu zhags pa lcags sgrog dril 'khrol ma :
ye shes sgo ma bzhi la phyag 'tshal lo :
steng 'og phyogs bzhi 'jig rten 'dul ba'i gtso :
nyon mongs drug 'joms rgyu drug dag par sbyong :
bcom ldan thub pa rnams la phyag 'tshal lo :
'jigs byed 'das pa'i dus na mngon byung ba :
gdug pa 'dul phyir dus las mi 'da' ba'i :
dpal chen he ru ka rnams la phyag 'tshal lo :
khro mo dbang phyug sku la 'khril mdzad cing :
mkha' 'gro mi bzad 'bar ba'i sprin 'phro ma :
gdug pa 'dul mdzad yum la phyag 'tshal lo :
bskal pa me ltar 'bar ba'i klong dkyil nas :
ye shes sku mchog 'jigs byed rgyan gyis brgyan :
khro mo chen mo brgyad la phyag 'tshal lo :
nam mkha'i lus can gar yang thogs med cing :
'dod dgur bsgyur ba'i gzugs can 'phrul mo che :
phra men chen mo brgyad la phyag 'tshal lo :
rdo rje gdong mo pho nya mgyogs ma bzhi :
shar lho nub byang sgo bzhi thub par srung :
sgo skyong khro mo bzhi la phyag 'tshal lo :
dpal gyi 'khor tshogs badzra A ral+li :
mkha' la shugs 'gro ma tshogs dbang phyug ma :
rnal 'byor nyi shu brgyad la phyag 'tshal lo :
phyogs bcu dregs pa bsnol ba'i gdan steng na :
ye shes bskal pa me dpung 'bar ba'i klong :
bdud 'dul yab yum rnams la phyag 'tshal lo :
dmigs med chos kyi sku la phyag 'tshal lo :
longs spyod rdzogs pa'i sku la phyag\u0f8e
cir yang sprul pa'i sku la phyag\u0f8e
mi 'gyur rdo rje'i sku la phyag\u0f8e
mngon par byang chub sku la phyag\u0f8e
dus gsum rgyal ba kun gyi bsgrub pa'i gnas :
tshogs gnyis rdzogs nas yon tan mthar phyin pa :
sku dang ye shes tshogs la phyag 'tshal lo :
sangs gling gter byon bshags rgyud las zur phyung zhus pa'o /
!
/bsdu na /
bla ma mnyam med sangs rgyas rin po che //
dus gsum bde gshegs sras bcas thams cad kyis //
sku gsung thugs kyi rang bzhin byin brlabs pa //
bka' drin chen po'i zhabs la phyag 'tshal lo //
dmigs med chos kyi sku la phyag 'tshal lo //
longs spyod rdzogs pa'i sku la phyag 'tshal lo //
cir yang sprul pa'i sku la phyag\u0f8e
mi 'gyur rdo rje'i sku la phyag\u0f8e
mngon par byang chub sku la phyag\u0f8e
dus gsum rgyal ba rnams kyis bsgrubs pa yi //
tshogs gnyis yongs rdzogs yon tan mthar phyin pa'i //
sku dang ye shes tshogs la phyag 'tshal lo //
phyag byar 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal lo ///
/[ \u0f01\u0f83]:
'bul tshig ni :
de ltar bkod pa'i maN+Dal de nyid lag pa gnyis kyis snying khar bzung la :
mdun gyi nam mkhar mchod yul thams cad gong ltar dmigs shing :
mchod pa yang dpag tu med pa blos khyab tshad du sprul par dmigs nas :
dang po bla ma la 'bul ba ni :
A+o~M:
chos dbyings rab 'byams nam mkha'i mtha' klas gdal khyab brjod med bsam 'das nas :
lhun grub rang byung thugs rjes bla ma sangs rgyas byang chub sems dpa'i tshogs :
don gyi dbyings la mchod yul mchod bya mchod byed mchod pa las 'das kyang :
glo bur ltar snang 'gro blo'i nyon mongs ma rig mun pa bsal ba'i phyir :
kun tu bzang po'i zhing las sna tshogs cho 'phrul rnam par 'phrul pa can :
bkod pa'i rgyan mdzes bum bzang nyon mongs nad sel ye shes bdud rtsis gtams :
sku bzhi'i dbyings las 'khor lo rin chen pad+ma rgya gram yum las kyang :
gter gyi bum pa sgra gcan dus me dang bral thabs shes nyi zlas mtshan :
bde mnyen mdzes pa'i gar byed bcu drug bde ba'i lha mos spras pa can :
dga' bzhi longs spyod mchod sprin nyi ma zla ba ltar gsal gyur pa 'di :
mos blos gus par 'bul gyis 'gro ba'i don phyir thugs rjes bzhes dgongs nas :
gnyis med dbyings las bzhes shing 'gro rnams nyon mongs gcong nad zhi bar mdzod :
A+o~M AMHhU~M:
badzra gu ru sarba b+hud+d+ha b+ho d+hi satwa sarba d+harmA swa b+hA wa a mr-ita maN+Dal pU tsa me g+ha sa mu dra s+pha ra Na sa ma ye hU~M:
zhes pas :
bla ma chos sku'i tshogs la sman gyi maN+Dal 'bul :
hrI:
sna tshogs sprin 'phro sprul pa'i drwa bas phyogs rnams kun tu gdal khyab cing :
thugs rje nyi ma 'bum las lhag pa'i gzi brjid rab khros ma rungs 'joms :
longs spyod rdzogs pa'i skur snang zhi dang khro bor ston mdzad dngos grub kun :
ci ltar 'dod rnams char ltar 'beb mdzad rgyal sras yab yum 'khor bcas la :
rnam par rgyal ba'i zhing khams rnam mang me tog bkra zhing yangs pa na :
rin chen sna tshogs 'bar ba'i rgyan gyi mchod rdzas rdul rnyed rab bkod cing :
gzhal yas khang mdzes 'od dang 'od zer du mas rab tu spras pa po :
shin tu mdzes pa'i mtsho rdzing ljon pa pad+ma rin chen drwa ba sogs :
phyi nang 'byung ba'i rten 'brel las byung mchod 'os grangs ni ji snyed pa :
de snyed 'dod dgu'i dpal 'byor lus dang longs spyod dngos bshams yid sprul rnams :
maN+Dal rgyan du bkod par gus pas 'bul gyis thugs rjes bzhes nas kyang :
'gro rnams bsod nams zhing la spyod cing ci 'dod dngos grub 'byung bar shog :
A+o~M AMHhU~M:
d+he wa shAn+ti ka badzra ma hA kro d+hA rat+na maN+Dal pU tsa me g+ha sa mu dra s+pha ra Na sa ma ye hU~M:
zhes pas yi dam longs sku'i tshogs la rin po che'i maN+Dal 'bul :
hU~M:
bde gshegs sprul sku'i zhing khams yangs shing rgya che dpag tu med pa na :
bzhugs pa'i rgyal ba rgya mtsho thub dbang gser mdog can dang de yi sras :
sprul pa yang sprul grangs 'das sems dpa' che dang dpa' bo mkha' 'gro'i tshogs :
dam can rgya mtsho chos skyong srung ma pho nya las mkhan bcas rnams la :
rin chen 'bru yi tshogs kyi dngos su 'byor bshams yid kyis sprul nas ni :
gdal ba chen po gser gyi sa gzhi spos chu'i rdzing bu bcas pa yi :
rgya chen gnas su sna tshogs rin chen las grub ri bo chen po dang :
gling dang gling phran nyi zla lha mi'i pho brang lcags ri mu khyud bcas :
de dag rnams su mdzes shing bkod pa'i khyad par 'phags pa ji snyed pa :
de snyed rnams ni bsod nams ye shes tshogs dang de 'bras thob bya'i phyir :
rdul gcig steng na rdul snyed lus su sprul nas gus par 'bul lags na :
thugs rjes bzhes nas 'dod pa'i don rnams myur du 'grub par mdzad du gsol :
A+o~M AMHhU~M:
b+ha ga wa ti sarba d+hAk+ki nI:
d+harmA rak+Sha b+h+rI ha :
maN+Dal pU tsa me g+ha sa mu dra s+pha ra Na sa ma ye hU~M:
zhes pas sprul sku dang mkha' 'gro dam can rnams la 'bru'i maN+Dal dbul bar bya'o :
!
sku gsum zhing khams so sor gsal btab nas maN+Dal phul te /
tshom bu so bdun nam nyer gsum bkod de /
rin chen maN+Dal yid 'ong mchod pa'i sprin //
'dod dgu'i 'byor tshogs dpag med dang ldan pa //
dpag yas nam mkha'i rgyan gyur 'di phul bas //
'gro kun rnam dag zhing la spyod par shog
/tshom bu dgu bkod la /
'og min bde chen rin chen gzhal yas khang //
sna tshogs mchod pa'i sprin gyi bla re can //
nam mkha' gang bar dmigs te phul ba yis //
'gro kun longs sku'i zhing la spyod par shog
/tshom bu lnga bkod la /
'od gsal lhun grub ye shes 'od lnga'i zhing //
sku dang thig les ye nas brgyan pa 'di //
rang snang dag pas legs par phul ba yis //
kun bzang chos sku'i zhing la spyod par shog
/ces dbul /
!
smon lam ni 'dun pa rtse gcig gtad la /
A+o~M hU~M trAM hrIHA:
sangs rgyas thams cad kyi sras gcig po :
gser gyi snying po nyi ma rab tu snang byed :
gsang ba cod pan sa bon gyi dgongs pa chen po yongs rdzogs kyis :
skal ldan skyes bu 'dus shing tshogs pa rnams kyi lus ngag yid gsum phung po khams dang skye mched thams cad byin gyis brlab tu gsol :
lus ngag yid gsum phung po khams dang skye mched rang sar grol nas :
yongs su smin par mdzad du gsol :
rgyal ba'i sku gsung thugs yon tan phrin las kyi klong du grol bar mdzad du gsol :
nyon mongs pa thams cad rang sar grol zhing :
rgyud ye shes kyis gang bar mdzad du gsol :
'khrul pa'i bag chags rang sar dag nas :
sku dang ye shes kyi thig le cher 'phel bar mdzad du gsol :
rgyal ba'i dkyil 'khor zhing rab 'byams rgya mtsho mtha' yas par myur du sangs rgyas par mdzad du gsol :
sangs rgyas thams cad kyi sku gsung thugs yon tan phrin las dang bcas pas byin gyis brlab tu gsol :
A+o~M AMHhU~M kA ya wA ka tsit+ta b+hud+d+ha badzra rat+na pad+ma karma sarba d+harma swa b+hA wa a b+hi Shiny+tsa swA hA:
zhes brjod la rtogs pa bskyed /
