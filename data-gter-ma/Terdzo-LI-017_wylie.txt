bla ma kun bzang zhi khro'i lhar //
gus pas btud de de'i phrin las //
lhan thabs mthong brgyud phyag len ltar //
spel la bka' yi gnang ba stsol //
kun bzang dgongs pa zang thal gyi cha lag zhi khro lhun grub gyi phrin las dbang sgrub skabs 'jug bde'i lhan thabs la gsum /
sbyor ba /
dngos gzhi /
rjes kyi rim pa'o //
dang po la'ang gnyis /
dkyil 'khor rdul tshon chu tshon tshom bu rnams yul dus kyi spros pa dang bstun pa'i gzhi'i steng du /
byang shar mtshams 'dzin gyi me tog nas brtsam pa'i nyer spyod bdun sogs khyad par gyi dbang bklag chog gi gzhung ltar bdag dang lha yi nyer spyod rnams tshang bar bsags /
gnyis pa cho ga'i sbyor ba la'ang sna sel dbang chog ltar bya la /
de nas brgyud 'debs rgyas bsdus gang rung sngon du 'gro bas skyabs sems ni /
hU~M 
rang byung lhun gyis grub pa'i sku :
'od gsal chen po'i dgongs pa can :
thugs rje'i dbang gis 'gro don mdzad :
bla ma rnams la skyabs su mchi :
rang las ye shes shar pa'i sku :
mi 'bral rtse gcig dgongs pa can :
byin gyis rlob cing bar chad sel :
yi dam lha la skyabs su mchi :
dam tshig rnam par dag pa'i sku :
brtse gdung byams pa'i dgongs pa can :
legs nyes stangs 'dzin dngos grub ster :
mkha' 'gro'i tshogs la skyabs su mchi :
sngon nas bsags pa'i sdig sgrib bshags :
'gro don sangs rgyas 'thob bya'i phyir :
smon pa'i byang chub sems bskyed do :
sems can yongs su smin bya'i phyir :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
zhes lan gsum /
dzaHhU~M baM hoH
skyabs yul rnams rang la thim par gyur /
rang nyid gnyug ma'i lha he ru ka'i skur bzhengs te /
spro na dkar gtor spyi 'gro rgyas bsdus gang rung sngon du 'gro bas /
bgegs gtor la chab bran te /
raM yaM khaM gis bsang /
swa b+hA was sbyang /
A+o~M AHhU~M gis byin gyis brlabs te nam mkha' mdzod kyi sngags rgyas spel /
a kA ro lan gsum gyis bsngos la nang mtshams gcad pa sogs phrin las gzhung ltar /
hU~M:
dang po 'khor 'das sogs nas bka' bsgo /
bshags pa /
byin 'beb bya /
gnyis pa dngos gzhi ni /
rten bskyed /
brda sgo dbye ba /
spyan 'dren /
bzhugs gsol /
phyag 'tshal mchod 'bul /
dzapa? bzlas /
rlung 'byin 'jug 'bru gsum gyi rang gdangs su shes pa'i skabs stun dang /
A+o~M AHhU~M:
phyi snod 'jig rten gzhal yas khang :
nang bcud yi dam lha yi tshogs :
'khor ba sdug bsngal chos nyid rol :
a la la ste bzhes su gsol :
A+o~M dang AHdang hU~M dang gsum :
dus gsum sangs rgyas sku gsung thugs :
bo d+hi tsit+ta byang chub sems :
ma hA su kha bde ba che :
dz+nyA na d+hA tu ye shes dbyings :
a ni skye ba med pa 'o :
zhi ba lhun grub ye shes lha :
bzhi bcu rtsa gnyis snying po 'o :
A+o~M ni sku dang ye shes lnga :
ru lu gnas lugs chos kyi dbyings :
'og ma snang lugs chos kyi sku :
hU~M ni 'gag med thig le nyid :
b+h+yo ni skye med mkha' la 'khyil :
hU~M ni skye 'gag gnyis su med :
khrag 'thung khro bo'i rig rtsal las :
drug cu tham pa'i snying po 'o :
zhes zhi drag gi bzlas pa bdag mdun gnyis ka la dmigs te ji ltar rigs pa dang /
de nas rnam bum la dmigs te /
zhi drag gi mthar dbyangs gsal btags pa ci nus bzlas /
mthar A+o~M AHhU~M:
rig pa'i me tog sogs /
mchod bstod bsdus pa rang gzhung ltar dang /
hU~M:
ma bcos spros bral sogs bstod pa thub drug dbang phyug nyer brgyad bcas pa'i phrin las bcol mthar /
ma rnyed yongs su ma tshang sogs kyis bzod gsol bya /
'di skabs bka' gter srung ma'i gsol ka yang byas la /
tshogs rdzas byin rlabs sngon du 'gro bas rang gzhung ltar drang ba'i mgor bzhag
/de nas dbang gi bya ba la 'jug go
/gsum pa rjes kyi rim pa ni /
khas blang maN+Dal sogs grub 'phral bla slob kun gyi tshogs la rol zhing bsam pa lhun grub rgyas bsdus dang spro na rdo rje'i glu blangs shing bsngo smon bzang pos mtshams sbyar /
slob ma rnams rang gnas su gtang /
cho ga phrin las rgyas pa'i skabs lhag ma cha bzhi rang gzhung ltar bya dgos mod /
dbang dang rgyun gtor nar ma'i skabs la gtsang gtsog gi lhag ma bsres te rang gzhung gi
/hU~M:
dgongs sam rdo rje mkha' 'gro sogs 'bul tshig gong 'og gnyis ka'i mthar /
lhag ma phyi rol du gtsang sar spungs la bzhag pas 'thus so //
gzhan bskul pa nas gzung dkyil 'khor bsdu ba /
bsngo ba smon lam /
bkra shis rang gzhung ltar mthar chags btang bas grub bo //
skyabs sems tsam ma gtog 'di la lhan thabs zhes pa'i tha snyad 'dogs ma dgos mod kyang /
snga 'gyur gter kha gzhan dang 'don tshig cung mi 'dra ba'i khyad chos rnams sngar gyi gsung rgyun grub mchog zhal lung zhes pa dang bstun te las gsar rnams la phan blos kho bo 'gro 'dul pas byas pa rnam pa kun tu dge zhing bkra shis par gyur cig
/dge'o ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
