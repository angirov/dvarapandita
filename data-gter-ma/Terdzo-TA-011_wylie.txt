[  \u0f01\u0f83]:
gnam chos thugs kyi gter kha snyan brgyud zab mo'i skor las :
o rgyan rin po che'i sgrub thabs dbang dang bcas pa bzhugs so :
gu ru rin po che la phyag 'tshal lo :
pad+ma 'byung gnas sgrub pa ni :
dang po rab ni 'di lta ste :
dkyil 'khor thig bcas ma 'chug pa :
dpe'u ris ltar bris nas ni :
de steng gtor ma dpe 'u ris ltar :
gtor ma de la'ang tsakli 'dzugs :
de nas dmigs pa 'di ltar bya :
rang nyid pad+ma 'byung gnas dkar :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
de steng pad+ma 'byung gnas dkar :
longs sku'i cha lugs yongs su rdzogs :
yum sngon 'khyud de g.yas rdo rje :
g.yon pas b+han+d+ha tshe bum 'dzin :
de steng pad+ma 'byung gnas dkar :
gcer bu stod g.yogs smad g.yogs can :
mnyam gzhag b+han+d+ha nang rdo rje :
zhabs gnyis skyil mo krung gis bzhugs :
'od ni dpag tshad du mar 'phro :
shar du pad+ma 'byung gnas sngo :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
lho ru pad+ma 'byung gnas ser :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
nub tu pad+ma 'byung gnas dmar :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
byang du pad+ma 'byung gnas ljang :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
'bring ni dkyil 'khor mi dgos shing :
gtor ma rin chen 'bar ba bca':
de nas dmigs pa 'di ltar bya :
rang nyid pad+ma 'byung gnas dkar :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
de steng pad+ma 'byung gnas dkar :
longs sku'i cha lugs yongs su rdzogs :
yum sngon 'khyud de g.yas rdo rje :
g.yon pas b+han+d+ha tshe bum 'dzin :
de steng pad+ma 'byung gnas dkar :
gcer bu stod g.yogs smad g.yogs can :
mnyam gzhag b+han+d+ha nang rdo rje :
zhabs gnyis skyil mo krung gis bzhugs :
'od ni dpag tshad du mar 'phro :
bsdus pa dkyil 'khor gtor ma med :
de nas dmigs pa 'di ltar bya :
rang nyid pad+ma 'byung gnas dkar :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
de yi ngang la sngags 'di bzla :
oM AHhU~M badzra gu ru pad+ma sid+d+hi hU~M:
de yis pad+ma 'byung gnas 'grub :
sa ma ya :
rgya rgya rgya :
gu h+ya :
kha tham :
pad+ma 'byung gnas dbang bshad na :
dang po bum pa thogs byas la :
hU~M:
bum pa 'di ni rdo rje sems :
khyod kyi mgo la blugs pa yis :
sdig sgrib nyes ltung dag gyur cig :
ma rig dbang rnams dag gyur cig :
oM AHhU~M swA hA:
badzra satwa hU~M:
de nas nas ni thogs byas la :
'di ni rin chen sna tshogs te :
khyod kyis lha la phul ba yis :
'dod don yid bzhin 'grub par shog :
li yi maN+Dal rin chen bsgyur byas nas :
nas rnams kun kyang gser g.yur bsgyur nas kyang :
bla ma thugs rje sprul pa'i sku gcig la :
dad pas 'bul lo thugs rjes bdag gzhan gzigs :
dad pas slob mas thal mo sbyar byas la :
rje bla ma sangs rgyas kun gyi ngo bo nyid :
chos sku longs sku kun gyi ngo bo nyid :
bdud kyi bar chad dbang du mi 'gro ba'i :
sangs rgyas gdengs chen kun gyi ngo bo nyid :
'gro ba'i don la sprul pa'i skur bzhengs kyang :
bdud dbang ma song 'ja' lus skur 'grub pa'i :
gu ru rin po che la gsol ba 'debs :
dkon mchog gsum la bdag skyabs mchi :
sogs /
byin dbab pa ni :
hU~M:
lho nub srin po'i grong khyer du :
lha khang dgu brtsegs rim brtsegs steng :
pad+ma 'byung gnas sku mdog dkar :
rdo rje g.yas la b+han+d+ha g.yon :
kha T+wAM gru mor brten par bskyed :
sprul sku'i cha lugs yongs su rdzogs :
de nyid ci ltar dung phyur dung :
yungs kar phul gang gtor ba ltar :
gnas nas thams cad rab tu byon :
thigs pa chu la brgyab pa ltar :
lus dang dbyer med gcig par gyur :
oM AHhU~M badzra gu ru pad+ma sid+d+hi hU~M:
A be sha ya a A:
dril bu 'khrol zhing lan bdun brjod :
de nas bum pa thogs byas la :
hU~M:
bum pa 'di ni gzhal yas khang :
nang du pad 'byung lha tshogs bzhugs :
khyod kyi spyi bor bzhag pa yis :
lha tshogs thams cad thim par gyur :
sku yi dbang rnams yongs rdzogs shog :
oM AHhU~M badzra gu ru pad+ma sid+d+hi hU~M:
de nas pusti thogs byas la :
hU~M:
pusti 'di ni rgyal ba'i gsung :
rgyal ba'i gsung la lhag chad med :
khyod kyi mgrin par bzhag pa yis :
gsung gi dbang rnams yongs rdzogs shog :
oM AHhU~M badzra gu ru pad+ma sid+d+hi hU~M:
de nas gtor ma thogs byas la :
hU~M:
gtor ma 'di ni pad+ma 'byung :
khyod kyi mgo la bzhag pa yis :
thugs kyi dbang rnams yongs rdzogs shog :
oM AHhU~M badzra gu ru pad+ma sid+d+hi hU~M:
de nas thig le ser po gtad la :
hU~M:
'di ni pad 'byung dkyil 'khor te :
khyod kyi lte bar bzhag pa yis :
yon tan dbang rnams yongs rdzogs shog :
oM AHhU~M badzra gu ru pad+ma sid+d+hi hU~M:
de nas mtsho rgyal sku thogs la :
hU~M:
'di ni ye shes mtsho rgyal sku :
khyod kyi gsang bar bzhag pa yis :
phrin las dbang rnams yongs rdzogs shog :
oM AHhU~M badzra gu ru pad+ma sid+d+hi hU~M:
de nas 'di yi rjes zlos mdzod :
'di nyid byang chub ma thob bar :
yi dam bzung bar sems bskyed do :
na ra kan :
li yi maN+Dal rin chen bsgyur byas nas :
nas rnams kun kyang gser g.yur bsgyur nas kyang :
bla ma thugs rje sprul pa'i sku gcig la :
dad pas 'bul lo thugs rjes bdag gzhan gzigs :
sa ma ya :
rgya rgya rgya :
kha tham gu h+ya :
zhes sprul sku rin po che mi 'gyur rdo rje dgung lo bcu gnyis me sprel gro bzhin can gyi tshes bzhi la o rgyan sprul sku'i cha lugs can gcig gis dngos su bka' bstsal pa lags so //
mang+ga laM//

//
