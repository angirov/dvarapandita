@#//
pa la pa Ta'i rgyud dang shor sang nyi ma khros pa'i rgyud /
slob dpon de wa tsan+d+ra dang slob dpon pad+ma'i rgya gzhung gi man ngag
/bcom ldan 'das 'jam dpal pha rol rgol 'joms kyi rgyun khyer 'don cha nyung ngur bsdus pa dmigs pa gyer sgom du bya ba'i rim pa rab tu gsal ba king kang dug gi ri bo zhes bya ba bzhugs so //
'jam dpal gshin rje gshed la 'dud //
bar chad dgra bgegs zhi ba dang //
bdud bzhi'i dgra las rgyal ba'i phyir //
rgyun khyer pha rol rgol 'joms bri //
chos bdag srung mas gnang ba mdzod //
ci 'byor mchod gtor bshams nas kyang //
gyer bsgom sbrags pa 'di skad do //
bla med mgon la skyabs su mchi //
byang chub mchog tu sems bskyed do //
'gro kun bde ldan sdug bsngal bral //
bde las nyams med btang snyoms shog
/hU~M/
lha klu la sogs bgegs kyi rigs gyur rnams //
bden pa'i tshig nyon gzhan du 'gro bar gyis //
gal te 'jigs byed 'bar ba'i bka' bcag na //
mtshon cha'i char gyis gnod byed thal bar rlog
/A+oM badzra tIka sna dz+wa la raM rak+Sha /
hU~M/
rang rig rang gsal ye shes sgo dbye zhing //
rang rig mjal ba'i brda phyag gus par 'bul //
ma 'grub bar du mi gtong bsgrub par bgyi //
dkyil 'khor chen po 'di la byin phob cig
/ma rig nyes byas mthol bshags dag par mdzod //
oM AHhU~M swA hA/
spro bsdu'i zhu bas bdud rtsi che //
'dod yon phung po mi zad pa //
phyi nang gsang mchod lhun gyis grub //
srid zhi'i phun tshogs ma tshang med //
A+oM AHhU~M ma hA sarba pany+tsa a mr-ita hU~M hrIHthAH
oM AHhU~M ma hA rak+ta sa man+ta dz+wa la maN+Dal hU~M phaT/
oM AHhU~M ma hA ba liM ta te dzo ba li ni ba la ba te gu h+ya sa ma ye swA hA/
oM AHhU~M/
badzra puSh+pe /
d+hU pe /
A lo ke
/g+han+d+he /
nai wid+ya /
shab+da swA hA/
hU~M/
sems nyid dri med ka nas dag
/a 'thas sems can snying re rje //
dgos 'dod kun 'byung yi ge hU~M//
de las raMHyaMHkhaMHchad pas //
me chu rlung gis 'jig rten stong //
gnam sa gnam lcags 'khor lo gnyis //
drag tu 'khor bas gnod byed gtubs //
rtsibs nang gshin rje ma mo rnams //
b+h+yo zlog sgra sgrog rbod gtong zlog
/de nang gnam lcags 'khor lo ni //
rtsibs bcu'i nang du 'khyil ba bcu //
skyabs sbyin phyag rgyas nang gzigs srung //
rtsibs mchan khro bo stobs chen bcus //
phyir gzigs rlung g.yab ba dan las //
'byung ba bskal pa'i rlung nag gis //
dgra rkun mi kha gyod byur rnams //
gnam mtha' sa mtha'i rgyab tu gtor //
de nang bskal pa'i me phung dang //
rgya mtsho rba rlabs 'khrugs pa'i gur //
de nang gser gyi 'khor lo ni //
rtsibs brgyad nang du gsang ba'i bdag
/brgyad kyis nang du zhal gzigs srung //
de nang dbyangs yig dkar po'i khrab //
gsal byed dmar pos brgyan pa'i gur //
de nang rgyal ba sras bcas rnams //
nang gzigs srung ba'i las mdzad gyur //
de nang gnam lcags rdo rje ni //
rtse dgu yar rtse tshangs pa'i rtse //
mar rtse dmyal ba'i gnas su sleb //
yar rtse dbus ma'i nang du ni //
bka' brgyud bla ma sangs rgyas dang //
byang chub sems dpa' thams cad bzhugs //
rwa gur nang du yi dam lha //
dpa' bo mkha' 'gro thams cad bzhugs //
'og gi rwa dgu'i nang du ni //
chos skyong srung ma thams cad bzhugs //
rwa dbus rtse mo lcags sreg gi
/phur pas byad ma'i snying la 'dzer //
dbal phyir lce yi dbang po'i nang //
gnam lcags 'khor lo rtsibs brgyad 'khor //
ngag gi nus pa bcom par gyur //
rdo rje'i lte ba rgya che ba //
stong gsum 'jig rten tsam gyi nang //
'byung rim snod bcud sbyang phyir brtsegs //
keng rus bskal pa'i me phung 'bar //
sna tshogs rdo rje pad stong brdal //
dur khrod rdor rwa me ris bskor //
de dbus ye shes gzhal yas khang /
gru chad sgo khyams rta babs sogs //
mtshan nyid yongs rdzogs pho brang dbus //
chu glang pad nyi dgra bgegs steng //
hU~M las 'od 'phros yongs gyur las //
bdag nyid dpal chen gshin rje'i gshed //
mthing nag zhal gsum phyag drug pa //
g.yas dkar g.yon dmar dbus mthing zhal //
zhal gdangs mche gtsigs spyan dgu bsgrad //
phyag drug g.yas g.yon rim pa bzhin //
ral gri tho ba gtun shing dang //
lcags kyu sbrul zhags thong gshol bsnams //
sbom thung gsus 'phyang yan lag rags //
ba spu mtshon cha rdo rje'i gshog
/'gying brjid dur khrod dpal chas rdzogs //
rab 'jigs khro gtum rngam pa'i sku
/zhabs bzhi gyad kyi 'dor thabs bzhengs //
me 'bar gar gyi nyams ldan pa'i //
spyi bo mgrin pa snying ga dang //
lte ba gsang gnas nyi ma'i steng //
'jam dpal rta mgrin gsang ba'i bdag
/chos rgyal bdud rtsi 'khyil ba ste //
dkar dmar mthing ser ljang 'od 'bar //
zhal re phyag gnyis spyan gsum pa //
ral gri thod dbyug rdo rje 'bar //
be con rgya gram g.yas na bsnams //
g.yon rnams sdigs mdzub 'dor thabs zhabs //
pang du sbyor yum be tA mthing /
khro mo'i chas rdzogs khro 'dzum zhal //
g.yas pas gtso 'khyud phur bu 'debs //
g.yon pas lcags drwar dgra brubs bsnams //
phyogs bzhir 'khor lo rtsibs bzhi'i steng //
rdo rje rin chen pad ma dang //
las kyi gshin rje gshed bzhi ni //
mthing ser dmar ljang me 'od 'bar //
zhal re phyag zhabs gnyis gnyis ldan //
rab khros khro bo'i rgyan cha rdzogs //
rang rang rigs mtshon be con g.yas //
gcod byed 'khor lo g.yon na bsnams //
sbyor sgrol yum sbyor yab 'dra'i mdog
/khro mo'i chas rdzogs gri thod 'dzin //
gar gyi nyams ldan gsal bar bskyed //
phyi rol 'khor lo sum rim gyi //
nang mar bdud rtsi 'khyil ba bcu //
nang gzigs skyabs sbyin phyag rgya mdzad /
rtsibs mchan stobs chen mthing nag bcu //
phyir gzigs ba dan rlung g.yab 'dzin //
de yi phyi rim rtsibs bcu la //
bdud 'joms brag 'joms a wa glang //
ya ba phywa sangs rmig pa dang //
tel pa lha mchog 'chi bdag rgyal //
mig dmar phyogs skyong gshin rje ste //
de yi phyi rim rtsibs bcu la //
gshin rje ma mo bdud dang btsan //
mgon po lha mo khyab 'jug klu
/dam can srog bdag 'khor bcas gsal //
sgo bzhir sgo ba bya rgod stag
/kang ka spyang ki'i gdong can bzhi //
phyi rol 'khor yug la gnas pa'i //
rgyal chen ging bdud rtsis shan rnams //
bzhi bzhi'i grangs ldan pho mo'i bran //
dur khrod bdag po ma lus pa //
phyogs skyong bcu sogs dregs pa ni //
bsam gyis mi khyab sprin ltar gtibs //
gtso 'khor ma 'dres yongs rdzogs gsal //
rang rtsal sku gsung thugs byin brlabs //
ye shes lnga dbang lhun grub bskur /
oM AHhU~M swA hA/
oM ya mAn+ta ka kA ya wA ka tsit+ta badzra dz+nyA na swa b+hA wa At+ma ko\u0f85 haM/
hU~M/
snang srid 'khor 'das nyag gcig thig le'i klong //
chos sku'i rang rtsal sna tshogs gzugs skur bzhengs //
che btsan 'gran med rab 'jigs khro gtum sku
/bdud 'joms gshin rje gshed po dbyings nas skyod //
dus gsum sangs rgyas kun gyi sku gsung thugs //
yon tan phrin las mnga' bdag 'jam dpal dang //
rta mgrin phyag rdor chos rgyal bdud rtsi 'khyil //
sbyor sgrol yum dang sras bcas spyan 'dren gshegs //
tshe bdag srog bdag 'chi bdag 'char kha nag
/dgra nag gshed dmar las kyi gshin rje sogs //
sna tshogs ming dang skur ston 'jigs byed che //
bdud 'joms la sogs phyogs skyong gshin rje'i tshogs //
ma rungs dregs pa kun 'dul gshegs su gsol //
ya ma rA tsa sngags srung skos kyi rje //
btsan rgyal rang rang 'khor dpung pho nya'i tshogs //
sprul pa yang sprul nying sprul bye ba dang //
sa ya dung phyur grangs 'das 'dir gshegs shig
/mgon po lha mo khyab 'jug srog bdag che //
dam can klu bdud rgyal chen phyogs skyong dang //
gnas dang zhing dang ma sring brtan mar bcas //
ging lang pho nya'i dmag tshogs gshegs su gsol //
kun kyang sangs rgyas bstan pa bsrung ba'i phyir //
sngon gyi khas blangs dam bca' dran mdzod la //
ma thogs dur khrod gnas 'dir sku skyod de //
dung dung brtse ba'i thugs kyis gshegs su gsol //
A+oM many+dzu shrI ya mAn+ta ka ya ma rA tsa sa pa ri wA ra badzra sa ma ya dzaHdzaH
hU~M/
'jigs rung dur khrod gsang mchog 'bar ba'i klong //
gru gsum mthing nag e yi gzhal yas khang /
khrag zhag chu ser sha rus mtsho dang ni //
dgra bgegs dregs pa'i gdan la dgyes rol bzhugs //
A+oM many+dzu shrI ya mAn+ta ka ya ma rA tsa sa pa ri wA ra sa ma ya tiSh+Tha lhan /
hU~M/
gdug pa kun 'dul khro rgyal gshin rje'i gshed //
thugs rje'i dbang gis 'gro rnams mi gtong phyir //
drag po'i skur ston dgra dpung thal bar rlog
/'jigs byed gshin rje'i gshed la phyag 'tshal bstod //
'jig rten las las grub pa'i mthu rtsal can //
bka' las mi 'da' bstan pa'i bya ra byed //
rnal 'byor grogs mdzad dgra bgegs srog rtsa 'byin //
'khor tshogs dam can rnams la phyag 'tshal bstod //
A+oM many+dzu shrI ya mAn+ta ka ya ma rA tsa sa pa ri wA ra a ti pU ho pra ti dza hoH
hU~M/
lha rdzas rmad byung kun nas dgyes gyur pa'i //
me tog bdug spos snang gsal dri chab dang //
zhal zas rol mo'i bye brag ci mchis rnams //
dad pas 'bul lo mngon spyod dngos grub stsol /
A+oM many+dzu shrI ya mAn+ta ka ya ma rA tsa sa pa ri wA ra ar+g+haM puSh+pe d+hU pe A lo ke g+han+d+he nai wid+ya shab+da pra tIts+tsha AHhU~M/
hU~M/
bdud bzhi'i snying khrag dmar po'i rgya mtsho 'khyil //
dgra bo'i dbang po rnam lnga'i me tog bkram //
bsur chen bdug spos sprin phung mkha' khyab 'khrigs //
zhun chen zhag chen snang gsal mun pa 'joms //
ru tra'i don snying klad rus ri ltar spungs //
dri mchog byug pa thod rnga rkang gling sgrog
/ma lus dur khrod chen po'i rdzas mchod rnams //
dad pas 'bul bzhes mngon spyod dngos grub stsol //
A+oM many+dzu shrI ya mAn+ta ka ya ma rA tsa sa pa ri wA ra ma hA rak+ta kiM ni ri ti ba su ta go ro tsa na kha raM khA hi /
hU~M/
yab yum thabs shes gnyis med mkha' gsang nas //
dkar dmar 'du 'phro bde chen ye shes rdzas //
dga' dang mchog dga' dga' bral lhan cig skyes //
ro mnyam chen por 'bul lo dgyes par mdzod //
A+oM many+dzu shrI ya man+ta ka ya ma rA tsa sa pa ri wA ra ma hA su kha gu h+ya pU tsa hoH
hU~M/
ma rig 'khrul snang nyon mongs dug lnga po //
rig pa'i ye shes lnga dang rigs lnga dang //
sku lngar sbyor byed rtsa brgyad yan lag stong //
sbyar ba'i sman mchod bdud rtsi dgyes par bzhes //
A+oM many+dzu shrI ya mAn+ta ka ya ma rA tsa sa pa ri wA ra ma hA pany+tsa a mr-ita la kha raM khA hi /
hU~M/
stong gsum b+han+d+ha lcang lo yangs pa ru /
srid gsum nga bdag bsgral pa'i khrag chen gyis //
dug gsum bag chags 'joms pa'i rak+ta mchog
/dus gsum dgyes pa bskyed phyir 'bul lo bzhes //
A+oM many+dzu shrI ya mAn+ta ka ya ma rA tsa sa pa ri wA ra ma hA rak+ta la kha raM khA hi /
hU~M/
gtor snod mtshan ldan rin chen ka pA lar //
gtor ma dmar chen rgya mtsho ri ltar spungs //
ting 'dzin sngags dang phyag rgyas byin brlabs nas //
'dod yon mi zad mchod sprin dgyes par rol //
A+oM many+dzu shrI ya mAn+ta ka
/ya ma rA tsa hU~M phaT/
ma hA ba liM ta pU tsa kha kha khA hi khA hi /
A+oM many+dzu shrI ya mAn+ta ka
/ha ya g+h+rI ba /
badzra pA Ni /
ya ma rA tsa /
a mr-ita kun d+ha lI hU~M phaT/
ma hA ba liM ta pU tsa kha kha khA hi khA hi /
oM be tA tsa li kro tI shwa rI hU~M phaT/
ma hA ba liM ta pU tsa kha kha khA hi khA hi /
oM badzra ya mAn+ta ka
/rat+na ya mAn+ta ka
/pad+ma ya mAn+ta ka
/karma ya mAn+ta ka
/kro tI shwa rI hU~M phaT/
ma hA b+ha liM ta pU tsa kha kha khA hi khA hi /
oM badzra ma hA kro ta ma hA ba la hU~M phaT/
ma hA ba liM ta pU tsa kha kha khA hi khA hi /
oM ya ma rA tsa /
e ka tsa tI/
du prag du /
a b+hik+Shu dzaH
ma hA ba liM ta pU tsa kha kha khA hi khA hi /
ma hA kA la re ma ti /
rA hu la /
badzra sA d+hu /
ging ka ra /
nA ga rA tsa /
ma hA b+ha liM ta pU tsa kha kha khA hi khA hi /
oM da sha dika lo ka pA la dzaHhU~M baM hoH
ma hA b+ha liM ta pU tsa kha kha khA hi khA hi /
oM d+h+r-iSh+Ta rASh+Ta ya /
bai ru d+ha kA ya /
bi ru pAk+ShA ya /
bai shra ma NA ya /
ma hA b+ha liM ta pU tsa kha kha khA hi khA hi /
oM da sha dika lo ka pA la sa pa ri wA ra ma hA ba liM ta pU tsa kha kha khA hi khA hi :
'jam dpal king kang dmar nag gi lha tshogs 'khor dang bcas pas dam rdzas bdud rtsi'i gtor ma 'di bzhes la /
bdag cag dpon slob 'khor dang bcas pa la gnod cing 'tshe bar byed pa'i dgra rkun jag gsum dgra gyod mi kha bra mchu thams cad zhi ba dang /
zlog pa dang /
bskrad pa dang /
mnan pa dang bcing ba'i phrin las mdzod cig
/hU~M/
phyogs dus rgyal ba'i sku dngos 'jam pa'i dbyangs //
shin tu 'jigs byed drag po'i skur bstan nas //
nag phyogs rtsa lag rtsad nas 'byin mdzad pa //
bcom ldan gshin rje'i gshed po 'khor bcas bstod //
sngon tshe rgyal dang rgyal sras thams cad kyis //
gang dag zhi ba'i thabs kyis ma thul ba //
ma rungs zhing bcu ldan pa'i dgra dang bgegs /
khyod kyis drag po'i las kyis tshar gcod mdzod //
bsnyen pa ni gong gi rtsa sngags dang /
A+oM ya ma rA tsa /
sa do me ya /
ya me do ru /
Na yo da ya /
ya da yo ni /
ra ya k+She ya /
ya k+She ya tsa /
ni ra ma ya hU~M phaT/
ces king kang gi sngags ring bzla /
srung dus /
ma ma rak+Sha ku ru ye swA hA/
zhes dang zhi ba la /
nad gdon bar chad thams cad shIMn+ta ku ru ye swA hA:
phrin las gang sgrub kha bsgyur skabs dang sbyar la ci rigs pa bzla bar bya'o //
bdag nyid lhar gsal sku las 'od 'phros pas //
phyi rol srung 'khor rdo rje'i rwa gur gsal //
rdo rje'i go khrab zhu lubs gsol ba las //
rdo rje'i tshwa tshwa 'od zer dpag med 'phros //
pha rol srung ba'i rwa gur thams cad kun //
bsdus nas rang gi srung 'khor la thim pas //
sra mkhregs mi 'gyur rab tu brtan gyur nas //
sred med bu'i stobs kyis kyang mi bzlog cing //
phyi rol ma hA ba la bcu po dang //
nang gi rtsibs steng bdud rtsi 'khyil ba bcu //
nang du zhal gzigs skyabs sbyin phyag rgya yis //
bdag dang bdag gi g.yas g.yon bsrung bya rnams //
dgra rkun gyod byur gnod pa srung bar mdzad //
rang gi thugs kar pad nyir ya hU~M gi
/mtha' mar sngags phreng 'khor ba'i 'od zer gyis //
dgra bo'i bla tshe srog gi dwangs ma dang //
stobs dang bsod nams dbang thang thams cad bsdus //
rang gi thugs kar thim pas bkrag mdangs dang //
mthu stobs gzi brjid phun sum tshogs par gyur //
oM many+dzu shrI ya mAn+ta ka ya ma rA tsa hU~M phaT/
oM kiM kang kha truM r+n+ri myog dgra bo wAka satwaM b+ha ya nan /
big+naM tra thuM te /
ti shan ti shan /
spur thuM spur brub /
b+hi sha tsakra ha la ha la /
sa ma ya /
dgra sri satwam+b+ha ya rak+sha nan /
druM druM laM laM satwam+b+ha ya nan /
oM kha thun kha thun /
ya ma ya ma /
dun tri dun tri /
pra le dz+wa la pra le dz+wa la /
bdag cag 'khor dang bcas pa la byur dang mi kha dgra gyod jag rkun gyi gnod pa srungs shig rak+Sha ku ru ye swA hA/
ces srung sngags ci nus bzla /
gtor bsngos dang bstod pa 'dir byas kyang rung /
phyi dang nang gi 'khor lo'i rtsibs mchan la /
khro chen ma hA ba la bcu po dang /
khro rgyal bdud rtsi 'khyil pa bcu rnams kyang //
mthing nag rab khros phyir gzigs sngags sgra sgrog
/phyag na ba dan rlung g.yab g.yab pa las //
bskal pa'i rlung nag 'tshubs ma dpag med 'phros //
byur dang mi kha dgra gyod jag rkun rnams //
dbang med bya spu rlung gis khyer ba ltar //
stong gsum nam mkha'i pha mthar bskrad par gyur //
oM many+dzu shrI ya mAn ta ka ya ma rA tsa hU~M phaT/
oM badzra kro ta ma hA ba la hU~M/
s+pho Ta s+pho Ta hU~M phaT/
oM mi kha hur thuM/
rbad rbad /
dril dril /
thuM thuM/
shig shig
/b+h+yo b+h+yo /
zlog zlog
/sgyur sgyur /
ces bzlas pa'am king kang gi sngags ring bzlas kyang chog
/mi kha ni rang ma nyes kyang kha yog phog pa'i mi kha dang /
btags bku'i mi kha dang /
skyon sgrog pa'i mi kha dang /
kho phyug go skyid do zhes yeb rje'i mi kha dang /
kho bzang ngo che'o btsun no zhes kha gang ba'i mi kha dang /
ltas ngan cho 'phrul byung ba yang mi kha yin par bshad pas /
de thams cad la sngags dang ting nge 'dzin gyis bzlog par bya'o //
rang nyid lhar gsal sku yi 'od zer las //
me yi khro bo me yi mtshon cha'i tshogs //
dmag dpung rnam pa dpag tu med pa 'phros //
dgra gyod mi kha jag rkun thams cad rnams /
kho rang rang gshed rang la phab nas kyang //
gzhob tu bsregs nas gtan nas brlag par 'gyur //
oM king kang kha truM r+n+ri myog dgra bo wAka satwaM b+ha ya nan /
big+naM tra thuM te /
ti shan ti shan /
spur thuM spur brub /
b+hi sha tsakra ha la ha la /
sa ma ya dgra sri satwaM b+ha ya rak+sha nan /
druM druM laM laM satwaM b+ha ya nan /
oM kha thun kha thun /
ya ma ya ma /
dun tri dun tri /
pra le dz+wa la pra le dz+wa la zlog
/byur mi kha dgra gyod jag rkun thams cad mA ra ya zlog
/ces bzla byad zlog dmigs pa de nyid bsgyur la /
A+oM ya mAn+ta ka ya ma rA tsa hU~M phaT/
hU~M e ka ya ma du ru tsakras zlog
/he ka ya ma du ru tsakras zlog
/g+h+ri ma ya ma du ru tsakras zlog
/sarba tsit+ta gzer thuM/
big+nan /
trig nan /
rbad ya /
zlog ya /
gnod byed rbod gtong mkhan lha dang bcas pa'i srog la mA ra ya hU~M phaT/
ces nangs ngam nub brgya re tsam bzla /
thun gtor bran la /
e|
gtor snod las las grub pa'i btson khang nang //
r+n+ri tri las byung gnod byed dgra bgegs rnams //
mngon sum lta bur gsal ba nyid du gyur //
bdag dang mdun bskyed thugs las sprul pa yi //
'jam dpal las kyi gshin rje sku mdog dmar //
gcer bu rgyan med nywa sul hring nge ba //
rab khros 'jigs su rung ba'i phyag mtshan ni //
dgra bgegs 'gugs par byed pa'i lcags kyu dang //
gnod byed kun 'joms lcags kyi tho ba thogs /
kham nag ral pa phyed yar gyen du brdzes //
phyed mar thur 'phyang rting par sham me ba //
stobs ldan me rlung 'khrugs pa'i dbus na gsal //
de las yang sprul dpag tu med 'phros pas //
dam nyams dgra bo'i rnam par shes pa ni //
skyob byed lha dang ban bon srung ma'i skyabs //
mdor na gar yod gar gnas de dag ni //
mtho ba srid pa'i rtse mo man chad nas //
dma' ba na rag dmyal khams yan chad du //
'bros shing bsdad pa'i rang dbang med pas na //
'gugs byed lcags kyus snying ga'i gnas nas zungs //
las kyi rlung dmar zhags pas mdun nas khrid //
'joms byed tho bas spyi bo'i gtsug nas rdungs //
'jigs byed mun pa nag pos rgyab nas ded //
las byed pho nyas hab sgra di ri ri //
rang dbang med par btson bzhin khrid nas kyang //
pho rnams g.yas dang mo rnams g.yon du skor //
bdag mdun brub khung mthar bslebs 'khor rnams kyis //
klad la g.yug cing lcags sreg sa gzhir brdab /
kho yi khog pa'i nang gi tshe dang bcud //
thams cad yar skyugs bdag la tshur thim pas //
dngos grub gsos gyur bkrag dang gzi mdangs rgyas //
bcud bral sgye stong bzhin gyur dgra bo ni //
'go ba'i lha lnga skyob byed dang bral nas //
lus rid nag por skem skem song nas ni //
rnam shes mar me 'chi kha'i 'od tsam dang //
bcas te thun gtor nang gi ling gar thim //
na mo /
rtsa brgyud bla ma rgyal ba zhi khro'i tshogs //
dpa' bo mkha' 'gro dam can srung mar bcas //
sngags 'chang bdag gi sngags dang ting nge 'dzin //
dkon mchog gsum sogs bka' yi bden pa'i mthus //
'phrin las 'jam dpal gshor sang nyi ma khros //
gshin rje gshed po king kang dmar nag dang //
las kyi mtha' sdud nag po ti pa tsa //
ma lus 'khor dang bcas pa'i bden pa'i mthus //
bla ma'i sku dgra bstan dang bstan 'dzin dmod /
khyad par bdag cag dpon slob 'khor bcas la //
snga dgra lag bdar phyi dgra yid la sems //
da dgra gnod cing 'tshe ba'i dgra dang bgegs /
kha 'jam snying rtsub zhe nas dmod pa dang //
do bsdo phod btsugs bsam ngan sbyor rtsub byed //
mthu dang nus pa bu lon bzhin du bsnyags //
dmag sna jag sna rkun sna ston pa dang //
gnod par byed pa'i dgra bgegs gang yin gyi //
rnam shes bla tshe srog dang bcas pa rnams //
gnam sa gling bzhi gling phran ri rab gseng //
nyi zla'i go bar chos bon srung ma'i skyabs //
gang na gnas kyang ling ga 'di nyid la /
khug cig badzra ang ku sha ya dzaH
ske nas chings shig badzra pA sha hU~M//
yan lag sdoms shig badzra s+pho Ta baM//
myos par gyis shig badzra g+haN+De hoH
dgra bo srung skyob byed pa'i lha srung dang //
phyes shig badzra pra we sha ya phaT//
dbyer med stims shig A we sha ya a //
oM many+dzu shrI ya mAn ta ka ya ma rA tsa /
dgra bgegs dzaHhU~M baM hoH
dgra bo'i bla sha re ma ti 'grim 'grim /
sha ma ru ti thul thul /
myog myog
/yed yed /
sha ma ru ti khug ling /
myog ling /
sha ling thum /
tsa mun tri dzaHhU~M baM hoH
dzaH
ling gar bla srog khug pas dgra bo dngos //
phyin chad 'chor ba med pa de yi lus //
skad cig nyid la g.yas su sbrul dkar po //
lhan cig skyes pa kho yi lha yin te //
dam tshig nyams pas kho yi bdud du bab //
spyi bo tshangs pa'i bu ga nas mar 'jibs //
snying kha yan chad khong khrag thams cad drangs //
de bzhin g.yon du dug sbrul nag po gcig
/byung ba'ang mnyam por 'ong ba'i 'chi bdag bdud //
yin te kho yi dam nyams rang gshed gyur //
gsang ba'i gnas nas mar la snying khrag rnams //
drangs te mchin khri man chad 'jibs shing zos //
sbrul dkar g.yas dang g.yon gyi nag po gnyis //
'dzing zhing 'thab bzhin dgra bo'i snying khrag la //
za kha ma mthun lus kyi g.yas g.yon du //
'khril zhing mjug gnyis gsang ba'i gnas su mdud //
mgo gnyis spyi bor mgul pa mdud byas nas //
lus la 'khyud cing klad khung g.yas g.yon gyi //
rna bar kha gdangs lces ldag so yis 'brad //
de tshe spyi bor sna tshogs rdo rje ni //
lus kyi rlung gis bskor ba shugs drag 'khor //
gsor ltar bsnun pas klad khrag snying khrag rnams //
zho ltar dkrugs pa sbrul chen gnyis kyis 'jibs //
dkar nag sbrul gnyis je cher stobs ldan gyur //
oM king kang thuM ril r+n+ri myog sgribs /
dgra bo wAka satwaM b+ha ya nan /
big+h+nAM tra thuM/
de sho de shaM byur brub /
b+hi sha tsakra ha la ha la ha la ta ha la ta /
hU~M sa ma ya sgrib hring /
dgra bo satwam b+ha ya rak+sha nan /
hU~M hU~M laM laM hU~M laM thuM laM/
dgra bo mA ra ya rbad nan /
chings shig
/ces ci lcogs bzla /
dzaH
lhan skyes ngo bo sbrul med dgra bo yi //
lus kyi steng du sprul pa'i thun gyi rdzas //
brgyabs pas thams cad mtshon cha'i char du gyur //
tshal pa tshal pa dum bu dum bur gtubs /
oM many+dzu shrI ya mAn ta ka ya ma rA tsa hU~M phaT/
sngags ring dang|
tad+ya thA/
du shan du shan /
rak+sha rak+sha /
dgra bo'i snying rtsa srog rtsa khrag rtsa la 'dus 'dus /
dgra bo'i snying rtsa srog rtsa khrag rtsa la 'jibs 'jibs /
dgra bo'i snying rtsa srog rtsa khrag rtsa la chod chod /
mA ra ya rbad sod /
ces zan ling yod na gtubs la gtor mar 'bul /
ya /
sha kham khrag thigs tsam yang ma lus par //
las byed pho nya rnams kyis dgyes par gsol //
gnod byed nr-iHtriHsha trUM mA ra ya /
dug gsum sha khrag rus pa la kha raM khA hiH
A+oM ya mAn ta ka ya ma rA tsa sa pa ri wA ra /
gnod byed dgra bo'i mAM sa la khA hiH
rak+ta la khA hiH
kiM ni ri ti la khA hiH
tsit+ta la khA hiH
b+ha liM ta la khA hiH
hU~M/
'jam dpal gshin rje yum chen be tA li //
rta mgrin phyag rdor chos rgyal bdud rtsi 'khyil //
rigs bzhi yab yum khro rgyal stobs po che //
bdud 'joms la sogs phyogs skyong gshin rje'i tshogs //
gshin rje ma mo bdud btsan ma mgon gnyis //
gza' klu pe gtsang rgyal chen phyogs skyong dang //
sgo 'dzin ging bdud rtsis shan la sogs pa //
'jig rten 'das dang ma 'das dregs pa'i tshogs //
sku mdog cha lugs rdzu 'phrul cir yang ston //
rang rang yum dang sras dang 'khor dpung bcas //
grangs med nam mkha' khyab par rgyug pa rnams //
mgyogs pa'i 'chib ldan sra ba'i go cha gyon //
rno ba'i mtshon thogs gdug pa'i nga ro sgrog
/brnag pa'i sems 'chang dgra 'joms dmag tshogs bstod //
sman raka gtor sogs phyi nang gsang mchod 'bul //
thugs dam skong ba'i dam rdzas dgyes par rol //
bstan pa gnyan srungs dkon mchog dbu 'phang stod //
rnal 'byor bdag cag dpon slob 'khor bcas kyi //
mi mthun bar chad kun zhi ci 'dod sgrubs //
sdang ba'i sems 'chang gnod byed dgra dang bgegs //
gang na 'dug kyang thal ba rdul du rlogs //
gnod par byed pa'i dgra bo gang yin gyis //
dmag jag dgra rkun ngan byed shom pa'i tshe //
srung ma rnams kyis bsgyur zhing shol thob cig
/dgra gyod jag rkun mi kha bra mchu rnams //
bsrung dang bskrad dang bcings dang mnan pa dang //
gzir dang tshar gcod rdul du brlag pa sogs //
bcol pa'i phrin las ma lus 'grub par mdzod //
gshin rje gshed po'i mdun rgyab g.yas g.yon nas //
bdud btsan ma gshin sde brgyad dmag tshogs 'gying //
dpal chen sku gsung thugs las sprul pa yi /
khro bo khro mo'i dmag dpung dpag med kyis //
sde brgyad dmag dpung ded nas dgra yul song //
dgra mkhar bshig cing sha khrag hab thob zos //
dgra bo'i stobs dang zhe sdang gnod sems rnams //
bskal pa'i mes bsregs chus bshal rlung gis gtor //
ming yang med par dmigs med stong nyid gyur //
dmigs pa de lta bu thun gtor 'bul dus kyang bya'o //
b+h+yoH
gtor zor sha khrag gtor ma 'dis //
da lta rnal 'byor bdag cag la //
sde brgyad chad pa byung ba zlog
/byad zor phur kha thams cad zlog
/ban d+he'i sngags zor 'dus pa zlog
/mu stegs bon po'i tso dmar zlog
/lha 'dre'i za kha zug pa zlog
/rgyal po lo yi bdun zur\u0f8e
blon po zla ba'i dbang btsan\u0f8e
dmag mi zhag gi dpung dgra\u0f8e
mtshon cha dus kyi rno ngar\u0f8e
spar kha'i skya mda' zug pa\u0f8e
sme ba dur du tshud pa\u0f8e
sa bdag ko long gdug rtsub\u0f8e
'byung ba'i dgra gshed 'thabs pa\u0f8e
gza' skar dus tshe+od ngan pa\u0f8e
lo zla zhag dus btab pa\u0f8e
khram dang byad du bcug pa\u0f8e
hom dang par bu bskor ba\u0f8e
dgra chen bdud du langs pa\u0f8e
ltas ngan glo bur ye 'drog\u0f8e
dus min 'chi ba rnam brgyad\u0f8e
mi kha bra mchu thams cad\u0f8e
chag chen nyam nga thams cad\u0f8e
sngon bsgug phyi nas ded pa\u0f8e
dgra sna phung sna gyod sna\u0f8e
nad sna rims sna yams sna\u0f8e
dgra sri rmi ngan thams cad\u0f8e
che sri chung sri rgan sri\u0f8e
gzhon sri dar sri god sri \u0f8e
dgra sri mtshon sri nad sri zlog
/mdor na srid pa'i chag sgo dang //
bdag la gnod pa'i dgra 'dre rnams //
sdang byed dgra yi steng du zlog
/gnod byed bgegs kyi steng du b+h+yo //
bar chad bdud kyi steng du b+h+yo //
za 'dre phung sri'i steng du zor //
dam nyams byad ma'i steng du b+h+yo //
e /
rang nyid dpal chen gshin rje gshed po yi //
phyag g.yas ral gri bsnun pas sa gzhi gas //
chu me rlung gi dkyil 'khor bkas pa'i 'og
/las kyi gshin rje ma he glang gi mgo
/gnam sa tsam gyi kha gdangs 'o dod 'bod //
de tshe snang srid lha 'dre thams cad kyis //
dgra gyod jag rkun mi khra bra mchu rnams //
dbang med ded nas las gshin zhal du blugs //
b+h+yo /
nyi ma lho phyogs pha ki nas //
rim pa bdun gyi sa 'og na //
las kyi gshin rje'i dmag tshogs rnams /
khri dang drug stong 'khor dang bcas //
rgyal chen phyogs skyong pho nyar 'gyed //
lha 'dre stong sde las la 'dzud //
kun kyang 'ur sgra chems se chem //
phyag na zlog pa'i kong zor dang //
rang rtags mtshon cha me ltar 'bar //
sngon nas byad zor zlog pa'i lha //
dmar chen gtor ma 'di bzhes la //
do nub zlog pa'i dpung la chos //
dgra dpung g.yul ngo zlog par mdzod //
ya ma rA tsa dgra bo'i snying la b+h+yo //
gtor ma dgra bo nyid dang dbyer med pa //
las gshin zhal du 'phangs pas rab tu mnyes //
zhal bsdams 'og phyogs gshin rje'i yul du song //
de steng rlung me chu sa'i dkyil 'khor chags //
ri rab gling bzhi rgyal po chen po bzhi //
'jam dpal sras bcas kun gyis mnan par gyur //
ces thun gtor snod sbubs la /
lo zla zhag dus la dgra dar ba thams cad mA ra ya rbad nan /
srog lus dbang thang la dgra dar ba thams cad mA ra ya rbad nan //
mi kha dang dgra sna me ltar 'bar zhing rlung ltar 'tshubs pa thams cad mA ra ya rbad nan /
mi kha dang dgra sna chu ltar 'brub cing bal ltar g.yeng ba thams cad mA ra ya rbad nan //
dmag sna jag sna rkun sna ston pa thams cad ma rA ya rbad nan /
ngo la gdong thug byed cing lkog nas 'bu bzhin 'bug pa thams cad mA ra ya rbad nan //
gsod shom 'phrog shom rku shom byed pa thams cad mA ra ya rbad nan /
brgya'i mi kha stong gi bra mchu thams cad mA ra ya rbad nan /
nyi ma phyogs bzhi mtshams brgyad kyi dgra 'dre byur gsum thams cad mA ra ya rbad nan /
A+oM laM/
A laM/
hU~M laM/
satwam b+ha ya nan /
dgra bgegs sarba sha trUM mA ra ya rbad nan /
chings shig
/ces thal mo brdab bo //
rang nyid lhar gsal zhabs su dgra bo tshud //
ri bo mchog rab bang rim bcas pa'i zhabs /
khang stong sgo med nang du dgra bo ni /   god 'dre ni /
gnam lcags 'dzer btab rdo rje rgya gram mtshan //
de steng ri rab kyis mnan thar med gyur //
oM king kang kha truM r+n+r-i myog
/god 'dre /   dgra bo wAka satwaM b+ha ya nan /
big+naM tra thun ti shan ti shan /
spur thum spur brub //
b+hi sha tsakra ha la ha la //
sa ma ya dgra sri   god 'dre god sri /    satwam b+ha ya rak+sha nan /
brum brum lam lam satwam b+ha ya nan /
oM kha thun kha thun ya ma ya ma /
dun tri dun tri /
pra le dz+wa la pra le dz+wa la nan //
byur mi kha dgra gyod jag rkun   god 'dre god sri /   thams cad mA ra ya nan /
kha thaM/
dgra bo sa'i khams suM nan /
me yi khams raM nan /
chu yi khams baM nan //
rlung gi khams yaM nan //
nam mkha'i khams laM nan /
rnam par shes pa'i khams satwam b+ha ya nan /
zhes ci nus bzla /
yang gnod byed dgra bgegs sogs gzir ba dang bsad pa ni /
phyi rol gnam sa gnyis po gnam lcags kyi //
'khor lo rtsibs stong spu gri ltar rno bas //
g.yas g.yon drag tu 'khor ba'i rtsibs bar du //
gnod byed thams cad dmyal dmyal gtub nas kyang //
rtsibs nang gshin rje rnams kyis gsol bar gyur /
A+oM ya mAn+ta ka ya ma rA tsa hU~M phaT/
badzra sarba duSh+TAn /
e trig nan /
r+n+ri tri hur thuM dzaH
god 'dre mA ra ya rbad /
ces dang sngags ring mjug tu /
pra le dz+wa la sod /
god 'dre hur thuM dza /
mA ra ya sod /
ces bzla'o //
hU~M/
'jam dpal sku yi lha tshogs 'khor bcas rnams //
sku gsung thugs yon phrin las sgo phyes nas //
zhi rgyas dbang drag mchog dang thun mong kun //
dngos grub dam pa ma lus bstsal du gsol //
mdun bskyed sku las 'od zer kha dog lnga //
bdag gi gnas lngar thim pas dbang bzhi thob /
oM many+dzu shrI ya mAn+ta ka ya ma rA tsa hU~M phaT/
kA ya wA ka tsit+ta sid+d+hi pha la sarba hU~M/
srung 'khor dang bcas bdag mdun lha tshogs rnams //
snang stong sku yis grags stong sngags sgra sgrog
/dran stong thugs ni chos sku rgyal ba'i yum //
lha rnams nongs pa gang mchis bzod par gsol //
rang gnas gshegs sam rten la ci bder bzhugs //
'jig rten 'jig rten 'das pa'i dge legs tshogs //
gong nas gong du 'phel ba'i bkra shis shog
/srung 'khor lhar bcas rim bzhin hU~M la thim //
de yang mi dmigs gnas lugs rdzogs pa che //
dge ba 'di yis bdag gzhan 'gro ba kun //
bcom ldan 'jam dpal go 'phang myur thob shog
/'di ltar nyung bsdus cho ga 'di //
rgyun du nar mar 'don pa 'am //
yang na dgra nyan che dus sam //
yang na gshin rje rgyu dus 'don //
tshes lnga tshes gsum nyi shu brgyad //
gshin rje 'khor bcas byang du rgyu //
nyer gcig nyi ma phyed yol la //
nub byang mtshams nas shar lhor rgyu //
dgu gsum nyi ma thal kha nas //
mun rub bar du thams cad rgyu //
thams cad 'don pa rgyas pa ste //
ser ma bskyur ba 'bring po yin //
mngon rtogs skad cig dran rdzogs bya //
ser ma mngon rtogs gnyis ka bskyur //
gzhung rnams 'don pa bsdus pa yin //
mngon rtogs spyan 'dren mchod bstod dang //
dmigs rim thams cad yid kyis bsgom //
sngags ring ci nus bzlas nas kyang //
gtor bsngo thun gtor gnyis po bya //
de ni shin tu bsdus pa yin //
dmigs rim bsgom zhing sngags ring bzla //
gtor bsngos gral du sngags bsngos bya //
de ni rab tu bsdus pa yin //
bdag mdun rgyas par 'don pa na //
zur mkhar lugs ltar nyams su longs //
gzhung lugs rgya mtsho lta bu las //
snying po nor bu lta bu 'di //
'bad pa du mas bdag gis blangs //
'di bris 'gal 'khrul ci mchis dang //
sba 'os gsal ba'i nyes pa dang //
brtse bral bstan 'os nyes pa rnams //
'jam dpal sras dang bcas la bshags //
dge bas bdag dang bdag gi 'khor //
'di nyid nyams su sus blangs rnams //
mi shes rmongs pa'i dgra bcom nas //
mgon po 'jam dbyangs myur 'grub shog
/ma gshin bdud btsan srung ma'i tshogs //
bka' srung rnams kyis bka' 'di srungs //
'di sgrub sngags 'chang phrin las sgrubs //
dam med log lta cham la phob //
ces sngags 'chang karma a rA gas legs par bsgrigs pa'o //
mang+ga laM/
b+ha wan+tu //

//
