\u0f01\u0f83:
bdud rtsi phud skong chung ba'o :
'di yi bya thabs ni :
rin po che'i snod kyi nang du :
chang phud dang :
phud sna tshogs la pany+tsa bsre :
bdud rtsi byin rlabs gzhung bzhin bya'o :
'dis ni dam tshig gi nyams chag dang :
lhag ma shor ba dang :
ser snas bsgribs pa thams cad byang zhing dag par 'gyur ro :
\u0f88\u0f88\u0f88\u0f88
bdud rtsi phud skong bzhugs so :
oM:
bzhengs shig bzhengs shig dbyings nas bzhengs :
bud+d+ha bzhi bcu rtsa gnyis dbyings nas bzhengs :
chang phud gnyan gyi mchod pa bzhes :
dam rdzas gnyan gyis thugs dam bskang :
sgrub mchog bdag la byin gyis rlobs :
hU~M:
smug nag gru gsum 'bar ba'i dkyil 'khor nas :
che mchog yon tan lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
gti mug rnam par dag gyur cig :
chos dbyings ye shes rtogs par shog :
hU~M:
mthing nag gru gsum 'bar ba'i dkyil 'khor nas :
yang dag thugs kyi lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang dmod mo rig sngags zlog :
bdag dang sems can thams cad kyi :
zhe sdang rnam par dag gyur cig :
me long lta bu'i ye shes rtogs par shog :
hU~M:
ser nag gru gsum 'bar ba'i dkyil 'khor nas :
'jam dpal sku yi lha tshogs 'khor bcas rnams :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
nga rgyal rnam par dag gyur cig :
mnyam nyid ye shes rtogs par shog :
hU~M:
dmar nag gru gsum 'bar ba'i dkyil 'khor nas :
pad+ma gsung gi lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
'dod chags rnam par dag gyur cig :
so sor rtog pa'i ye shes rtogs par shog :
hU~M:
ljang nag gru gsum 'bar ba'i dkyil 'khor nas :
phur pa phrin las lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
phrag dog rnam par dag gyur cig :
bya grub ye shes rtogs par shog :
hU~M:
sha khrag rgya mtsho 'khyil ba'i dkyil 'khor nas :
ma mo rbod gtong lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad la :
ma mo'i khrag zor 'phen pa zlog :
phra men ma yi ngan sngags zlog :
rmis ltas mtshan ltas ngan pa zlog :
lo skag zla skag thams cad zlog :
bzlog cing bsgyur ba'i dus la babs :
bcol pa'i phrin las grub par mdzod :
hU~M:
thugs rje gdung 'tshob 'bar ba'i dkyil 'khor nas :
rig 'dzin slob dpon lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
dug lnga rnam par dag gyur cig :
sku lnga ye shes thob par shog :
hU~M:
dur khrod gsang ba mchog gi dkyil 'khor nas :
'jig rten mchod bstod lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
dus min 'chi ba brgyad rnams zlog :
ltas ngan brgyad cu rtsa gcig zlog :
ye 'drog sum brgya drug cu zlog :
rmis ltas mtshan ltas ngan pa zlog :
bzlog cing bsgyur ba'i dus la babs :
bcol pa'i phrin las grub par mdzod :
hU~M:
gtum drag me ltar 'bar ba'i dkyil 'khor nas :
dmod pa drag sngags lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
byad dang rig sngags dmod mo zlog :
bdag dang sems can thams cad kyi :
dus min 'chi ba brgyad rnams zlog :
ltas ngan brgyad cu rtsa gcig zlog :
ye 'drog sum brgya drug cu zlog
rmis ltas mtshan ltas ngan pa zlog :
bzlog cing bsgyur ba'i dus la babs :
bcol pa'i phrin las grub par mdzod :
hU~M:
phyi rim bar khyams khor yug chen po nas :
dpal gyi bka' sdod lha tshogs 'khor dang bcas :
bzhengs shig bzhengs shig dbyings nas bzhengs :
chang phud bdud rtsi'i mchod pa 'bul :
dam rdzas gnyan gyis thugs dam bskang :
bzhes shig rol cig kha raM khA hi :
byad dang rig sngags dmod pa zlog :
bdag dang sems can thams cad kyi :
dus min 'chi ba brgyad rnams zlog :
ltas ngan brgyad cu rtsa gcig zlog :
ye 'drog sum brgya drug cu zlog :
rmis ltas mtshan ltas ngan pa zlog :
bzlog cing bsgyur ba'i dus la babs :
bcol pa'i phrin las grub par mdzod :
phud skong bsdus pa mnga' bdag nyang gi gter ma them med kyi chos sde las byon pa'o ///
/
