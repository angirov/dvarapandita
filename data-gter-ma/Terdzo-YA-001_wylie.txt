\u0f01\u0f83:
dam chos sprul sku snying thig las :
'phags mchog nam mkha'i rgyal po'i gsol 'debs byin rlabs sprin phung bzhugs so :
gu ru pad+ma sid+d+hi hU~M hrI:
'og min bde ba chen po'i pho brang nas :
gdod ma'i mgon po kun bzang yab yum la :
chos dbyings gzhom med ngang nas gsol 'debs kyis :
rig pa rang grol ngang du byin gyis rlobs :
chos dbyings stug po bkod pa'i zhing khams nas :
longs spyod rdzogs sku rdo rje 'chang chen la :
phyogs 'dzin rang grol ngang nas gsol 'debs kyis :
snang ba bzhi rdzogs ngang du byin gyis rlobs :
shar phyogs ri bo ta la'i pho brang du :
snying rje'i mnga' bdag nam mkha'i rgyal po la :
gshis lugs ye grol ngang du gsol 'debs kyis :
gzung 'dzin rang grol klong du byin gyis rlobs :
rtag brtan rdo rje gdan gyi pho brang du :
'gyur med ston pa thub pa'i dbang po la :
gnyis med rang grol ngang nas gsol 'debs kyis :
ye yin ngang rdzogs klong du byin gyis rlobs :
'og min mkha' spyod 'ja' thig gzhal yas nas :
rig grol bla ma pad+ma 'byung gnas la :
rang shar rang grol klong nas gsol 'debs kyis :
'ub chub blo 'das chen por byin gyis rlobs :
'og min mkha' spyod bde chen klong yangs nas :
kun tu bzang mo bde chen rgya mtsho la :
sku gsum 'du 'bral med par gsol 'debs kyis :
zag med bde chen klong du byin gyis rlobs :
rang rtsal rgyan 'khor chen po'i pho brang nas :
sna tshogs rang grol bdud 'dul rdo rje la :
sdug bsngal ye grol ngang nas gsol 'debs kyis :
stong gsal byar med ngang du byin gyis rlobs :
phyogs 'dzin phyogs lhung bral ba'i pho brang nas :
rgyal sras chen po nor bu'i mtshan can la :
kun snang gshis grol klong nas gsol 'debs kyis :
brjod med ka dag chen por byin\u0f8e
steng phyogs skye med chos dbyings lnga ldan nas :
yi dam 'phags mchog thugs rje'i mnga' bdag la :
rang rig ka dag klong nas gsol 'debs kyis :
snang srid chos skur rtogs par byin\u0f8e
gter gnas ban ri pad 'od gzhal yas nas :
theg dgu'i rtse rgyal sprul sku snying tig la :
chos kun ris med klong nas gsol 'debs kyis :
tshig don khong du chud par byin gyis rlobs :
dam tshig gsal dag ye shes klong yangs nas :
nye mgon chen po seng gdong yab yum la :
las kun lhun grub ngang nas gsol 'debs kyis :
dgra bgegs ma lus bsgral bar byin gyis rlobs :
dur khrod gnas dang nus ldan pho brang nas :
nor lha rgya mtsho bka' srung gter bdag la :
rang byung rtsal rdzogs ngang nas gsol 'debs kyis :
mchog thun dngos grub thob par byin gyis rlobs :
bskyed rdzogs zung 'jug 'di yi dge tshogs kyis :
'dus byas mkha' mnyam 'gro ba ma lus kun :
tshe gcig sangs rgyas 'khor ba dong sprugs nas :
'phags mchog rgyal ba'i thugs klong dbyer med shog :
ces khyung po khrom tshong gi bla ma ngag dbang 'brug grags kyis 'phags pa nam mkha'i rgyal po yi gsol 'debs bdud rtsi'i chu rgyun zhig dgos zhes bkas bskul ngor /
bdag 'dra rig 'dzin bdud 'dul rdo rje yis tsha stod zab ma gnas kyi char rnam dkar ngos la legs par bkod pa'o //
sarba mang+ga laM///
/
