@#//
thugs sgrub bar chad kun sel las /
rig 'dzin rak+sha thod phreng gi phrin las dang dbang bskur bklag chog tu bkod pa bdud 'joms zhun thigs zhes bya ba bzhugs so //
na mo gu ru rak+sha he ru ka ya /
ye shes dbyings las 'bar ba'i sku
/bdud dgra dam sri'i gshed po che /
khrag 'thung rgyal pos phyi nang gi
/bgegs tshogs kun choms byin rlabs stsol //
'dir glo bur keg sri bar gcod kyi gnyen po rdo rje srin po rak+sha thod phreng rtsal gyi las rim la 'jug pa la nye bar mkho ba gnyis te /
phrin las dang dbang bskur ro //
dang po la gsum /
sngon 'gro dngos gzhi rjes so //
dang po gnas khang gi phugs logs su dam tshig gi bris sku sogs rten bkram /
thod pa'am zangs lcags kyi snod du khrag chang gis sbrus pa'i zan la gtor ma zur gsum brjid ldan mtheb kyu bcus bskor ba me ri'i rgyan ldan spod kyis bran /
sku tsaka dang dar gdugs smug nag phub pa'i g.yas g.yon du sman raka
/mdun du drag mchod bcas stegs gtsang mar bkod /
gtor tshogs sogs mkho ba'i yo byad rnams 'du byas la /
brgyud pa'i gsol 'debs dang /
gzhi gnas bdag por dkar gtor gser skyems 'bul /
skyabs 'gro ni /
na mo :
rigs kun khyab bdag bla ma rje :
dngos grub 'byung gnas yi dam lha :
bar chad kun sel mkha' 'gro'i tshogs :
rtsa ba gsum la skyabs su mchi :
lan gsum /
ho :
ma gyur sems can mtha' dag kun :
sangs rgyas go 'phang 'thob bya'i phyir :
nyes spyod kun sdom dge chos sdud :
gzhan phan byang sems rtag tu bskyed :
lan gsum /
rgyun bshags ni /
rdo rje slob dpon sangs rgyas dpal //
sogs brjod la tshad med bzhi'ang bsgom /
rang nyid skad cig gis dpal chen rdo rje srin po'i skur gyur /
bgegs gtor /
raM yaM khaM gis bsang sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus mthu phun sum tshogs par gyur /
oM AHhU~M ha hoHhrIHsa byin gyis brlab /
sarba b+hu ta A kar+Sha ya dzaHsa mgron dgug
/sarba big+h+nAn na maHsarba sogs nam mkha' mdzod kyi sngags rgya lan gsum gyis bsngos la /
bka' bsgo ba ni /
hU~M hrI:
gnyis snang 'khrul pa'i gdon bgegs 'byung po'i tshogs :
gtor ma 'di longs rang rang gnas su dengs :
gal te mi 'gro rdo rje'i mtshon char gyis :
drag shul rdo rje'i rol pas tshar gcad do :
zhes dang drag sngags rol mos mtshams bcad /
srung 'khor ni /
hU~M hrI:
bdag nyid dpal chen pad+ma dbang gi sku :
'khor 'das thams cad gsang gsum phyag rgyar rdzogs :
gnyis med ye shes lha sngags chos sku'i ngang :
mtshams kyi dkyil 'khor rang bzhin lhun gyis grub :
hU~M sarba kro d+ha tI[<!TCC Tibetan character 4,200 undefined in unicode!>]Sh+Na dz+wa la raM raM d+harma d+hA tu dz+nyA na shud+d+he a :
rak+Sha rak+Sha hU~M phaT:
nongs bshags ni /
ho :
bde gshegs snying po rang bzhin 'od gsal la :
'khrul pa'i dbang gis sgro dang skur btab ste :
log pa'i lam du gol pa'i nongs pa kun :
gnyis med blo las 'das pa'i ngang du bshags :
sa ma ya shud+d+he a :
byin dbab pa ni /
hU~M hrI:
yul gyi ming ni lho nub rnga yab gling :
dpal ri pad+ma 'od kyi gzhal yas nas :
rtsa gsum kun 'dus rak+sha thod phreng rtsal :
bdud 'dul khro bo sprul 'khor pho nyar bcas :
sngon gyi zhal bzhes thugs dam ma g.yel bar :
phyi nang gsang ba'i dkyil 'khor dam rdzas la :
sku gsung thugs kyi rdo rje'i byin chen phob :
sgrub mchog rnams la dbang skur byin gyis rlobs :
oM AHhU~M badzra gu ru d+he ba d+hA ki nI dz+nyA na A be sha ya a A:
mchod pa byin brlab ni /
raM yaM khaM/
me rlung chu yis dngos 'dzin rtog sgrib sbyangs //
stong pa'i ngang las gsang chen rol pa'i zhing //
hU~M las phyi nang gsang ba'i mchod sprin rnams //
phung khams skye mched gdod nas rnam dag pa //
dur khrod drag po'i rdzas su byin gyis brlab //
oM badzra ar+g+haM nas /
shab+da pany+tsa kA ma gu Na ma hA sarba pU dza sa ma ye AHhU~M/
oM sarba pany+tsa a mr-ita ma hA rak+ta ba liM ta AHhU~M/
lan gsum gyis sbyang rtogs spar ro //
gnyis pa dngos gzhi'i las rim las /
dam tshig pa bskyed pa ni /
hU~M:
dmigs med de bzhin nyid kyi dbyings :
lhun gyis grub pa'i rig rtsal las :
rgyu yi yi ge hU~M mthing nag :
mkha' la nyi ma bzhin du shar :
'bar ba chen po'i 'od zer gyis :
snod bcud dngos 'dzin stong par sbyangs :
stong pa'i ngang las skad cig gis :
phyi snod dur khrod rol pa'i zhing :
khrag 'thung lha tshogs pho brang dbus :
sna tshogs rdo rje'i lte ba ru :
b+h+rU~M las bdud 'dul mchod rten ni :
yangs shing rgya che mtshan nyid rdzogs :
de phyir 'khor lo rtsibs bcu gsum :
lte ba mi g.yo rtsibs rnams kun :
shugs drag 'khor ba'i khong gseng du :
rdo rje'i sngags kyi yi ges mtshan :
de las rdo rje'i tshwa tshwa dang :
me 'od 'phros pas phyogs kun khyab :
gzhom med srung ba'i gur khang cher :
las kyi khro tshogs rlung ltar 'tshubs :
mchod rten tog zlum 'od lnga'i klong :
rtsa brgyud bla ma'i sprin phung 'phro :
bcu gsum gdugs kyi nang khongs su :
bcom ldan shAkya seng ge sogs :
sangs rgyas byang sems bsam mi khyab :
bre nang rgyud sde chen po bzhi'i :
dkyil 'khor zhi khro rab 'byams bzhugs :
bum pa yangs shing rgya che'i dbus :
steng 'og 'khor lo rtsibs drug pa'i :
lte bar pad nyi dam sri'i steng :
hU~M las bdag nyid skad cig gis :
gsang ba'i bdag po rdo rje 'dzin :
drag tu khros pa seng ge'i sgra :
dpal chen rak+sha thod phreng rtsal :
smug nag zhal gcig phyag gnyis pa :
sku che yan lag shin tu rags :
phyag gnyis rdo rje dung khrag bsnams :
dbu skra gyen brdzes thod skam brgyan :
stag sham rus pa'i phyag rgyas spras :
thod pa'i phreng ba ga shal mdzad :
mthing 'od 'bar ma nam mkha'i mdog :
gri thod 'dzin pas yab la 'khyud :
zhabs zung brkyang bskum dor stabs kyis :
ye shes me phung 'bar ba'i dbus :
rab khros gar dgu'i nyams kyis rol :
steng 'og phyogs mtshams me phung klong :
bdud 'dul khro bo chen po bcu :
sku mdog dus mtha'i me ltar 'bar :
phyag g.yas rdo rje rtse dgu gsor :
sri ngan 'byung po srung zhing zlog :
g.yon pas gnam lcags phur pa 'dril :
dam sri gdug pa gzir zhing gsod :
sku smad phur pa'i dbal rnon pos :
phyogs bcu'i dgra sri'i snying la 'bigs :
zhal nas hU~M chen sngags kyi sgras :
khams gsum 'byung po 'dar zhing 'dud :
khro bo chen po'i chas kun rdzogs :
'khor lo gnyis kyi bar snang dang :
steng 'og rtsibs la sngags bcu gsum :
me phung 'bar zhing rang sgra sgrog :
'od zer rdo rje'i tshwa tshwa 'phro :
'brug stong ldir ba lta bur bsam :
seng khri'i nang gi phyogs mtshams su :
chos srung pho mo ma ning sde :
ci bgyi'i bka' nyan las byed phyir :
skar ltar 'khrugs shing ser ltar 'dril :
gtso 'khor kun gyi gnas gsum gyi :
yi ge gsum las 'od 'phros pas :
rab 'byams dag pa'i zhing khams nas :
dkon mchog rtsa gsum chos srung tshogs :
char ltar babs nas gnyis med thim :
ye shes gzi byin cher 'bar gyur :
ye shes pa spyan 'dren pa ni /
hU~M hU~M:
'og min chos dbyings me ri 'bar ba dang :
dbang drag pad+ma 'od kyi pho brang nas :
dus gsum bde gshegs bla ma yi dam lha :
dpa' bo mkha' 'gro chos skyong tshogs rnams kun :
sangs rgyas 'dus pa'i phrin las srin po'i rgyal :
rig 'dzin rtsal 'chang rak+sha thod phreng che :
gtso 'khor sprul par bcas pa'i skur bzhengs la :
dur khrod drag po'i gnas 'dir gshegs su gsol :
oM AHhU~M badzra gu ru rak+sha thod phreng rtsal sa pa ri wA ra e A ral+li hrIM hrIM pheM pheM:
dzaHhU~M baM ho :
bzhugs su gsol ba ni /
hU~M b+h+yo :
mthing nag gru gsum e yi klong :
tsakra 'bar ba'i gzhal yas na :
rak+sha thod phreng 'khor dang bcas :
dgyes shing brtan par bzhugs su gsol :
sa ma ya tiSh+Tha lhan :
phyag dang mchod pa bya ba ni /
hU~M:
dus gsum sangs rgyas thams cad kyi :
drag po'i mthu rtsal gcig bsdus pa :
rak+sha thod phreng he ru ka :
'khor dang bcas la phyag 'tshal lo :
a ti pU ho :
pra tIts+tsha ho :
hU~M:
dur khrod drag po'i gzhal med khang chen po :
rdo rje 'dzin kyang 'jigs pa'i pho brang du :
dgra bgegs bsgral pa'i khrag gi mchod yon dang :
dbang po'i me tog tshil gsur bdug pa'i sprin :
zhun chen mar me mkhris pa'i dri chab rdzing :
sha rus zhal zas rkang gling thod rnga'i sgra :
byang sems dkar dmar bdud rtsi rak+ta'i mtsho :
phung po ma tshang med pa'i gtor ma che :
rmad du byung ba'i dam rdzas rgya chen pos :
bla ma drag po 'khor bcas thugs dam bskang :
dgyes par bzhes la drag po'i phrin las mdzod :
oM badzra ar+g+haM puSh+pe sogs /
shab+da bo d+hi tsit+ta ma hA rak+ta mAM sa ba liM ta pU dza ho :
bstod pa ni /
hU~M b+h+yo :
dur khrod drag po me rlung 'tshubs pa'i klong :
dpal chen khro rgyal rak+sha thod phreng rtsal :
sangs rgyas 'dus pa'i phrin las srin po'i rgyal :
khyab bdag he ru ka la phyag 'tshal bstod :
ngang nyid ye shes dbyings las ma g.yos kyang :
gdug pa 'dul phyir khro rgyal khros pa'i sku :
khro bcu'i tshul snang phyag rgya'i sprin 'phro ba :
khrag 'thung 'khor los sgyur la phyag 'tshal bstod :
ye shes rol pa'i bdag nyid dpal chen lha :
rigs kyi tshom bu sprul 'khor mtha' yas shing :
rgyud gsum dregs pa'i dmag dpung rlung ltar 'tshubs :
dbang drag rol pa'i dkyil 'khor lha la bstod :
dzapa? bzla ba ni /
hU~M hrI:
snying po byang chub sems kyi dkyil 'khor du :
ye shes sgyu mar rol pa'i lha tshogs rnams :
mi 'da' rdo rje'i dam tshig rjes dgongs la :
byin rlabs dbang dang dngos grub bstsal du gsol :
zhes bskul nas /
bsnyen pa ni /
thugs kar pad+ma nyi ma'i steng :
gnam lcags rdo rje'i lte bar hU~M:
de mthar sngags kyi phreng bas bskor :
bzlas pas rgyud bskul 'od zer 'phros :
phyogs dus rgyal ba sras bcas mchod :
sde brgyad 'byung po las la gzir :
srid gsum brtan g.yo'i snang cha kun :
thams cad ma bcos rtsa ba'i lha :
'chol ba'i khro rgyal chen por bzhengs :
sgra grags hU~M gi rang sgra dang :
dran rtog ka dag spros bral dbyings :
rig pa ye shes thig ler 'khyil :
zhes pa'i ting nge 'dzin la yid rtse gcig pas /
oM badzra tsaN+Da sarba duSh+TAn hU~M phaT:
ces 'bum phrag bcu'am bcu gcig bzla /
sgrub pa la gnyis las spyir bstan pa ni /
rig 'dzin rak+sha thod phreng thugs ka ru :
nyi steng hU~M mthar sngags kyi phreng bas bskor :
'od zer me phung khyung gi tshwa tshwa dang :
sprul pa yang sprul 'jig rten khyab par 'phros :
khams gsum sde brgyad dregs pa las la bkol :
dam sri 'byung po'i dpung tshogs thal bar brlag :
thams cad rig rtsal ka dag zang thal ngang :
tshur 'dus bdag thim nus stobs 'gran bral gyur :
ces dmigs la gong gi snying po bzla /
khyad par ba ni /
rang gi thugs kar 'od kyi klong :
pha lam las grub rdo rje'i lter :
rlung sems gnyis med hU~M mthing ga'i :
thig le'i dbus su bla ma dang :
khog par bsrung bya'i gtso bo ste :
mtha' skor bsrung bya gzhan rnams kun :
mngon sum lta bur gsal ba'i mthar :
rtsa ba'i sngags kyi phreng bas bskor :
bzlas pas thugs srog sngags phreng las :
khro bo chen po 'dod pa'i rgyal :
lcags kyu thogs pa dpag med 'phros :
sri rnams dbang med bkug byas te :
phyi rol 'khor lo'i rtsibs bar tshud :
nam yang 'chor ba med par gyur :
ces dmigs la /
gong gsal rtsa bsnyen bzla /
snga phyi gnyis ka'i grangs tshad bsnyen pa dang mtshungs so //
las sbyor ni /
'khor gyi khro bcu zhal phyir gzigs :
drag sngags 'brug sgra ltar sgrog pas :
'khor lo g.yas   steng /g.yon   'og /shugs drag 'khor :
sri rnams thams cad phye mar brlag :
rang gi ya rkan ma rkan ni :
gnam sa lta bur gdangs pa'i bar :
lce ni rdo rje rtse bcu gsum :
sngags kyis mtshan pa'i rang sgra yis :
phye ma'ang dmigs med dbyings su thim :
snying po'i gsham du /
hU~M hU~M hU~M hU~M hU~M hU~M hU~M hU~M hU~M hU~M:
oM d+hu ru d+hu ru tsakra :
dza ya dza ya tsakra :
ha na ha na tsakra :
b+hu ru b+hu ru tsakra :
sma ra sma ra tsakra :
b+hi du ma ni tsakra :
dz+wa la dz+wa la tsakra :
saM b+ha be ga Na nA ya sA ra tsakra :
sA la ya sA la ya tsakra :
nA sha ya nA sha ya tsakra :
baM baM tsakra :
hU~M hU~M phaT phaT sa man+ta gI ra tsakra :
tIp+ta tsakra hU~M phaT:
ces 'bum phrag gcig gi grangs thems nges su bzla /
thun mthar thal rdeb ni /
thugs nas lok+t+ri pA la ni :
sngo nag rab khros 'jigs pa'i gzugs :
grangs med srid gsum khyab par 'phros :
phyag gnyis gnam lcags ngar ma'i dbal :
cha lang bzhin du brdab pa'i bar :
bgegs dang log 'dren thams cad dang :
khyad par bcu gsum sri yi rigs :
sde dang dpung dang rgyud bcas kun :
sgong skogs btsir ba bzhin du 'thar :
lus ngag thal ba'i rdul bzhin gyur :
rnam shes ka dag dbyings su thim :
ming gi lhag ma med par gyur :
oM lok+t+ri pA la nan /
sa ga pa sha nan /
nA ga du du nan /
ma maM ma maM/
tsir tsar tsir tsar /
baM ru lu baM ru lu :
rbad tra ko sha ya rbad tra ko sha ya /
ho ra ho ra /
tsi du sod tsi du sod /
shig lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/ces nyer gcig tsam gyi rjes /
na mo :
dkon mchog gsum gyi bden pa dang :
rtsa gsum lha yi byin rlabs dang :
chos skyong srung ma'i mthu rtsal dang :
sngags rgod dmod pa'i mtshon cha'i mthus :
lo zla zhag dus la 'char ba'i :
che chung pho mo rgan gzhon dar :
nad sri dur gyi sri ngan sogs :
mi mthun gnod pa'i bgegs sri kun :
med par gyur cig zhi gyur cig :
rab tu zhi zhing stong gyur cig :
gal te stong par ma gyur na :
bstan pa bshig pa'i dgra la b+h+yo :
nag phyogs bdud rigs bgegs la b+h+yo :
b+h+yo b+h+yo zlog zlog mA ra ya :
zhes lan gsum dang /
rtsa sngags las sngags lok+t+ri'i sngags bcas sbrel ba'i mthar dmod pa ni /
bka' ltar mi byed cing dam la mi gnas pa thams cad 'dir ma gnas par gzhan du dengs shig
/srid pa spyi nas bshig cig
/srid gsum rmang nas sgyel cig
/'khor ba gting nas phyungs shig
/bskal pa'i mes sregs shig
/dam tshig dmod pas sdigs shig
/bka'i chad pas chod cig
/gnam lcags ral gris spyi bo'i gtsug nas khos shig
/sum+b+ha nis non cig
/srid gsum gar skyes gar gnas kyang sdig can 'di'i steng du rdo rje me'i char chen po phob cig
/gnod byed thams cad mA ra ya phaT/
sbyor ba ngan pa thul cig
/ces thal rdeb tshar gsum byas la /
sprul pa'i khro tshogs tshur 'dus nas :
phyi rol srung ba'i phrin las mdzad :
khro bcu'i zhal rnams nang du gzigs :
rdo rje'i srung ba'i ting 'dzin las :
nam yang g.yo ba med pa yis :
keg sri 'byung po thams cad kyis :
bskal pa'i bar du 'dar med gyur :
ces dmigs la dbyangs gsal rten snying lan gsum brjod pas brtan par bya /
nam mkha' med par gyur na yang :
sngags kyi dngos grub med mi 'gyur :
lha dang drang srong gis bshad pa'i :
rig sngags bslu bar mi 'gyur na :
'dod chags bral bas byas pa yi :
gsang sngags sbyor bas bslus pa ni :
ma byung 'byung bar mi 'gyur ro :
sngags dang rten 'brel mi bslu zhing :
ting 'dzin nus pa bsam mi khyab :
dkon mchog gsum dang rtsa gsum gyi :
bden pa chen po'i mthu stobs kyis :
bcu gsum keg sri'i gnod pa las :
deng nas rtag tu rgyal gyur cig :
dza ya dza ya su dza ya :
zhes dang shis brjod bya'o //
'di nyid ched du sgrub na bsnyen sgrub rnams kyi thun mthar stong tshigs mchod bstod /
bar chad lam sel gyi gsol 'debs /
bsdu ldang bsngo smon spyi 'gre bya'o //
gsum pa rjes tshogs mchod la byin brlab ni /
raM yaM khaM:
bdag nyid lhar gsal thugs ka'i sa bon las :
raM yaM khaM 'phros tshogs rdzas dngos 'dzin sbyangs :
'bru gsum 'od kyis ye shes bdud rtsir bsgyur :
'dod yon mchod sprin nam mkha' gang bar gyur :
oM AHhU~M:
lan gsum brjod /
spyan 'dren ni /
hU~M hU~M hU~M:
bzhengs shig sku gsum rgyal ba rgya mtsho'i tshogs :
'od gsal spros dang bral ba'i ngang nyid las :
bdag cag tshogs gsag sgrib pa sbyong slad du :
ye shes sgyu mar rol bzhin gshegs su gsol :
badzra sa ma ya dzaHdza :
mchod pa ni /
oM AHhU~M:
tshogs kyi ngo bo ye shes bdud rtsi'i sprin :
rnam pa 'dod yon lha mos nam mkha' gang :
zag med bde ba chen po'i longs spyod 'dis :
rtsa gsum dkyil 'khor lha tshogs mnyes gyur cig :
sarba ga Na tsakra pU dza ho :
bshags pa ni /
ho :
thog med bsags pa'i sdig sgrib nyes ltung dang :
khyad par rtsa ba yan lag dam tshig las :
'gal zhing nyams par gyur pa thams cad kun :
'dod yon tshogs kyi mchod pas bskang zhing bshags :
sa ma ya shud+d+he a :
bsgral bstab ni /
bden stobs dang /
e nr-i tri sarba sha trUM big+h+nAn dzaHhU~M baM hoHsa bkug bstims byas la /
hU~M:
dpal chen thugs sprul rdo rje'i ging ka ras :
gzung 'dzin bdud bgegs tshogs rnams bkug cing bstims :
'od gsal dbyings su bsgral pa'i sha khrag rus :
rtsa gsum dkyil 'khor lha tshogs zhal du bstab :
sarba big+h+nAn sha trUn mA ra ya kha kha khA hi khA hi :
ha ha hi hi hU~M hU~M phaT:
de nas brda'i 'bul len bcas tshogs la rol /
lhag ma spyi ltar byin brlabs la /
b+h+yo :
dpal gyi bka' nyan pho nya'i tshogs :
lhag ma'i longs spyod 'di gsol la :
sngon tshe g.yar dam bcas pa bzhin :
bar chad kun sol mthun rkyen spel :
ma ma hriM hriM ba liM ta khA hi :
chad mdo ni /
hU~M:
sngon gyi bskal pa dang po la :
brgyud gsum bla ma rig 'dzin gyis :
dam la btags pa'i lha 'dre rnams :
chos nyid bden pa'i bka' la nyon :
dbang gi rgyal po pad+ma yis :
lha srin thams cad dam la btags :
nga ni rig 'dzin de yi gdung :
khyed rnams lha 'dre de yi rigs :
sngon tshe slob dpon bka' ma bcag :
da lta rnal 'byor dam ma bkral :
rgyan gyi gtor ma 'di bzhes la :
bcol ba'i phrin las 'grub par mdzod :
brtan ma mchod pa ni /
hU~M:
rgya gar yul gyi tshur rol dang :
bal po'i yul gyi pha rol mthar :
a su ra yi brag phug tu :
rig 'dzin rdo rje drag po dang :
slob dpon bA su d+hA ra yis :
zhing chen brdal ba'i khri steng du :
tshogs kyi gral du bcug nas kyang :
dam tshig bdud rtsi byin pa yi :
brtan ma chen mo bcu gnyis rnams :
mchod gtor bdud rtsi 'di bzhes la :
rnal 'byor bcol ba'i phrin las sgrubs :
oM ma ma :
la la :
le le :
taM taM:
te te :
kha rak+ma :
ma ma sring 'gro ma hU~M b+h+yo hU~M:
rta bro ni /
b+h+yo hU~M:
rta yi brtul zhugs chen po ni :
dbang chen rngam pa'i bro brdungs pas :
dgra bgegs dam sri rdul du brlag :
zhi rgyas dbang drag lhun gyis grub :
gzung 'dzin ltar snang dam sri'i tshogs :
rdzogs pa chen po'i klong du mnan :
hU~M hU~M satwam+b+ha ya laM nan :
gtang rag mchod bstod phul /
hU~M hrI:
snying po byang chub sems kyi dkyil 'khor du :
ye shes sgyu mar rol pa'i lha tshogs rnams :
mi 'da' rdo rje'i dam tshig rjes dgongs la :
byin rlabs dbang dang dngos grub bstsal du gsol :
zhes dang /
thod phreng rtsal gyi sngags mthar /
kA ya wA ka tsit+ta dz+nyA na karma sarba sid+d+hi pha la hU~M A:
zhes pas dngos grub blang /
nongs bshags dang yig brgya brjod /
ye shes pa rten yod na brtan bzhugs bya /
med na dam ye chabs cig tu /
hU~M:
ma skyes stong pa'i rtsal shar ba :
cho 'phrul chen po'i dkyil 'khor lha :
thams cad rang la rnam par thim :
mi dmigs rdzogs pa'i ngang du bzhag :
hU~M hU~M hU~M:
zhes 'od gsal gyi dbyings su bsdu /
phaT phaT phaT:
badzra kA wA tsi rak+Sha haM:
oM AHhU~M:
zhes gnyug ma'i lhar ldangs la go bgo
/bsngo smon ni /
ho :
bsod nams 'di yis mtha' yas 'gro ba kun :
phyi nang gsang ba'i bar chad kun zhi zhing :
rim gnyis lam gyi bgrod pa mthar phyin nas :
pad+ma rgyal po'i go 'phang myur thob shog :
bkra shis ni /
rtsa brgyud bla ma'i byin rlabs snying la zhugs :
yi dam mkha' 'gro lus dang grib bzhin 'grogs :
chos skyong srung mas bar chad kun bsal nas :
mchog thun dngos grub 'grub pa'i bkra shis shog :
ces pas mtshon te shis brjod rgyas par spel la dge legs su bya'o /
!
/gnyis pa dbang bskur ba'i cho ga ni /
stegs bur tshom bu smug nag gcig la 'khor bcus bskor ba bkod pa'i maN+Dal gyi steng du bum pa bcud ldan /
sku tsaka
/sngags byang dang rak+sha'i phreng ba /
phyag mtshan rdo rje thod khrag
/dpal gtor rnams bkod legs su bsham /
dmar gtor sogs mnan bsreg 'phang ba'i chas mdor bsdus dang /
mchod gtor tshogs rdzas /
las bum sogs nyer mkho rnams tshogs par byas nas phrin las gzhung bsrang /
bdag mdun dbyer med du bsgrub pa'am /
bdag bskyed dkyus ltar la mdun bskyed drag po'i pho brang gi dbus su rak+sha thod phreng khro bo'i 'khor tshogs bcas spyi mthun bskyed kyang chog
/gong ltar bsnyen sgrub kyi dmigs pa'i 'phro 'du dang bzlas pa bya /
las kyi sngags sham yang cung zad sbyar /
thal rdeb mi dgos /
bum pa la'ang bskyed bzlas spyi mthun dang las bum rta mgrin sgom bzlas kyis byin brlab /
rig pa'i me tog dor la gnang ba nod do //
de nas slob ma la khrus dang bgegs bskrad bya /
srung 'khor bsgom /
sems bskyed gsal btab nas /
mtshams sbyor gyi khyad par /
de'ang ngo bo rgyal ba thams cad kyi sku gsung thugs kyi gsang ba'i mdzod 'dzin pa bcom ldan 'das lag na rdo rje dang dbyer med pa mu stegs bdud kyi gshed po dpal chen seng ge sgra sgrog nyid /
snyigs dus glo bur bar chad dam sri pho mo gtso bor gyur pa'i sri keg gdug pa can rnams 'dul ba'i gnyen por khrag 'thung 'khor los sgyur ba'i mthu stobs kyi rtsal shugs zla med pa srin rgyal rak+sha thod phreng rtsal gyi skur snang ba ste /
gzhung las /
dngos grub chen po sgrub pa dang :
gzhan don las la 'jug pa sogs :
gang la'ang sri yis bar gcod na :
rnam pa kun tu don nyams shing :
mi mthun kho na'i dbang du 'gro :
de phyir de nyid 'dul ba'i thabs :
srin rgyal rak+sha thod phreng rtsal :
gnyen po stobs kyi phyag rgya bsgrub :
ces dgos pa dang bcas te dpal gyi mgul nas rjes su gdams pa 'di ni /
deng sang snyigs ma'i dus mtha' mi thub pa lnga bdo zhing sdom pa dang dam tshig nyams pa mang ba'i dbang gis nag phyogs bdud rigs dam sri kha phyur ba'i skabs 'dir gcig chog gi gnyen po zab gter gzhan la med pa'i khyad chos /
dge la gzhol ba'i skye dgu spyi dang khyad par chos byed pho mo'i bar chad sel ba la ched du bsngags pas med du mi rung ba'i gdams pa zab mo ste /
gzhung las /
de ltar glo bur bar chad kyi :
gtso bo keg sri ngan pa ste :
snyigs ma'i dus su lhag par ldang :
chos byed rnams la khyad par gnod :
de phyir 'dul ba'i thabs tshul kyang :
mang du bstan cing bshad mod de :
gzungs dang rgyud sde'i dgongs pa'i don :
drag po las kyi man ngag gnad :
zab gnad thams cad zung 'brel ba :
'di 'dra sngon chad bshad pa med :
deng 'dir mnga' bdag yab sras dang :
las ldan rje 'bangs grogs rnams kyi :
glo bur bar chad zhi ba dang :
ma 'ongs lnga brgya'i 'gro ba la :
shin tu brtse ba'i bsam pas gdams :
nyams su longs shig phyi rabs rnams :
bar chad zhi bar the tshom med :
ces bsngags pa don dang ldan pa 'di nyid snyigs 'gro'i skyabs gcig sprul pa'i gter chen rig 'dzin gyi rgyal po rnam pa gnyis kyi zab gter snga phyi'i gsang ba gcig tu 'dril ba yid ches byin rlabs kyi tshan kha dang ldan pa ste de lta bu'i smin byed kyi dbang bskur bgyi ba la sogs kyis mtshams sbyar nas maN+Dal 'bul du gzhug
/slob dpon dpal chen rak+sha thod phreng dngos su gsal ba la dad mos gdung bas gsol ba 'debs pa 'di'i rjes zlos mdzod /
he ru ka dpal bla ma dgongs :
bdag cag skal ldan rigs kyi bur :
rak+sha khrag 'thung chen po yi :
byin rlabs dbang bskur bstsal du gsol :
lan gsum /
he ru ka dpal rig 'dzin rak+sha thod phreng rtsa gsum chos srung rgya mtsho ye shes rnam par rol pa'i sprin phung mkha' khyab tu bkod pa la bdag gzhan 'gro kun byang chub ma thob kyi bar du skyabs su 'gro ba'i 'dun pas 'di'i rjes zlos /
na mo :
rigs kun khyab bdag sogs lan gsum /
ma gyur sems can thams cad dpal chen khrag 'thung chen po'i go 'phang la dgod pa'i phyir du gsang ba zab mo'i sgor zhugs nas lam la tshul bzhin slob pa'i mos pas sems bskyed pa 'di'i rjes zlos /
ho :
ma gyur sems can sogs gsum /
des rgyud sbyong ba sngon du song nas dngos gzhi dbang gi gzhi dgod pa'i slad du ye shes pa dbab pa yin pas lus ngag yid gsum gyi gnad gcun la dmigs pa 'di ltar sgoms shig
/las sngags kyis bsang /
oM ma hA shUn+ya tA sogs kyis sbyang /
chos thams cad 'od gsal stong pa nyid kyi ngang las /
khyed rang gang du 'khod pa'i go sar pad+ma dang nyi ma dam sri pho mo bsnol ba'i gdan gyi steng du rang sems rig pa'i ngo bo hU~M smug nag yongs su gyur pa las /
khyed rang rnams skad cig gis dpal chen rak+sha thod phreng rtsal sku mdog smug nag 'bar ba chen po sku che zhing yan lag rags pa /
zhal gcig phyag gnyis kyis rdo rje dang dung khrag bsnams pas yum mthing 'od 'bar ma nam mkha'i mdog can gri thod 'dzin pa la 'khyud pa /
dbu skra kham nag gyen du brdzes pa la thod skam lngas brgyan cing thod phreng gi ga sha stag sham dang rus pa'i phyag rgyas spras pa /
shin tu khro zhing gtum la gar dgu'i nyams ldan ye shes kyi me phung drag tu 'bar ba'i klong na zhabs brkyang bskum gyis 'gying ba'i gnas gsum du oM AHhU~M gsum gyis mtshan pa dang /
slob dpon gyi thugs ka nas kyang 'od zer nam mkha' gang bar 'phros pas phyogs bcu dus bzhi'i dkon mchog rtsa ba gsum dang /
khyad par dpal ri pad+ma 'od dbang drag rol pa'i pho brang nas rig 'dzin rak+sha thod phreng rtsal sprul 'khor bcas pa'i thugs rgyud bskul /
thams cad kyang dpal chen gsang bdag seng ge'i sgra rdo rje srin po'i skur bzhengs te char chen babs pa ltar byon nas khyed rang rnams la thim pas gnyis med du gyur par mos shig
/spos rol bcas /
hU~M hU~M:
yul gyi ming ni rnga yab gling :
zangs mdog dpal gyi ri bo'i rtser :
pad+ma 'od kyi gzhal yas nas :
sangs rgyas kun 'dus thod phreng rtsal :
rdo rje srin po'i skur bzhengs la :
bar chad dam sri tshar gcod phyir :
gnas 'dir spyan 'dren gshegs su gsol :
lus la sku yi byin gyis rlobs :
ngag la gsung gi nus pa stsol :
yid la thugs kyi byin chen phob :
bdag dang mos pa'i bu rnams kyi :
phyi nang gsang ba'i bar chad sol :
mi mthun 'gal rkyen thams cad srungs :
sku gsung thugs kyi dbang bzhi skur :
mchog dang thun mong dngos grub stsol :
nyid dang dbyer med mdzad du gsol :
snying po'i mthar /
dz+nyA na badzra A be sha ya a A:
btags pa brjod la byin dbab /
de ltar dbab pa'i ye shes pa'i byin rlabs rab tu gnas par byas par mos shig
/tiSh+Tha badzra /
zhes rdo rje mgor bzhag la brtan par bya /
nam mkha' gang bar sad pa'i dbang lha rnams kyis rdo rje bdud rtsi'i gtor blug gi cho ga mdzad pas las dang nyon mongs pa'i sgrib pa bag chags bcas dag
/ye shes chen pos rgyud gang bar mos shig
/bum dbang bskur la /
hU~M:
dus gsum sangs rgyas thams cad kyi :
sku gsung thugs kyi gsang ba 'dzin :
khrag 'thung rak+sha thod phreng gi :
dbang bskur dam pa khyod la sbyin :
snying po'i mthar /
ka la sha a b+hi Shiny+tsa hrI:
sku tsaka thogs la /
slob dpon dang dbyer ma mchis pa'i mdun bskyed kyi sku las ye shes phyag rgya gzi brjid dang ldan pa 'phros /
khyed rang gi dpral ba nas zhugs te lus la thim pas lus kyi nad gdon sdig sgrib thams cad bsal /
sku'i dbang dang byin rlabs thob /
dpal chen rak+sha thod phreng rtsal gyi sku'i gsang ba dang dbyer med du gyur par mos shig
/oM:
rtsa gsum lha tshogs thams cad kyi :
byin rlabs mthu stobs gcig bsdus pa :
rak+sha thod phreng he ru ka'i :
rdo rje'i sku yi dbang bskur ro :
sngags mthar /
kA ya a b+hi Shiny+tsa oM:
zhes dpral bar gtugs /
sngags byang dang phreng ba thogs la /
mdun bskyed kyi gsung las sa bon dang sngags phreng pad+ma rA ga'i mdog can 'od zer 'bar ba 'phros /
khyed rang gi mgrin pa nas zhugs te ngag la thim pas ngag gi nad gdon sdig sgrib thams cad bsal /
gsung gi dbang dang byin rlabs thob /
dpal chen rak+sha thod phreng rtsal gyi gsung gi gsang ba dang dbyer med du gyur par mos shig
/A:
rtsa gsum lha tshogs thams cad kyi :
byin rlabs mthu stobs gcig bsdus pa :
rak+sha thod phreng he ru ka'i :
snying po sngags kyi dbang bskur ro :
sngags mthar /
wA ka a b+hi Shiny+tsa A:
zhes mgrin par bzhag
/phyag mtshan thogs la /
mdun bskyed kyi thugs las bde stong thabs shes kyi rang rtags rdo rje dang dung khrag me 'od 'phro ba byung /
khyed rang gi snying ga nas zhugs te yid la thim pas yid kyi nad gdon sdig sgrib thams cad bsal /
thugs kyi dbang dang byin rlabs thob /
dpal chen rak+sha thod phreng rtsal gyi thugs kyi gsang ba dang dbyer med du gyur par mos shig
/hU~M:
rtsa gsum lha tshogs thams cad kyi :
byin rlabs mthu stobs gcig bsdus pa :
rak+sha thod phreng he ru ka'i :
'od gsal thugs kyi dbang bskur ro :
sngags mthar /
tsit+ta a b+hi Shiny+tsa hU~M:
zhes snying gar gtugs /
gtor ma thogs la /
dpal gyi gtor ma 'di nyid rab 'bar dur khrod rol pa'i pho brang chen por dpal chen khrag 'thung rak+sha thod phreng rtsal la bdud 'dul khro bo chen po bcu sogs sprul pa yang sprul dpag tu med pas bskor ba /
khyed rang gi spyi bor byon te sku gsung thugs las byin rlabs bdud rtsi'i rang bzhin khro chung mtshon cha me 'od kyi rnam pa char babs pa ltar byon /
khyed rang gi gnas gsum du thim pas sgo gsum gyi nad gdon sdig sgrib thams cad bsal /
sku gsung thugs yon tan phrin las dang bcas pa'i dbang dang byin rlabs thob /
dpal chen rak+sha thod phreng rtsal gyi sku gsung thugs ye shes rdo rje'i gsang ba dang dbyer med du gyur par mos shig
/hrI:
rtsa gsum lha tshogs thams cad kyi :
byin rlabs mthu stobs gcig bsdus pa :
rak+sha thod phreng he ru ka'i :
dbyer med ye shes dbang bskur ro :
sngags mthar /
sarba a b+hi Shiny+tsa hrI:
zhes gnas bzhir bzhag
/slar brgyud pa'i mtshan nas smros te gtor ma mgor bzhag la bka' bsgo spyi ltar bya /
gtor ma'i lha 'od du zhu nas khyed rang la thim pas khyed rang rak+sha thod phreng dngos su gyur pa la /
mtha' rten drag po mngon spyod kyi rjes gnang byin par mos la so so'i ting nge 'dzin gyi nga rgyal skyed cig
/phur bu thun rdzas hom dang mnan chas gtor zor rnams mdor bsdus gtad la /
hU~M:
dus gsum sangs rgyas phrin las 'dus pa'i dpal :
sras mchog phur pa khyod kyi lag tu gtad :
gsal gsum rdzong 'phrang srog gi gnad shes pas :
gding gsum dgongs pa gsum gyis gzhi bzung ste :
byang chub lam gyi bar chad ma lus kun :
'od gsal rig pa zang thal dbyings su sgrol :
dgra la thun rdzas rnams kyi char pa phob :
shin tu mi bsrun tshogs rnams hom du sregs :
chag chen zlog phyir zor gyi dmag dpung skul :
slar yang mi ldang phyir du mnan par gyis :
mdor na gdug pa'i tshogs kun tshar gcod pa'i :
drag po'i las rnams thams cad 'grub par shog :
ces dang rtsa sngags las sngags lok+t+ri pA la rnams sbrel mar bzlas la dmar gtor zo+or du 'phang /
me tog 'thor la shis pa brjod do //
'di ni rtsa ba'i smin byed kyi dbang du byas pa ste /
rkyen sel lta bur bum pa sogs dbang rdzas gzhan mi dgos pas gtor ma kho na bsham /
bskur dus kyang byin 'beb rjes su bum dbang mi dgos /
gtor ma lhar gsal ba'i gnas gsum las sku sngags phyag mtshan spro ba'i dbang bzhi tshar gcig rdzogs nas /
grangs gsog dgos tshe gong gsal gtor dbang gi mtshams sbyor /
dpal gyi gtor ma 'di nyid rab 'bar dur khrod rol pa'i pho brang chen por dpal chen khrag 'thung rak+sha thod phreng rtsal la bdud 'dul khro bo chen po bcu sogs sprul pa yang sprul dpag tu med pas bskor ba /
khyed rang gi spyi bor byon te sku gsung thugs las byin rlabs bdud rtsi'i rang bzhin khro chung mtshon cha me 'od kyi rnam pa char babs pa ltar byon /
khyed rang gi gnas gsum du thim pas sgo gsum gyi nad gdon sdig sgrib thams cad bsal /
sku gsung thugs yon tan phrin las dang bcas pa'i dbang dang byin rlabs thob /
dpal chen rak+sha thod phreng rtsal gyi sku gsung thugs ye shes rdo rje'i gsang ba dang dbyer med du gyur par mos shig
/ces dmigs pa gsal btab la /
oM AHhU~M hrI:
rtsa gsum lha tshogs thams cad kyi :
byin rlabs mthu stobs gcig bsdus pa :
rak+sha thod phreng he ru ka'i :
rdo rje'i sku yi dbang bskur ro :
snying po sngags kyi dbang bskur ro :
'od gsal thugs kyi dbang bskur ro :
dbyer med ye shes dbang bskur ro :
snying po'i mthar /
kA ya wA ka tsit+ta sarba a b+hi Shiny+tsa oM AHhU~M hrI:
zhes gnas bzhir bzhag pa la grangs gzung /
mthar mngon spyod rjes gnang mi dgos pas shis brjod la 'jug
/de dag gang ltar yang dbang bskur grub nas /
des snyigs dus glo bur keg sri'i bar gcod sel ba la lhag par bsngags pa rig 'dzin rak+sha thod phreng gi dbang bskur legs par grub pa lags sogs kyis mtshams sbyar la dbang rjes dam tshig khas blang /
gtang rag maN+Dal phyin chad spyi ltar bya /
slob dpon gyis gter srung gtor 'bul dang tshogs mchod nas shis brjod kyi bar phrin las rjes kyi bya ba rnams kyang las byang ltar mthar dbyung ngo //
'di'ang rin chen spar khab sogs kyi dgongs pa dang bstun te gter chen nyid las ji ltar nos pa ltar bkod pa'o //
nyon mongs rang gzugs sri keg smag rum kun //
dpal chen ye shes 'od brgyas dbyings su bcom //
sde bzhi'i pad+mo'i dga' tshal dar drags pas //
bstan 'gro'i bde skyid dgung du bdo bar shog
/'di la sgrub thabs gter chen mchog nas mdzad pa yod kyang phrin las kyi yan lag gzhan la ltos dgos pa sogs kyis 'dir rang rkang tshugs par byed bde'i slad du phrin las dbang bskur dkyus gcig tu bsres te /
sngags rig 'dzin pa pad+ma gar dbang rtsal gyis rdzong shod bde gshegs 'dus pa'i pho brang chen por bgyis pa dge legs 'phel ///
/
