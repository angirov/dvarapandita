[<!TCC Tibetan character 3,181 undefined in unicode!> ]rtsa gsum 'od gsal snying thig las :
phag mo dkar mo'i tshe sgrub bzhugs :
'chi med rtsa gsum lha la 'dud :
bde chen dkar mo la bsten nas :
tshe dang ye shes sgrub 'dod na :
'chi med tshe yi rdzas dang ni :
gtor ma mchod tshogs ci 'byor bsham :
bdag nyid lhar snang gsal brtan ngang :
thugs kar 'chi med tshe dpag med :
dkar gsal mnyam gzhag rgyas tshe bum :
rang 'od yum 'khyud longs sku'i chas :
mtshan dpe'i gzi brjid dpal du 'bar :
de'i thugs dbus thabs shes rab :
nyi zla'i gwa 'u kha sbyor dbus :
zung 'jug hrIHyig dkar po'i mthar :
sngags kyis bskor las 'od zer 'phros :
rang gi bla tshe chad nyams dang :
'khor 'das dwangs bcud 'chi med kyi :
bdud rtsi'i rnam par baM la thim :
rdo rje'i ye shes srog 'grub gyur :
sngags oM baM badzra wa rA hI pra dz+nyA dz+nyA na sarba sid+d+hi hrIM dza :mthar :
badzra A yu She swA hA:
'bum phrag bzhi bzlas 'chi med 'grub :
thun mtshams tshe 'gugs brgyud bskul ni :
mda' dar g.yab cing gdung shugs skyed :
oM:
me long lta bu'i ye shes las :
phyag rgya'i gzugs su rang shar ba :
bde chen dkar mo tshe yi lha :
'bum phrag yangs pa'i 'khor dang bcas :
rtse gcig gus pas bsgrubs lags na :
thugs rje thugs dam rtsal chen phyungs :
pho nya sprul pa mkha' khyab spros :
bdag gzhan bla tshe chad yar dang :
'khor 'das srog gi dwangs ma'i bcud :
'chi med bdud rtsi'i rnam par sdus :
bdag dang sgrub pa'i rdzas la stims :
bla srog chad nyams rang sor chud :
'gyur ba med pa rdo rje'i sku :
gzhom du med pa gnyug ma'i srog :
mi phyed rgyun gyis rtag pa yi :
ye shes chen po'i dngos grub stsol :
sngags dang bcas te bskul ba'i mthar :
a :
srid zhi'i dwangs bcud snying dbus kyi :
mi shigs thugs srog lha la thim :
rdo rje'i go chas rgyas btab pas :
'pho med gnyug ma'i srog 'grub shog :
dz+nyA na badzra rak+Sha rak+Sha b+h+rU~M:
rang nyid dngos grub blang ba 'am :
gzhan la tshe yi dbang bskur na :
khrus byas bgegs phral srung 'khor bsgom :
maN+Dal 'bul zhing gsol ba gdab :
ho :
bde chen ye shes snang ba can :
khyab bdag rdo rje btsun mo dang :
dbyer med dpal ldan bla ma yis :
tshe dang ye shes dbang mchog stsol :
rgyud sbyang lhar bskyed byin chen dbab :
tshe 'gugs bskul zhing dngos grub gsol :
de nas 'brang rgyas spyi bor bzhag :
oM:
mi 'gyur rtag pa'i ye shes sku :
bde gshegs tshe yi dbang bskur bas :
lus kyi sgrib pa kun dag nas :
'pho med rdo rje'i sku 'grub shog :
kA ya a b+hi Shiny+tsa oM:
tshe yi bdud rtsi mgrin par sbyin :
A:
'gag med nA da'i ye shes gsung :
pad+ma tshe yi dbang bskur bas :
ngag gi sgrib pa kun dag nas :
mi phyed rdo rje'i gsung 'grub shog :
wA ka a b+hi Shiny+tsa A:
ril bu snying khar gtugs shing sbyin :
hU~M:
'od gsal gnyug ma'i ye shes thugs :
rdo rje tshe yi dbang bskur bas :
yid kyi sgrib pa kun dag nas :
mkha' khyab rdo rje'i thugs 'grub shog :
tsit+ta a b+hi Shiny+tsa hU~M:
de ltar dbang dang dngos grub blang :
