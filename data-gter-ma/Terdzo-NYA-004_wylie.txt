'u 'u 'u :
pad+ma'i zhal gdams grol thig mthong ba rang grol las :
bla ma rig 'dzin kun 'dus kyi bdag mdun dbang don de nyid gsal ba zhes bya ba bzhugs so :
\u0f88









bde gshegs bla ma yongs rdzogs 'dus pa'i sku :
o rgyan pad+ma'i sku gsung thugs la 'dud :
bde gshegs bla ma yongs rdzogs dbang thob nas :
dal 'byor las 'bras mi rtag nyes dmigs bsgom :
phyi nang longs spyod rdzas dang mthun rkyen bsag :
phun tshogs lnga pos sgrub pa'i gzhi bzung la :
dkon mchog gsum dang bla ma bde gshegs lha :
mdun gyi nam mkhar gsal bsgom skyabs 'gro dang :
tshad med 'gro la snying rjes phan sems bskyed :
yan lag bcu yis tshogs gsag tshad med bsgom :
tshogs bsags skyabs gyur dzaHhU~M baM hoHsa bstim :
snod bcud stong gsal rdo rje'i gur nang du :
rang gi mdun du trAMHlas rab bskyed pa'i :
pad sdong dkar dmar 'dab stong rgyas pa'i dbus :
a las zla ba ma las nyi steng hU~M:
de las 'od 'phros yongs su gyur pa las :
bde gshegs kun 'dus ma hA gu ru nyid :
zhal gcig phyag gnyis dkar dmar 'dzum mdangs la :
mdzes pa'i spyan gnyis gdul bya'i yul la gzigs :
shangs kyi dbyibs rno smin ma 'khyug cing gsal :
zhal gyi dkyil 'khor zla rgyas pad+ma'i mdangs :
phyag g.yas rdo rje rtse lnga mkha' la gdengs :
g.yon pa pad phor bdud rtsis gang ba ni :
lte bar bsnams nas gsang ba'i yum la 'khyud :
gru mor 'chang ba rdo rje kha T+wAM ga :
me long dar dpyang stag ras gzig ras dang :
DA ru g.yer kha sil khrol tshangs skud ldan :
mdzes pa'i pad zhwa 'dab ldan brgyan pa la :
za 'og pad+ma sna tshogs rdo rjes spras :
rdo rje gtsug tor dar sna'i cod pan can :
nyi zla'i mthongs gsal me long lnga yis brgyan :
dkar dmar spel ba'i na bza' dri ma med :
mthing nag dar gyi phod chen rdo rje yi :
gang thod byi thir kha mtshams stag ras can :
chos gos dar dmar ber phyam sku la gsol :
snyan cha mgul do rin chen rus pas mdzes :
'od lnga'i klong na rdo rje'i skyil krung bzhugs :
mtshan dang dpe rdzogs yan lag drug cu'i dbyangs :
bsam yas ting 'dzin ngang du mi g.yo ba :
de yi pang du lha lcam man+dA ra :
dkar dmar mdangs ldan phyag gnyis gri thod 'dzin :
sgeg bzhad 'dzum pas yab kyi mgul nas 'khril :
dbu skra phyed bcing cung zad thur du grol :
rin chen rus rgyan phyag rgya rnam lnga 'chang :
dgyes shing mi g.yo brtan par bzhugs par gyur :
pad+ma'i sdong po yal ga lo 'dab ldan :
phyogs mtshams brgyad du 'bar ba'i pad steng du :
phyi ltar byang sems nang ltar sgrub sde brgyad :
gsang ba slob dpon bka' babs rnam brgyad dang :
yang gsang dur khrod gnas kyi mtshan brgyad nyid :
gzhan yang srid gsum dpa' bo rnal 'byor ma :
spyod tshul skye mched sku mdog ma nges shing :
zhal gcig phyag gnyis gri gug thod khrag thogs :
rus rgyan dur khrod chas ldan brkyang bskum gar :
zag med yar mar dga' bzhi'i ngo bor bzhugs :
gu ru'i spyi gtsug 'od khyim thig le'i dbus :
rgyal ba'i mchog gyur 'phags pa spyan ras   g.yas mchog sbyin gyi phyag rgyas pad dkar gyi yu ba 'dzin pa g.yon dkon mchog gsum gyi phyag rgya thugs kar gtad pa'o   gzigs :
zhal gcig phyag gnyis dung mdog rgyan dang ldan :
de yi spyi gtsug sangs rgyas snang mtha' yas :
dmar gsal zhal gcig phyag gnyis lhung bzed bsnams :
dar dmar chos gos rdo rje skyil krung bzhugs :
hU~M:
kun kyang gnas gsum 'od kyi zhing khams nas :
rig 'dzin brgyud pa sgrub sde brgyad kyi lha :
mkha' 'gro dam can 'khor dang bcas pa rnams :
sgrub mchog bdag la byin gyis brlab phyir gshegs :
gu ru d+he wa D+hA ki nI sa ma ya dzaHdza :
dgyes shing mi g.yo kun kyang brtan par bzhugs :
dbang skur byin rlobs mchog gi dngos grub stsol :
skyabs su 'gro ba ni /
hU~M:
bla ma yi dam DA ki kun gyi mchog :
sku gsung thugs ni dkon mchog gsum gyi dpal :
sgo gsum dad pas 'di bzung byang chub bar :
bdag sogs 'gro kun gus pas skyabs su mchi :
lan gsum :
sems bskyed pa ni :
hU~M:
bla ma rtsa gsum skyabs kyi mchog tu 'dzin :
'gro ba'i don du smon 'jug sems bskyed de :
sku gsung thugs dang mnyam sbyor gsang sngags kyi :
dam tshig sdom pa rtag tu bskyang bar bgyi :
lan gsum :
yan lag bdun pa ni :
hU~M:
bla ma yi dam DA ki'i lha tshogs rnams :
tshogs gnyis gsag phyir rten gyi mchog tu 'dzin :
dga' mgu rangs pa'i sems kyis gus phyag 'tshal :
dngos su 'byor dang yid sprul mchod pas mchod :
sdig pa'i tshogs dang dam tshig nyams chag bshags :
dge tshogs mdzad pa kun la yi rang ngo :
theg gsum chos kyi 'khor lo bskor bar bskul :
'gro la phan mdzad mya ngan mi 'dar bzhugs :
bdag gzhan dge ba byang chub chen por bsngo :
de ltar nyams blangs dge tshogs la brten nas :
mkha' khyab 'khrul pa'i sems can thams cad la :
byams dang snying rje'i dga' ba tshad med dang :
btang snyoms la brten mnyam nyid chos kyi sku :
'gro ba kun gyis yang dag gnas thob shog :
hU~M:
deng nas bdag dang sems can rnams :
ye nas gnyis su med pa la :
rang snang 'thas pas gnyis su bzung :
mtha' med 'khor bar sdug bsngal myang :
da ni srid pa'i mtha' grol nas :
ye shes klong nas sangs rgyas phyir :
snying nas gdung ba'i shugs bskyed do :
mos gus bskyed cing mchi ma blag :
'di ltar gsol ba gdab par bya :
oM AHhU~M ma hA gu ru sarba sid+d+hi hU~M:
oM AHhU~M badzra gu ru pad+ma sid+d+hi hU~M:
bsnyen pa'o :
oM badzra ma hA gu ru sarba sid+d+hi hU~M phaT:
nye bsnyen no :
zhes 'di nga ros brgya stong khri 'bum bzla :
gsol btab bsnyen pas mdun gyi lha tshogs las :
dkar dmar mthing tshogs bsam yas 'od zer gyis :
gnas gsum gang bas sgo gsum rim par sbyangs :
sku gsung thugs su byin gyis rlob pa dang :
'od zer phar 'phros sku gsung thugs la thim :
phyi nang gsang ba'i mchod pas mnyes pa dang :
bar du 'od zer snod bcud thams cad gang :
bla ma yi dam mkha' 'gror gsal ba'i ngang :
rig pa gzengs bstod bla mar mos gus kyis :
nga rgyal drag pos thun gyi sum cha bzla :
de ni bsnyen pa'i bsnyen pa zhes bya ste :
phyogs bcu dus gsum bla ma rtsa gsum gyi :
byin rlabs ye shes dngos grub 'beb pa'i gnad :
dzapa? dbyangs ngang pa'i skad ltar bzla bar bya :
thun mtshams 'od zer spro bsdu'i dbang bzhi blang :
tshogs zhing 'od zhu rang dang gnyis med bstim :
ma bcos khyab brdal zung 'jug ngang la bzhag :
sa ma ya :
rgya rgya rgya :
rgya rgya rgya :
dngos gzhi rten mchod lag len rgyas par bsham :
khrus byas go bgos bdud rtsi yang dag myang :
thod rnga cang te'u rnga dang dril bu dang :
spos dang dar 'phan bla bre yol bas brgyan :
sgrub pa'i grogs dang bcas te phyi rol du :
sngon 'gro'i gtor ma pad+ma'i dbyibs can la :
dkar gsum sman chu chang dang bdud rtsis bran :
dang po bgegs la gtor ma sbyin pa ni :
raM yaM khaM gsum oM AHhU~M gsum gyis :
bsregs gtor sbyangs dang byin brlab tshul bzhin bya :
hU~M:
yul phyogs 'di dag kun la gnas pa yi :
lha klu gnod sbyin srin po 'byung po dang :
yi dwags sha za brjed byed smyo byed dang :
mkha' 'gro ma mo 'khor dang bcas pa rnams :
mchod sbyin gtor ma bzang po 'di nyid bzhes :
bar du gcod pa'i bsam sbyor kun spongs la :
zhi dang phan pa'i sems kyis gnas par gyis :
ma hA pany+tsa ba liM ta khA hi khA hi :
gnyis pa bka' bsgo zhing mtshams bcad pa ni :
hU~M:
ye shes rol pa dpal gyi skur gsal ba'i :
sku gsung thugs las sprul pa'i khro tshogs kyis :
bgegs rigs ma lus rgya mtsho'i mthar bskrad bgyi :
oM sum+b+ha ni sum+b+ha hU~M:
g+h+r-ih+Na g+h+r-ih+Na hU~M:
g+h+r-ih+Na pa ya g+h+r-ih+Na pa ya hU~M:
A na ya ho :
b+ha ga wAn bid+yA rA dzA ya hU~M phaT:
srung 'khor bsgom pa ni :
hU~M:
ye shes rol pa dpal gyi thugs las byung :
rdo rje 'khor lo ral gri rgya gram dang :
mda' mtshon phur bu me dpung phyogs mtshams gtams :
bskal pa'i rlung yang gnas 'dir ldang mi 'gyur :
oM badzra tsakra tIk+Sh+Na karma kI la ya dz+wa la raM hU~M phaT:
hU~M:
ye shes rol pa dpal gyi sku gsung thugs :
yon tan phrin las sprul pa khro bo'i tshogs :
'jigs sku rngam bkrag rno ba'i mtshon char 'beb :
bar mtshams med pa khro bo'i sprin chen 'khrigs :
oM badzra kro d+ha sarba sa ma ya ru lu ru lu hU~M phaT:
gsum pa brda sgo dbye ba ni :
hU~M:
bla ma yi dam DA ki'i dkyil 'khor ni :
kun nas ma 'dres yongs su khyab cing brdal :
rang ngo ma shes yul drug rtog pas bcings :
rang rig don gyi 'char sgo dbye ru gsol :
b+h+rU~M pra we sha ya phaT:
bzhi pa brda phyag 'tshal ba ni :
hU~M:
rtsa gsum kun snang rang rig lha yi tshogs :
spro dang bsdu ba'i yongs dbye mi 'tshal yang :
rang ngo ma 'tshal tha dad blos bcings pa :
rang shes 'khrul pa bral phyir phyag 'tshal lo :
a ti pU ho :
pra tIts+tsha ho :
lnga pa dam bca' ba ni :
hU~M:
bla ma yi dam DA ki'i lha tshogs rnams :
ye nas rang dang tha dad gnyis med pa :
ma rig dbang gis gnyis su bzung lags kyang :
deng nas gnyis med ye shes gcig tu bzung :
oM badzra tsit+ta hU~M:
drug pa byin dbab pa ni :
hU~M:
bla ma yi dam DA ki'i sku gsung thugs :
rang rtsal 'gag med nam mkha'i mtha' dang mnyam :
dzaHhU~M baM hoHsa chos dbyings gnas nas gshegs :
gnyis med brtan bzhugs byin dbang bskur du gsol :
oM AHhU~M hrIHbadzra gu ru pad+ma thod phreng rtsal badzra sa ma ya dzaHdza :
oM ru lu ru lu hU~M b+h+yo hU~M:
A we sha ya a a A:
zhes pa'i rjes la yi ge brgya pa'i bshags pa bya'o :
bdun pa mchod pa byin gyis brlab pa ni :
hU~M:
bla ma rtsa gsum snang srid dag pa la :
rang rtsal ma 'gag mchod pa'i cho 'phrul gyis :
kun bzang mchod sprin rgya mtshor byin brlabs nas :
ye shes lnga rdzogs sku gsung thugs su brlab :
oM AHhU~M sarba pU dza me g+ha AHhU~M:
oM AHhU~M sarba pany+tsa a mr-ita hU~M hrIHThA:
oM AHhU~M ma hA ba liM ta te dzo ba liM ta ba la ba te gu h+ya sa ma ye hU~M hrIHThA:
oM AHhU~M ma hA rak+ta dz+wa la maN+Dal hU~M hrIHThA:
ma hA badzra hU~M:
g+haN+De hU~M:
de ltar las rim bdun gyis sngon 'gro rdzogs so :
sa ma ya :
rgya rgya rgya :
dngos gzhi'i chos ni nyi shu rtsa lnga ste :
dang po de bzhin nyid kyi ting 'dzin ni :
hU~M:
chos rnams skye med 'od gsal nam mkha'i dbyings :
gzung dang 'dzin bral rang byung kun tu rig :
gcig dang du ma'i rnam pa kun bral ba :
snying po mchog gi ting 'dzin yongs la khyab :
oM ma hA shUN+ya tA dz+nyA na badzra swa b+hA wa At+ma ko\u0f85 haM:
gnyis pa kun tu snang ba'i ting 'dzin ni :
hU~M:
ma 'gag gsal ba rig pa'i rtsal snang ni :
kun tu ma 'dres kun la khyab pa yi :
snying rje chen po 'od lnga'i mdangs ldan pa :
nam mkha' bzhin du phyogs ris med par bsgom :
oM d+harma d+hA tu sa mA d+hi hU~M:
gsum pa rgyu'i ting 'dzin ni :
hU~M:
stong pa nyid kyi rang bzhin snying rje che :
snying rje'i rang bzhin stong nyid rdo rje sems :
zung 'jug 'od gsal rdo rje sngon po ni :
rtse lnga hU~M bcas stong dbyings mkha' la gsal :
oM ba \u0f7cd+hi tsit+ta sa mA d+hi hU~M:
gnyis pa 'byung ba rim brtsegs bskyed pa ni :
hU~M las chos 'byung 'od lnga chad pa las :
me chu rlung gis thams cad stong par sbyangs :
eHyaMHraMHbaMHsuMHkeMH'byung rim lnga :
nam mkha' rlung me chu sa ri rab brtsegs :
ma hA badzra maN+Dal hU~M:
gsum pa gzhal yas gdan bcas bskyed pa ni :
hU~M las b+h+rU~M 'phros 'od du zhu ba las :
rin chen 'bar ba'i gzhal yas gru bzhi pa :
sgo bzhi rtsig pa rta babs 'dod yon dang :
rin chen pha gu drwa ba drwa phyed dang :
mda' yab pu shu phyogs mtshams kun nas mdzes :
phyi rol pad+ma 'dab stong ge sar la :
mchod pa'i lha mo dpag med mchod rdzas thogs :
de yi phyi rol rdo rje'i gur khang sra :
rab 'jigs dur khrod brgyad kyis bskor ba la :
ro dang keng rus 'dre dang srin po dang :
ro langs mkha' 'gro rig 'dzin gtso mchog brgyad :
me chu sprin dang ri dang mchod pa'i rten :
steng 'og phyogs mtshams ye shes rnam lnga'i gur :
kha dog lnga ldan me dpung kun nas 'bar :
bzhi pa lha tshogs bskyed pa ni :
pho brang dbus su rin chen zur brgyad mdzes :
lte dbus pad+ma nyi zla brtsegs pa'i steng :
mthing mdog rdo rje rtse lnga'i lte bar hU~M:
rang rig rnam pa ma bcos mthing gsal las :
'od 'phros don byas bdag nyid pad+ma 'byung :
kun tu bzang po rdo rje thod phreng rtsal :
zhal gcig phyag gnyis mthing gsal rdor dril bsnol :
kun bzang yum chen mtsho rgyal pad mdog 'khril :
gri gug thod 'dzin dar dang rus rgyan spras :
mnyam sbyor bde bas dbang bskur byin gyis brlabs :
ye shes 'od lnga 'bar ba'i klong na bzhugs :
lhan skyes mi g.yo zung 'jug sgyu ma'i sku :
bde stong dbyer med sku gsung thugs su grub :
de yi spyi gtsug pad+ma nyi zla'i steng :
dga' rab rdo rje dkar gsal rdor dril 'dzin :
rin chen rus rgyan mdzes pa'i gar dgur ldan :
de yi spyi gtsug gsang bdag rdo rje sems :
dri med dung mdog mchog tu gzugs bzang ba :
rdo rje dril bu 'gying tshul phyag rgyas 'khril :
rin chen rus rgyan dar dang mtshan dper ldan :
de nyid spyi gtsug pad+ma nyi zla'i steng :
thog ma'i rgyal ba kun bzang yab yum sku :
zhal gcig phyag gnyis mnyam gzhag phyag rgya'i steng :
ut+pa lar gnas rdo rje dril bu 'dzin :
bzang mo thal sbyar bde stong rig pa'i sku :
'od lnga'i klong na mtshan dpe gsal rdzogs ldan :
de ltar gsal ba'i pad+ma'i sdong po las :
phyogs mtshams rgyas pa'i pad sdong nyi zla'i steng :
che mchog la sogs sgrub sde brgyad kyi lha :
sku mdog zhal phyag ma 'dres lhun gyis grub :
gtso dang 'khor bcas bsam las 'das par bsgom :
de ltar bdag nyid gsal ba'i snying ga ru :
pad+ma 'dab brgyad dkar dmar mdangs ldan dbus :
nyi zla lha klu byol song brtsegs pa'i steng :
bcom ldan dpal chen che mchog he ru ka :
mthing nag sku la zhal gcig phyag gnyis pa :
rdo rje thod khrag dkrugs 'thung brkyang bskum gar :
gnam zhal yum dang gnyis med gtso 'khor   yum rnams phyag gnyis gri thod 'dzin pa   gsal :
kun gzhi rnam shes rnam dag lhun gyis grub :
tshogs brgyad dag pa snying gi phyogs mtshams su :
shar gyi 'dab steng ru dra nyi zla'i steng :
me long ye shes badzra he ru ka :
mthing nag phyag gnyis rdo rje dril bu 'dzin :
khro mo dbang phyug yum dang gnyis su med :
lho yi 'dab steng chu glang nyi zla'i steng :
mnyam nyid ye shes 'jam dpal gshin rje'i gshed :
mthing nag phyag gnyis 'khor lo sdigs mdzub lcags kyu mdzad :
ro langs khro mo yum dang gnyis su med :
nub kyi 'dab steng chu bdag nyi zla'i steng :
sor rtog ye shes pad+ma dbang gi rgyal :
dmar nag phyag gnyis rdo rje dril bu 'dzin :
ral gcig khro mo yum dang gnyis su med :
byang gi 'dab steng dbang phyug nyi zla'i steng :
bya grub ye shes rdo rje gzhon nu'i sku :
mthing nag phyag gnyis rdo rje phur pa 'dril :
'khor lo rgyas 'debs yum dang gnyis su med :
shar lho'i 'dab steng ma bdud nyi zla'i steng :
dbyings grol ye shes bla med ma mo he ru ka :
mthing nag phyag gnyis rdo rje thod khrag 'dzin :
kun tu bzang mo yum dang gnyis su med :
lho nub 'dab steng srin po nyi zla'i steng :
'da' ka ye shes rig 'dzin drag po rtsal :
mthing nag phyag gnyis rdo rje dril bu 'dzin :
rdo rje phag mo yum dang gnyis su med :
nub byang 'dab steng dregs pa nyi zla'i steng :
klong gyur ye shes dregs pa kun 'dul dpal :
mthing nag phyag gnyis rdo rje thod khrag bsnams :
khams gsum spyi 'dul yum dang gnyis su med :
byang shar 'dab steng lha chen nyi zla'i steng :
mtha' grol ye shes stobs ldan nag po'i sku :
mthing nag phyag gnyis rdo rje tsit+ta bsnams :
'byung lnga'i bdag mo yum dang gnyis su med :
rang rang 'khor tshogs ye shes rol pa'i sku :
hU~M:
bar mtshams 'dab brgyad thig le'i dbus :
shar du hU~M chen kA ra nyid :
dkar gsal phyag gnyis rdor dril 'dzin :
lho ru 'jam dpal bshes gnyen dpal :
dmar smug be con sdigs mdzub mdzad :
nub tu klu sgrub gur gum mdog :
gtsug tor chos 'chad phyag rgya can :
byang du pra b+ha hasti rtsal :
dkar dmar phyag shing pusti 'dzin :
shar lhor d+ha na saMskr-i dmar :
thod rnga pad phor bdud rtsi 'dzin :
lho nub bi ma mi tra sngo :
rdo rje rtse lnga tshe bum 'dzin :
nub byang gu h+ya tsan+d+ra dmar :
phyag gnyis lcags kyu'i phyag rgya mdzad :
byang shar shAn+tiM dmar smug mdog :
'khor lo gri gug g.yas g.yon 'dzin :
kun kyang mnyen zhu phod chen dang :
rin chen rus rgyan chos gos gsol :
'ja' 'od 'khrigs pa'i klong dkyil na :
dgyes pa'i tshul gyis bzhugs par gyur :
hU~M:
de yi phyi rim 'dab brgyad la :
thabs shes dkar dmar gdan gyi steng :
rim bzhin pad+ma 'byung gnas mthing :
rdo rje g.yas la sdigs mdzub g.yon :
rang 'od yum dang gnyis med 'khril :
pad+ma saM b+ha dkar smug zhal :
rdo rje thod pa g.yas dang g.yon :
dge slong tshul can 'od zer dmar :
blo ldan mchog sred dkar gsal mdog :
thod rnga pad phor dar dkar gsol :
pad+ma rgyal po dmar gsal sku :
thod rnga lcags sgrog me long 'dzin :
nyi ma 'od zer dmar ser sku :
kha T+wAM nyi zer rus rgyan can :
shAkya seng ge gser mdog 'od :
skyil krung dar dmar sa gnon can :
seng ge sgra sgrog mthing nag khros :
rtse lnga rdo rje sdigs mdzub bzhengs :
rdo rje gro lod dmar smug khros :
rdo rje rtse lnga phur pa 'debs :
la la dur khrod rin chen chas :
la la bzhengs bzhugs rol stabs can :
rigs bzhi dpa' bo mkha' 'gros bskor :
(gsang ba ye shes gtso dang sbyor :
'khor du rig 'dzin mkha' 'gros bskor :)
gnas bzhir 'bru gsum hrIHdang ma :
'od zer kun nas 'phro bzhin bzhugs :
hU~M:
gru chad bzhi la mchod pa'i lha mo brgyad :
gser khyams rigs kyi mkha' 'gro 'bum sde dang :
khrag khyams chos skyong dam can skar ltar 'khrigs :
sgo bzhir dpa' bo sde bzhi dpung dang bcas :
khor yug rgyal chen phyogs skyong tshogs kyis bskor :
steng 'og 'dod yon snam bu lha mos gtibs :
gsal la ma 'dres 'dzum bzhad hU~M sgra sgrog :
bde chen 'od gsal thugs dang ro gcig shar :
bdag nyid thod phreng sku la sangs rgyas zhing :
spyi bor khrag 'thung lnga bcu rtsa brgyad dang :
rdo rje rigs kyi mkha' 'gro yab yum la :
rdo rje rigs kyi mkha' 'gro mang pos bskor :
mgrin par rin chen mkha' 'gro yab yum la :
rin chen rigs kyi mkha' 'gro mang pos bskor :
snying gar bud+d+ha mkha' 'gro yab yum la :
bud+d+ha rigs kyi mkha' 'gro mang pos bskor :
lte bar pad+ma mkha' 'gro yab yum la :
pad+ma rigs kyi mkha' 'gro mang pos bskor :
gsang bar las kyi mkha' 'gro yab yum la :
las kyi rigs kyi mkha' 'gro mang pos bskor :
rtsa chen rtsa phran grangs las 'das pa rnams :
mkha' 'gro dpa' bo bsam yas lhun gyis grub :
phung po dag pa rigs kyi sangs rgyas lnga :
'byung ba dag pa rigs kyi lha mo lnga :
rnam shes dag pa nang gi rgyal sras bzhi :
dbang po dag pa phyi yi sems dpa' bzhi :
yul bzhi dag pa sgeg sogs sems ma bzhi :
dus bzhi dag pa mchod pa'i lha mo bzhi :
rigs bzhi dag pa khro tshogs sgo ba bzhi :
mu bzhi dag pa khro mo dbang phyug bzhi :
sgal tshigs dag pa dbang phyug nyi shu brgyad :
ye nas lhun grub ma bskyed rang byung shar :
sku gsung thugs ni rdo rje gsum du gsal :
rang dbang rang thob rigs lngas dbu la brgyan :
rig pa rang gsal ye shes thugs srog hU~M:
hU~M:
gzhan yang rtsa khams nyi khri chig stong na :
dbyings dang ye shes las las grub pa'i rtsal :
zhi khro'i lha tshogs til gyi gong bu ltar :
snang stong ye shes bde stong lhun gyis grub :
gnyis med 'khril sbyor rgyan dang cha lugs ldan :
sgeg pa dpa' ba 'jigs su rung ba dang :
rgod dang gshe dang 'jigs par ston pa dang :
snying rje rngam dang zhi ba la sogs pa'i :
drag po'i gar dgu'i tshul gyi sgyu ma'i sku :
dwangs gsal mdzes sdug lhun stug dpa' ba dang :
sgeg cing rol pa snang la rang bzhin med :
zhi ba'i nyams dgu dag dang ldan pa'i lha :
bsam gyis mi khyab bde stong lha skur bzhugs :
hU~M:
thod phreng dbu gtsug kun bzang rdo rje sems :
tshom bu dgu ldan zhi ba'i lha tshogs rnams :
ye shes rol pa'i rang snang rang rtsal las :
zhi tshul dgu ldan rgyan cha bcu gsum mdzes :
dbu rgyan lhag pa'i lha tshogs lhun gyis grub :
dug lnga dag pa ye shes lnga yi klong :
bzhi bcu rtsa gnyis dam pa rigs brgya'i sku :
du mar snang yang gcig gi ngo bor bzhugs :
tshogs brgyad dag pa rig 'dzin brgyad du snang :
yul brgyad snang ba dur khrod brgyad du shar :
'dom gang gru bzhi'i lus 'di gzhal yas khang :
kha sna gsang ba gshang gci'i sgo bzhi gsal :
mig gnyis dang ni rna ba gnyis kyi sgo :
lkog gyur ye shes gsang ba'i sgo bzhi dang :
snying gi sgo nas phyogs bzhir 'byung bzhi'i rlung :
rtag tu rgyu bas bar gyi sgo bzhi gsal :
rkang brgyad ka ba rtsa brgyad ka gdung dang :
tshil bu pha gu sha nyid 'dod pa'i khyams :
rtsa phran dral phyam rtsig pa rta babs dang :
rna ba ri dwags smin ma bya ru dang :
thod pa gdugs dang skra yi dar dpyang dang :
tshangs bug tog dang rtsa yi drwa ba dang :
pags pa rwa gur ba spu me ri 'bar :
pags pa'i phyi rtsa 'khor lo rtsibs stong gsal :
khams lnga dag pa lus rnams 'byung bzhi dang :
ri rab brtsegs pa rang bzhin lhun gyis grub :
kun kyang 'od gsal me long 'od lnga'i dkyil :
gsal la ma 'dres rang byung dkyil 'khor rdzogs :
rang byung rang shar rang rig gsal bar bsgom :
hU~M:
gzhi dus dwangs ma'i rtsa thig rlung gsum las :
rten ni gzhal yas brten pa lha dang bcas :
de ltar rang nyid gsal ba'i mdun dkyil du :
rgyu dus phyi yi dkyil 'khor rnam lnga la :
dbang bzhi yul gyi lha tshogs ma bsgribs par :
gsal la ma 'dres nam mkha'i 'ja' tshon dang :
snang la ma grub chu zla ji bzhin du :
rig 'dzin bla ma zhi khro DA ki rnams :
bdag mdun dbyer med ye shes spyan drangs bstim :
phyi nang mchod bstod bsnyen sgrub las la 'bad :
dbang bzhi blang zhing don gyi ngo bor bzhag :
rgyun khyer tshom dkyil gtor ma la brten nas :
rgyas pa'i dus su dkyil 'khor rnam bdun dang :
mchod tshogs dang bcas mda' gri rgyan rnams bkram :
lam dbang nyid ni yab yum sku las len :
'bras dbang nyams myong lam rtags nyid las gsal :
ma bsgom ma bskyed g.yo med bzhag pa las :
lnga ldan tshom bu'i ngang du lha rnams rdzogs :
sa ma ya :
rgya rgya rgya :
rgya rgya rgya :
lnga pa spyan 'dren pa ni :
hU~M:
gsal brtan ye shes rol pa las :
bla ma yi dam DA ki'i tshogs :
dmigs med mkha' ltar dag pa'i gnas :
thugs rje'i dbang gis gshegs su gsol :
hU~M:
'og min zhing dang o rgyan gnas :
rnga yab gling dang dur khrod brgyad :
rang bzhin gnas nas 'dir gshegs shig :
'khor du sprul pa bsam mi khyab :
rig 'dzin gtso bo pad+ma 'byung :
kun bzang rdo rje thod phreng rtsal :
sgrub sde brgyad kyi lha tshogs dang :
sprul sku rig 'dzin chen po brgyad :
yang sprul mtshan brgyad rnam rol dang :
mkha' 'gro srung ma dam can rnams :
sku ni mtshan mchog mdangs dang ldan :
gsung ni don dam chos kyi sgra :
thugs ni 'od gsal bde chen 'bar :
rnam 'gyur yon tan bsam mi khyab :
rgyan dang cha lugs bsam las 'das :
sgrub mchog bdag la brtser dgongs la :
gnas mchog 'di ru gshegs su gsol :
nyi zla pad+ma'i gdan bzhugs la :
sku gsung thugs kyis byin rlobs shig :
gu ru d+he wa d+hA ki nI e h+ye hi b+ha ga wAn ma hA kA ru Ni ka dr-i sh+ya ho :
e A ral+li hrIng hrIng dzaHdza :
drug pa bzhugs su gsol ba ni :
hU~M:
gdod nas gnyis med mnyam pa'i ngang nyid las :
blo sbyang phyir du dam tshig ye shes sems :
chu la chu bzhag sgyu ma ji bzhin du :
du mar snang la ro gcig brtan par bya :
kA ya wA ka tsit+ta tiSh+Tha badzra lhan :
bdun pa byin dbang bskur ba ni :
hU~M:
thams cad sku gsung thugs dang ye shes ldan :
dbang chen dbang skur mthu rtsal byin gyis rlobs :
phyag rgya bzhi ldan ye nas grub pa'i ngang :
thams cad byang chub sems su lhun gyis grub :
oM hU~M swA hrIHhA:
a b+hi Shiny+tsa hU~M:
brgyad pa phyag 'tshal ba ni :
hU~M:
bla ma yi dam zhi khro DA ki'i tshogs :
rang shes 'khrul bral brda dang gar gyi phyag :
rnam dag ye shes chen por rtogs bya'i phyir :
sri zhu gus pas 'phrul dga'i tshul phyag 'tshal :
na mo pu ru sha ya ho :
a ti pU ho :
pra tIts+tsha ho :
dgu pa phyag rgya gar gyi mchod pa ni :
hU~M:
tha mal rtog pa rnam dag phyag rgya'i brda :
gar gyis rab mtshon don gyi lhar gsal phyir :
gtso dang 'khor bcas ting 'dzin cho 'phrul gyis :
rol pa ma 'dres phyag rgya'i mchod pa 'bul :
ma hA mu dra pU dza ho :
bcu pa glu bro ye shes kyi mchod pa ni :
hU~M:
ye shes glu bro don gyi brda mtshon nas :
dga' ba bcu drug glu dbyangs bro gar dang :
yang dag don rtog rang byung rang la mchod :
mi rtog ye shes rang gnas bstan du gsol :
ma hA dz+nyA na te te hU~M:
te te te na hU~M:
bcu gcig pa nyer spyod dang 'dod yon drug gi mchod pa ni :
hU~M:
ting 'dzin cho 'phrul ye shes rol pa las :
pha rol phyin pa drug rdzogs mchod pa'i sprin :
nam mkha'i khams su sgyu ma'i tshul bstan nas :
rang byung rig pa don gyi lha la 'bul :
oM badzra A ha ra A ha ra puSh+pe d+hU pe A lo ke g+han+d+he ne wid+yA shab+da pU dza ho :
hU~M:
gsang ba yum gyi bde ba dam pa ni :
gzugs sgra dri ro reg bya chos rnams te :
'dod yon ma 'gag rang byung lha mo yis :
'dod yon rnam drug sems kyi rgyan du 'bul :
pany+tsa kA ma gu Na pU dza AHhU~M:
bcu gnyis pa gsang ba dug lnga'i mchod pa ni :
hU~M:
rgyal ba rigs lnga'i dkyil 'khor dam pa ni :
'dod chags zhe sdang gti mug nga rgyal dang :
phrag dog rnam dag sku lnga ye shes lnga :
sbyor sgrol dag pa lam gyi mchod pa 'bul :
ha la pany+tsa pU dza ho :
bcu gsum pa dug gsum gyi mchod pa ni :
hU~M:
'dod chags zhe sdang gti mug rnam pa gsum :
sha khrag rus pa'i rdzas su lhun gyis grub :
khams gsum dag pa sku gsung thugs dang ldan :
dam tshig gsum gyi mchod pa dam pa 'bul :
ma hA mAM sa rak+ta kiM ni ri ti pU dza ho :
bcu bzhi pa che ba'i yon tan brjod de 'bul zhing dngos grub blang ba ni :
hU~M:
rang byung gdod nas dag pa rdzas kyi mchog :
sha lnga bdud rtsi rigs lnga ye shes lnga :
dag mnyam rtogs pas rang byung rang la mchod :
sku gsung thugs kyi sid+d+hi bstsal du gsol :
sarba pany+tsa a mr-ita khA hi :
kA ya wA ka tsit+ta sid+d+hi oM AHhU~M hrI:
bco lnga pa dam rdzas gtor ma'i mchod pa ni :
hU~M:
khyad par rmad byung dam rdzas 'dod yon lnga :
sku gsung thugs kyi dam tshig mchog gi rten :
zag med bdud rtsi'i gtor ma longs spyod rgyan :
bla ma yi dam DA ki'i tshogs la 'bul :
ma hA ba liM ta khA hi :
bcu drug pa ma chags rak+ta'i mchod pa ni :
hU~M:
bde chen ye shes 'byung ba'i gnas gcig pu :
pad+ma rak+ta chags pa chen po'i tshogs :
ma lus gcig bsdus 'khor skyon dag pa'i rdzas :
bla ma yi dam DA ki'i tshogs la 'bul :
ma hA rak+ta khA hi :
bcu bdun pa gsang nan dza gad kyi mchod pa ni :
hU~M:
rdo rje sems dpa' bdud rtsi 'chi med rdzas :
rgyu gnyis rkyen gsum bdud rtsi bzhi sbyar nas :
dkar dmar khams kyi bde ba bskyed pa'i phyir :
bla ma yi dam DA ki'i tshogs la 'bul :
sarba pany+tsa a mr-ita dza gad khA hi :
bco brgyad pa gnyis sbyor gyi mchod pa ni :
hU~M:
thabs kyi rdo rje bde chen waM gi dpal :
shes rab pad+ma e yig rnam thar gsum :
thabs shes gnyis kyi dga' ba mnyam sbyor ba :
zag med rdzu 'phrul lam gyi mchod pa 'bul :
snyoms 'jug dga' ba'i rol pa las byung ba :
mi shigs thig le mchog gi rol mo'i sgra :
a haM bde ba'i mdangs su shar ba rnams :
thabs shes dbyer med zung 'jug mchod par 'bul :
oM pad+mo yo gi nI badzra pra we sha ya phaT:
bcu dgu pa bdag rtog bsgral ba'i mchod pa ni :
hU~M:
yang dag rtogs pa'i ye shes rdo rje yis :
'khor ba'i bag chags gtan nas bcom byas te :
gnas ngan sgrib pa'i dgra dpung gzhom pa'i phyir :
gsang ba mkha' gsang dbyings su bsgral mchod 'bul :
ma traM ru dra pra b+hany+dza ya hU~M phaT:
ti hU~M e s+pha ra Na hU~M phaT:
nyi shu pa ye shes lha yi bstod pa ni :
hU~M:
sgyu 'phrul rdo rje nam mkha'i mdud grol zhing :
thabs shes dbyer med bde chen 'gyur ba med :
cir yang mi g.yo ma 'dres lham me ba :
rdo rje thod phreng yab yum nyid la bstod :
snang yul ye shes gcig gi ngo bo nyid :
gcig dang du ma bral ba'i bdag nyid can :
sna tshogs snang brnyan rig pa'i rtsal chen po :
lhun gyis grub pa'i rig 'dzin brgyad la bstod :
dngos grub kun 'byung dur khrod brgyad rnams su :
sngon gyi smon lam rang byung ye shes mthus :
gang la cis 'dul rnam 'phrul brgyad du shar :
sprul pa'i gu ru mtshan brgyad nyid la bstod :
gnyis med zung 'jug che mchog he ru ka :
ma bcos spros bral mthing nag chos kyi sku :
zhal gcig 'gyur med phyag gnyis thabs shes sbyor :
zhabs gnyis mtha' gnon ye shes gar dgur ldan :
dug lnga ma spangs rin chen dur khrod chas :
bde stong mnyam sbyor yab yum tshogs la bstod :
mnyam nyid dag pa rgyal ba'i ye shes sku :
rtsol med rang byung A li kA li'i sgra :
rtog med spros bral 'od gsal thig le'i thugs :
rtsol ba bral ba lhun grub yon tan gter :
rang bzhin ma nges phrin las lhun gyis grub :
bla ma yi dam mkha' 'gro'i tshogs la bstod :
nyer gcig pa bsnyen cing sgrub pa'i dmigs pa ni :
rang 'dra'i ye shes sems dpa'i thugs dkyil du :
thugs kar pad+ma dmar po sran gshags tsam :
ge sar dbus su rdo rje rtse dgu pa :
lte ba nyi zla'i steng du spu shad ltar :
gsal ba hU~M yig sngags kyi phreng bas bskor :
'brug ltar gsal ba'i mdangs ldan me 'od 'phro :
snod bcud sbyangs nas rnam dag lha ru bsgom :
'od zer 'dus nas dngos grub snying nang bstim :
nyer gnyis pa dzapa? bskul ni :
hU~M:
bla ma rtsa gsum longs spyod rdzogs pa'i sku :
gsung ni snying po sgra sgrog sngags kyi sgra :
thugs ni dbyings rig gnyis med byang chub sems :
dzapa? kyis rgyud bskul rdo rje'i lu gu rgyud :
AHlas 'phros pas stong gsum 'od kyis gang :
hU~M gis bsdus pas yum gyi mkha' la 'khyil :
yab yum gsang ba'i gnas nas thugs kar thim :
ma 'grub bar du ting 'dzin mi gtang ngo :
yengs med rtse gcig gus pas bsgrub par bgyi :
nyer gsum pa sgrub sngags bzla ba ni :
hU~M hU~M hU~M:
hU~M hU~M hU~M:
hU~M hU~M hU~M:
ha ri ni sa sid+d+hi hU~M:
gsal 'tsher dwangs ma 'od kyi 'phro 'du las :
rang lus lha sku khong pa'i rtsa khams gang :
rtsa khams gnas pa'i mkha' 'gro bde bas tshims :
bung ba'i tshang ltar ha ri ni sa sgrog :
mkha' 'gro'i 'od zer rig 'dzin sku la thim :
zag med bde bas sgo gsum smin par bsgom :
snang ba sku la grags pa sngags dang ni :
dran rig bla ma'i mos gus 'od gsal ngang :
bying rgod gnyis phral sgrub pa'i sngags la 'bad :
de dus rtags dang mtshan ma bzang po mthong :
thun gcig sku yi klong du gsal bar blta :
thun gcig kha sbyor rlung gi gnad la 'jog :
thun gcig ma yengs lta ba'i ngang du bzhag :
nyer bzhi sgrub pa chen po ni :
de la snang ba thob nas sgrub pa dngos :
gsang ba yongs rdzogs yang snying 'di nyid bzla :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M:
oM AHhU~M swA hA:
mUM hrIHhU~M A:
oM shrI badzra ma hA kro d+ha hU~M:
hU~M badzra he ru ka :
A+eHya mAn+ta ka :
hrIHpad+mAn+ta kr-ita :
hU~M badzra kI la ya :
ma ma kro d+hI shwa ri :
hU~M badzra ma hA gu ru :
hU~M badzra tsan+Da :
sarba duSh+TaM e dzaHb+h+yo :
khroM badzra ga ru DA:
sarba DA ki nI:
sa ma ya hrIng hrIng dza :
badzra yak+sha kro ta :
ma hA yak+sha kA la rU pa :
karma raM raM dz+wa la raM hU~M phaT:
'od zer phar 'phros mgar gyi sol dmar gyi :
me stag ltar 'phros snang ba khral khrol gang :
sku las gsung byung 'brug gi sgra ltar sgrog :
'od zer tshur 'phros phyi nang lha tshogs kyi :
sbyor mtshams nas zhugs snying gar hU~M la thim :
ma gsal bar du lha tshogs bskyed cing bsgom :
ma 'grub bar du bde stong ngang nas bsgrub :
gnyis pa 'khrul 'khor lus kyi gnad dang bstun :
gsum pa lta stangs rlung dang bstun nas bsgom :
steng rlung rngubs pas snang ba dbang du 'du :
'og rlung rngubs pas stong pa dbang du 'du :
bar rlung bskyil zhing dkrugs pas zung du chud :
g.yas rlung rngubs pas pho rgyud dbang du 'du :
g.yon rlung rngubs pas mo rgyud dbang du 'du :
dbu mar thim pas ma ning srog rgyud 'du :
srid dang zhi ba gnyis med byang chub thob :
nyer lnga gsol ba gdab cing dag par bsgom pa ni :
hU~M:
chos dbyings ma bcos skye ba med pa'i ngang :
'gag med rang rtsal longs spyod rdzogs skur gsal :
thugs rje smon lam bsam 'das sprul pa'i sku :
sku gsum dbyer med rje btsun pad+ma 'byung :
'khor du rang rtsal rig 'dzin mkha' 'gros bskor :
gsol ba 'debs so dri med spyan gyis gzigs :
bdag dang rjes 'jug rnams la thugs rjes zungs :
'khor ba'i sdug bsngal bde ba chen por sgyur :
dbang skur byin rlobs rang grol dngos grub stsol :
rnam shes tshogs brgyad sgrub pa'i dkyil 'khor brgyad :
ye shes lnga ldan ma bcos lhun gyis grub :
rig 'dzin sde brgyad sprul pa'i mkha' 'gror bcas :
dngos dang brgyud par dgos 'dod 'byung ba'i dpal :
sgrub mchog bdag la thugs rjes dgongs mdzod la :
dri med spyan gyis rtag tu gsal bar gzigs :
'khor ba'i sdug bsngal bde ba chen por sgyur :
dbang skur byin rlobs rang grol dngos grub stsol :
hU~M:
rang rig rnam dag rdo rje thod phreng rtsal :
gcig tu ma nges sna tshogs cir yang snang :
dbyings las ma g.yos thig le chen po'i ngang :
bla ma rig 'dzin zhi dang khro bo dang :
dpa' bo DA ki dam can rgya mtshor snang :
phyi nang gsang ba gnyis med ye shes kyi :
mchod pas mchod bzhes dbang dang dngos grub stsol :
snang ba thams cad rang rig 'dus pa'i sku :
sgra rnams sngags yin dran rig rang grol ba :
ma bcos 'dzin med mtha' bral lta ba yin :
ma yengs ji ltar dran pa'i bya ra ba :
rang gsal ngang bzhag ma bcos sdom pa'i mchog :
spyod lam ci byed bskyed rdzogs ngang nas spyod :
skye 'chi bar dor sku gsum lhun gyis grub :
de ni sgrub pa'i dngos gzhi e ma ho :
de nas las la sbyar ba rnam pa gsum :
sbyor ba rtsa dang rlung gi rnal 'byor sbyar :
sgrol ba rtog med rig pa'i rtsal kha bskyed :
zung 'jug 'od gsal snang bzhi'i don la bzhag :
kun la thog mar dbang bzhi'i rnal 'byor blang :
sa ma ya :
rgya rgya rgya :
rgya rgya rgya :
bla ma rig 'dzin bde gshegs kun 'dus kyi dkyil 'khor du 'jug cing dbang blang ba ni :
khrus byas bgegs gtor sbyin te :
dkyil 'khor du 'jug pa'i yon du maN+Dal phul nas :
oM A khaM bI ra hU~M:    me tog 'gyed pa'i sngags so //
oM tsak+Shur+b+han+d+ha bA ra ma NA ya :   mig dar 'ching bar byed pa'i sngags so //
mig dar bcings shing snyim pa me tog dang bcas te :
slob bus gsol ba gdab pa ni :
rdo rje slob dpon dgongs su gsol :
sngon chad lam log 'khor bar 'khyams :
srid pa'i mtsho las bsgral slad du :
bla ma rtsa gsum dkyil 'khor du :
bdag nyid 'jug pa 'tshal bar bgyi :
bla mas dam bsgrags te gnang ba sbyin pa ni :
ho :
bu khyod nga la legs par nyon :
gsang ba sngags kyi dkyil 'khor 'dir :
'jug par dka' la nyes dmigs che :
dam tshig nyams na brlag par 'gyur :
dam tshig bsrung na dbang bskur sbyin :
slob bus lan gsol ba ni :
gsang sngags mchog gi dkyil 'khor 'dir :
sngon nas dad pa'i skal ldan bdag :
lus dang srog la mi ltos pas :
dam tshig mchog bsrung dbang bskur stsol :
zhes khas blangs rjes yan lag bcu pas tshogs gsag pa ni :
hU~M:
rnam dag mnyam pa'i ngang nyid las :
bla ma rtsa gsum lha tshogs gshegs :
pad+ma nyi zla'i steng du bzhugs :
phyag 'tshal mchod 'bul sdig pa bshags :
dge la yi rang chos 'khor bskul :
bzhugs gsol 'debs so dge rtsa bsngo :
yang dag rdo rje 'chang thob shog :[  ]ston pa khyod ni dga' chen te :
byang chub chen po'i tshul bstan pa :
mgon po chen po bdag 'tshal lo :
dam tshig de nyid bdag la stsol :
byang chub sems kyang bdag la stsol :
sangs rgyas chos dang dge 'dun te :
skyabs gsum dag kyang bdag la stsol :
thar pa chen po'i grong mchog tu :
mgon pos bdag ni gzhug tu gsol :
zhes lan gsum gyis gsol ba btab rjes :
dkon mchog gsum la bdag skyabs mchi :
sdig pa thams cad so sor bshags :
'gro ba'i dge la rjes yi rang :
sangs rgyas byang chub yid kyis bzung :
sangs rgyas chos dang tshogs mchog la :
byang chub bar du skyabs su mchi :
bdag gzhan don ni rab bsgrub phyir :
byang chub sems ni bskyed par bgyi :
byang chub mchog gi sems ni bskyed bgyis nas :
sems can thams cad bdag gi mgron du gnyer :
byang chub spyod mchog yid 'ong spyad par bgyi :
'gro la phan phyir sangs rgyas 'grub par shog :
ces sogs kyis skyabs su 'gro zhing sems bskyed de :
rdo rje snying gar bzhag la :
oM sarba yo ga tsit+ta ut+pa da ya mi :
sems can thams cad kyi don du rdzogs pa'i sangs rgyas kyi go 'phang thob par bya'o snyam pa de nyid :
kun rdzob byang chub sems kyi ngo bo zla ba'i dkyil 'khor nya gang ba de'i steng du :
don dam byang chub sems kyi rang bzhin rdo rje rtse lnga pa 'od zer lnga kun nas 'phro ba dang bcas pa gcig tu gyur :
rdo rje lag tu gtad la :
oM su ra ti sa ma ya satwaM ho :
sid+d+hi badzra ya thA su khaM:
zhes brjod :
ho :
bla ma yi dam DA ki rnams :
ye nas rang byung khyod la rdzogs :
dam tshig nyams na de la sgrib :
de bas dam tshig gces par srungs :
zhes rdo rje spyi bor bzhag la :
'di ni dam tshig bdud rtsi'i chu :
bu khyod la ni sbyin par bya :
dam bsrungs dngos grub sna tshogs thob :
sa ma ya i dam na ra kan :
zhes bdud rtsi sbyin :
slar yang sdom pa bzung ba ni :
rtsa gsum rgyal ba rab 'byams rnams :
yud tsam bdag la rab dgongs shig :
bdag nyid rdo rje che ge mo zhes ming bsgyur :
dus 'di nas bzung byang chub bar :
khyed dang gnyis med skyabs su mchi :
so so thar dang byang chub sems :
rig 'dzin nang gi sdom pa'i tshogs :
'di nas byang chub ma thob bar :
yang dag nyid du bzung bar bgyi :
e ma ho :
khyad par du yang rigs lnga yi :
dam tshig sdom pa bdag gis bzung :
'gro ba ma bsgral ba rnams bsgral :
ma grol ba rnams dgrol bar bgyi :
dbugs ma phyin rnams dbugs dbyung zhing :
sems can mya ngan 'das la 'god :
phyag rgya bzhon pa mi smad cing :
lha dang lha min gsang ba pa :
lha dang mnyam sbyor brnyas pa spong :
bla ma sangs rgyas dran dus mchod :
rgyal bas bsgrags pa gang yin pa :
de dag thams cad bdag gis bzung :
zhes pas sta gon 'jug pa'i chos :
mdor bsdus nas ni brtan por bzung :
slar yang dkyil 'khor dbang rdzas rnams :
thog ma nyid nas lhun gyis grub :
bskur thob gnyis med rnal 'byor che :
lha chen 'phrul dga' ji bzhin du :
sgyu ma lta bus 'di ltar sbyang :
e ma ho :
rang byung ye shes phyi nang mchod pa'i tshogs :
ma lus mngon byas rtsa ba gsum la 'bul :
oM badzra ut+pa ta ya :
sa ma ya pra we sha ya hU~M:
shar sgo nas bzung ste sgo bzhi phye bar bsam zhing :
oM na ma te hU~M:
oM na mA mi hU~M:
oM na mo na ma hU~M:
zhes phyag byas nas :
dkyil 'khor gyi shar sgo'i stegs bu'i gdan la 'khod pa la :
gtso bo yab yum gyi thugs ka'i sa bon las 'od zer byung :
rang gi rnam smin gyi phung po sbyangs :
rnam par shes pa hU~M mthing gar gyur pa yab kyi zhal nas drangs :
sku'i dbyibs brgyud yum gyi pad+mar babs :
phyir byung nas rang gi gdan la 'khod par bsam :
de nyid skad cig gis kun bzang rdo rje thod phreng rtsal yab yum du gsal ba'i gnas gsum byin gyis brlabs te :
byin dbab pa ni :
hU~M:
thugs srog hU~M las 'od zer 'phros :
phyogs bcu dus gsum rgyal ba rnams :
mkha' las char ltar babs nas kyang :
rnal 'byor sgo gsum rdo rjer mdzod :
bla ma rig 'dzin lha tshogs rnams :
bar snang glog ltar 'khyug nas kyang :
rtsa khams rlung la ye shes sbor :
yi dam mkha' 'gro srung ma'i tshogs :
sa nas rlangs ltar brdol nas kyang :
rig pa'i rtsal chen rang la spor :
hU~M hU~M hU~M:
hU~M hU~M hU~M:
hU~M hU~M hU~M:
gu ru d+he wa DA ki nI sarba sa ma ya A ral+li pheM pheM pheM:
sarba sa ma ya A we sha ya a a A:
tiSh+Tha badzra sa ma ya hU~M:
zhes brjod nam mkha'i dbyings nyid du :
rig pa sems kyis lus 'di bteg :
nyams bskyang rtog bral rang ngo blta :
rig pa'i me tog nam mkhar 'bul :
pra tIts+tsha badzra ho :
kun bzang thugs nas spyi bor thim :
dbang rtags me tog spyi bor bzhag :
pra tI gr-ih+Na i maM satwa ma hA bA la :
lha dang gnyis med mnyam par bzhag :
mnyam nyid chos sku'i ngang nyid las :
kun bzang thugs mchog rdo rje rtsal :
nam mkha'i lha tshogs thams cad kyang :
mgrin gcig dbyangs gcig dag tu yang :
brjod par bsam zhing de lta bur :
bdag nyid 'gyur bar bsgom par bya :
rdo rje ming gi dbang mchog thob :
sangs rgyas dang yang mnyam par sbyor :
rdo rje thur mas mig dar dbye :
ho :
legs 'ong bu khyod skal pa bzang :
ma rig ling tog nga yis bsal :
bla ma rtsa gsum dkyil 'khor bstan :
dga' dang 'dun dang spro sems kyis :
dkyil 'khor 'dir ltos dam tshig srungs :
badzra tsak+ShuHpra we sha ya phaT:
de nas phyi nang gi dkyil 'khor bstan pa ni :
ho :
sgyu ma lus 'di rang byung yang :
'khrul rtog rtsa yis kun nas bcings :
rnam dag sprul sku'i dkyil 'khor ni :
bde ba chen po'i ye shes te :
rdul tshon rdzas dang bum pa'i lha :
rnam dag ye shes ngang du ltos :
ho :
grags stong ngag 'di rang byung yang :
'khrul rtog rlung gis kun nas bcings :
rnam dag longs sku'i dkyil 'khor ni :
gsal ba chen po'i ye shes te :
rang byung thod pa rdzas kyi lha :
rnam grol ye shes ngang du ltos :
ho :
bde stong khams 'di rang byung yang :
'khrul rtog yid kyis kun nas bcings :
rnam dag chos sku'i dkyil 'khor ni :
mi rtog chen po'i ye shes te :
dwangs gsal me long sin+d+hu ltar :
rnam mkhyen ye shes ngang du ltos :
hoH
rig stong skyon bral rang byung yang :
glo bur las dang bag chags bcings :
rnam mkhyen rig pa'i dkyil 'khor ni :
gdod nas lhun grub dkyil 'khor te :
shel dang lha sku gtor ma dang :
rang rig bla ma rtsa gsum lha :
sangs rgyas sku lnga'i bdag nyid ltos :
bltas pas phyi rol brda mtshon la :
don gyi ye shes rang las mthong :
rtag tu nyid la blta bar byos :
sa ma ya :
rgya rgya rgya :
rgya rgya rgya :
slar yang gsol ba gdab pa ni :
byang chub rdo rjes sangs rgyas la :
ji ltar mchog chen bstsal pa bzhin :
bdag kyang yongs su bskyab pa'i phyir :
nam mkha'i rdo rje deng bdag stsol :
zhes gsol ba btab pas :
mdun bskyed kyi gtso bo yab yum gyi thugs ka nas mar me gcig las gnyis mched kyi tshul du dbang rdzas rnams byung :
bdag la mngon par dbang bskur bar gyur par bsams te :
hU~M:
dbang bskur rdo rje chen po ste :
khams gsum kun gyis phyag byas pas :
sangs rgyas kun gyi gsang gsum gyi :
gnas las byung ba sbyin par bya :
oM hU~M trAM hrIHA:
badzra ka lA sha a b+hi Shiny+tsa hU~M hU~M hU~M:
hU~M:
snod bcud rab 'byams bum pa'i dbang :
sku lnga ye shes lnga rdzogs shog :
hU~M badzra u da ka hU~M:
hU~M:
rin chen dbu rgyan rigs lnga'i dbang :
dug lnga rnam dag yongs rdzogs shog :
hU~M oM swA AMHhA:
rat+na mu kuT a b+hi Shiny+tsa hU~M:
hU~M:
thabs kyi rdo rje phyag rgya'i dbang :
ye shes lnga ldan yongs rdzogs shog :
ma hA badzra A we sha a b+hi Shiny+tsa hU~M:
hU~M:
shes rab dbyangs kyi rjes 'gro'i dbang :
yan lag drug cu'i don rtogs shog :
hU~M badzra g+hAN+De a b+hi Shiny+tsa hU~M:
sngar gyi ming dran par byas la :
rdor dril mgor dkrol te :
slob dpon gyis ming nas bos la :
badzra nAm a b+hi Shiny+tsa hU~M:
ming dbang ngo :
hU~M:
rin chen dar dpyang dur khrod dbang :
phyi nang brda rtags don rtogs shog :
bud+d+ha rat+na shrI a b+hi Shiny+tsa hU~M:
sman raka gtor ma bsnyen sgrub rten :
lha dang mkha' 'gro'i rten dbang bskur :
pany+tsa rak+ta ba liM ta a b+hi Shiny+tsa hU~M:
ye d+harmA he tu pra b+ha wa he tun+te ShAn+ta thA ga to h+ya wa data :
te ShAny+tsa yo ni ro d+ha e baM bA dI ma hA shra ma Na :
snod bcud dag pa rtsa ba gsum :
rang dang gnyis med rtag tu sgoms :
rol mos byin dbab :
sa ma ya :
rgya rgya rgya :
rgya rgya rgya :
slar yang gsol ba gdab pa ni :
hU~M:
rang byung rtsa gsum dpal chen po :
mthu rtsal yongs rdzogs ye shes lha :
sku gsung thugs su byin dbang skur :
ye shes lnga rdzogs rang gnas ston :
spyi bor :
hU~M:
dug lnga dag pa zhi ba'i sku :
bzhi bcu rtsa gnyis dbang thob shog :
hU~M oM swA AMHhA:
mUM lAM mAM pAM tAM:
a b+hi Shiny+tsa hU~M:
hU~M:
'khor lo'i gnas bzhir bde gshegs bzhi :
bdud bzhi 'joms pa'i dbang thob shog :
mUM hrIHhU~M A:
a b+hi Shiny+tsa hU~M:
spyi bor :
hU~M:
chos dbyings ye shes yongs rdzogs lha :
che mchog yongs rdzogs dbang bskur ro :
hU~M ma hA shrI he ru ka sarba sa ma ya :
a b+hi Shiny+tsa hU~M:
dpral bar :
hU~M:
mnyam nyid ye shes yongs rdzogs lha :
'jam dpal yongs rdzogs dbang bskur ro :
oM hrIHSh+Ti wi kr-i tA na na sarba sa ma ya :
a b+hi Shiny+tsa hU~M:
mgrin par :
hU~M:
sor rtog ye shes yongs rdzogs lha :
rta mgrin yongs rdzogs dbang bskur ro :
oM ha ya grI wa sarba sa ma ya :
a b+hi Shiny+tsa hU~M:
snying gar :
hU~M:
me long ye shes yongs rdzogs lha :
yang dag yongs rdzogs dbang bskur ro :
oM ru lu ru lu hU~M b+h+yo hU~M sarba sa ma ya :
a b+hi Shiny+tsa hU~M:
lte bar :
hU~M:
bya grub ye shes yongs rdzogs lha :
phur pa yongs rdzogs dbang bskur ro :
oM badzra kI li kI la ya sarba big+h+nAn baM hU~M phaT sarba sa ma ya :
a b+hi Shiny+tsa hU~M:
gsang gnas :
hU~M:
dbyings grol ye shes yongs rdzogs lha :
ma mo yongs rdzogs dbang bskur ro :
oM gu h+ya dz+nyA na shrI he ru ka sarba sa ma ya :
a b+hi Shiny+tsa hU~M:
spyi bor :
hU~M:
'da' ka ye shes yongs rdzogs lha :
rig 'dzin yongs rdzogs dbang bskur ro :
oM badzra ma hA gu ru sarba sa ma ya :
a b+hi Shiny+tsa hU~M:
brla g.yas :
hU~M:
klong gyur ye shes yongs rdzogs lha :
'jig rten yongs rdzogs dbang bskur ro :
oM badzra tsaN+Da sarba duSh+TAn sarba sa ma ya :
a b+hi Shiny+tsa hU~M:
brla g.yon :
hU~M:
lhun grub ye shes yongs rdzogs lha :
drag sngags yongs rdzogs dbang bskur ro :
oM badzra sarba duSh+TAn e dzaHb+h+yo sarba sa ma ya :
a b+hi Shiny+tsa hU~M:
dpung pa gnyis :
hU~M:
mkha' klong dbyings grol yongs rdzogs lha :
mkha' lding mkha' 'gro'i dbang bskur ro :
khroMHga ru Da sarba DA ki nI sarba sa ma ya :
a b+hi Shiny+tsa hU~M:
rtsa khams rtsa gsum yongs rdzogs sku :
ye shes chen por rtag tu sgoms :
byin dbab :
sa ma ya :
rgya rgya rgya :
rgya rgya rgya :
phyi nang bum pa'i dbang bzhi rdzogs :
snang stong zung 'jug don la blta :
thun gcig lha yi rnal 'byor bsgom :
gnyis pa yid ngag gnyis med bsre :
gsum pa sku ngag sgyu mar bsre :
hU~M:
bde gshegs kun gyi rtsa ba'i sngags :
rkyen dang sbyar zhing 'khor lo bzhir :   bde stong phyag rgya'i bzlas pa :
bskor zhing drag tu bzlas pas 'grub :
gong gi bsnyen pa'i bzlas lung sbyin :
sa ma ya :
rgya rgya rgya :
rgya rgya rgya :
lus kyi sgrib dag kun tu 'od :
sa non zhi ba'i las rnams 'grub :
sprul sku mngon du byas pa 'o :
de ltar bum dbang dang 'brel ba'i lha dbang mngon du thob pas :
bdud rtsi 'od zer dang bcas pa spyi bo nas zhugs :
lus gang bas gtso bor lus rags pa ril por 'dzin pa dang :
phra ba lus gnas kyi rtsa rnams sbyangs :
lam bskyed pa'i rim pa dang dga' ba'i ye shes la brten pa'i :
'bras bu sprul pa'i sku 'grub pa'i skal pa can du byas so :
sa ma ya :
rgya rgya rgya :
rgya rgya rgya :
bum dbang gi gtang rag dang gsang dbang zhu ba'i don du maN+Dal phul nas gsol ba gdab pa ni :
hU~M:
bde gshegs bla ma longs spyod rdzogs :
gsang dbang rang byung bskur du gsol :
hU~M:
nam mkhar bzhugs pa'i bde gshegs rnams :
mkha' gsang sbyar ba'i sgras bskul te :
ji ltar sngon gyi sangs rgyas kyis :
dbang bskur sras la byin pa ltar :
gnyis med sbyar ba'i bdud rtsi'i chu :
gdan gsum ngo bos khyod dbang bskur :
oM he ru ka sa ma ya bo d+hi tsit+ta a b+hi Shiny+tsa hU~M:
mgrin pa nas brgyud rtsa khams gang :
gsang ba'i dbang thob ngag sgrib dag :
rgyas pa'i las grub pad can non :
rang byung rnam bzhi mngon du gyur :
skyon can rlung ni phyi la 'bud :
yon tan rlung ni nang na rngub :
ro rkyang dbu mar yang dag gdab :
lte bar gnam zhal 'bar ba yis :
'khor lo bzhi btegs slar g.yos te :
spyi bor he ru ka dang sbyor :
'bar 'dzag drod kyi ye shes sgoms :[  ]g.yas su bskor zhing g.yon du gcu :
'og nas drangs shing steng nas rdeg :
de bzhin go bzlog sbyor ba dang :
sprug pa dgu dang rdeg pa dgu :
bskor ba dgu dang 'bud pa dgu :
rngub pa dgu dang dgang gzhil dgu :
bsgoms pas 'grub pa longs spyod rdzogs :
de ltar thod pa'i rdzas kyis gsang dbang bskur pa la brten pa'i zhu bde mgrin pa nas brgyud pas :
phra ba rlung dang rags pa ngag gi sgrib pa sbyangs :
sha lnga bdud rtsi lnga brten zhing lam rlung sngags bsgom pa la dbang :
mchog dga'i ye shes la brten pa'i 'bras bu longs sku 'grub pa'i skal pa dang ldan par byas so :
bAka badzra khaMtha :
gsang dbang gi gtang rag dang sher dbang zhu ba'i don du gsol ba gdab cing maN+Dal phul :
hU~M:
bde gshegs bla ma chos kyi sku :
shes rab ye shes bdag la stsol :
hU~M:
thod phreng thugs ka nas byung ba'i :
lha mo dga' ster gnas ster ma :
gzugs dang lang tsho kun ldan zhing :
'di khyer rtag tu mchod par gyis :
rig ma des kyang :
lha mo nga ni bde chen ma :
cho gas tshul bzhin bsten nus sam :
zhes pa'i lan btab pa ni :
ji ltar gsungs pa'i cho gas bsgrub :
spro bas bsten no mdzes ldan ma :
slar yang rig mas kyang :
nga yi b+ha ga chos kyi dbyings :
'di bsten bde ba ma lus thob :
ma spang spangs na mchog med do :
'dir zhugs 'dir ltos 'di don spyod :
pad+ma b+hany+dza mok+Sha ho :
dzaHhU~M baM hoHdpal dang ldan :
snang stong rdo rje pad+ma las :
byung ba'i yid kyi bdud rtsi'i chu :
'khor lo bzhir dbab bzlog khyab kyis :
srid pa ngo bo nyid kyi ngang :
thungs shig thungs shig dpa' bo che :
bde mchog bde ba'i don sdoms shig :
hU~M hU~M hrIHhrIHha ha hU~M:
oM sarba ta thA ga ta a nu rA ga Na badzra swa b+hA ba At+ma ko\u0f85 haM:
lha mo rdo rje'i lam du zhugs :
snying ga brgyud de spyi bor thim :
mas brtan dga' bzhi'i mthar bskyal lo :[  ]sher dbang thob nas yid sgrib dag :
dbang gi las 'grub tshogs chen non :
dga' bzhi'i ye shes mngon du gyur :
dngos sam yid kyis bsten bya ba :
sna tshogs gzugs can yid la sgoms :[  ]'bud pa gsum dang rngub pa gsum :
'du shes gsum dang snyoms 'jug dang :
bzlog khyab bde stong chen por bskyal :
dal bus dal bus ma lus bya :
ye shes rnam rol dga' bzhi 'khrab :
rnam snang chos bdun ngang du bskyal :
thun yang nyung min nyer gcig sogs :
rab tu 'bad pas rnam par grol :[  ]de ltar me long sin+d+hu ra la brten pa'am :
rig ma las rnyed pa'i sher dbang gis :
khyad par gyi dga' ba dang :
lhan skyes ye shes kyi rags pa tshogs bdun gyi bag chags dang :
phra ba yid kyi dri ma sbyangs :
de nyid rnam pa bcu drug la brten nas :
don gyi 'od gsal la goms pas 'bras bu chos kyi sku mngon du byed pa'i skal pa can du byas so :
sa ma ya :
rgya rgya rgya :
rgya rgya rgya :
sher dbang gi gtang rag dang tshig dbang zhu ba'i don du :
smag  khaMtha :
dbang bzhi pa'i don du maN+Dal phul nas :
hU~M:
bde gshegs bla ma ngo bo nyid :
bzhi pa'i dbang mchog bdag la stsol :
lan btab pa :
gsum pa'i nyams myong dran byas te :
mkha' dbyings rdo rje me long dang :
rdo rje dril bu dran par gyis :
hU~M:
bde la sems bzung stong nyid ngang :
srid pa ngo bo nyid dag pa :
snang stong zung 'jug mtha' las 'das :
rang bzhin dag pa'i don bsgom bya :
shel rdo dang bla ma'i sku 'bag spyi bor bzhag la :
a ti ho b+her+ya :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
kA ya wA ka tsit+ta dz+nyA na a b+hi Shiny+tsa oM AHhU~M hrI:[  ]bzhi pa'i dbang thob rba rlabs dang :
drag po'i las 'grub bla ma'i sa :
non zhing sgo gsum dam tshig 'dzin :
ngo bo nyid sku he ru ka :
ma bcos rdzogs pa chen po 'grub :[  ]sgo gsum klod la rlung gsum 'bud :
so ma rang dwangs legs par bzhag :
rtog med rang gsal don la blta :
mi 'gul gsum dang dal ba gsum :
thun bzhi thun drug dag tu bskyang :[  ]de ltar brda yi dbang bzhi bskur pas :
lam zung 'jug la brten nas :
shin tu phra ba'i lus ngag yid gsum skyed byed kyi rtsa thig rlung phra ba dri bcas dang :
kun gzhi shes bya'i dri ma dang bcas pa sbyangs :
sangs rgyas thams cad kyi sku gsung thugs dang :
bdag lus rdul dang bral ba'i dwangs ma gsum lhan cig tu 'dres :
yi ge 'khor lo tshogs chen gyi sa non :
'bras bu ngo bo nyid sku mngon du byas pa'o :
mtha' rten lcags kyi phur bu la brten nas drag sngags so lnga pa bzla zhing :
hU~M:
bde gshegs yongs rdzogs 'dus pa'i sku :
phur pa bsgril zhing 'debs par bya :
yul gsum gsal ba dang bcas pas :
dgra gsum sku gsum klong du gsod :
bdud bzhi skye med ngang du bsgral :
'phrang gsum dpal chen rang ngor bsal :
de ltar rang gis dbang bskur bas :
bla ma dpal chen yongs rdzogs lha :
oM badzra kI li kI la ya sarba big+h+nAn baM hU~M phaT:
de nas bka' rab 'byams kyi dbang gi don du gsol ba gdab pa ni :
hU~M:
dus gsum rgyal ba ma lus dgongs mdzod dang :
bla med gsang sngags bka' gsang zab mo'i chos :
dbang dang chos bka' gang thob bgyis pa rnams :
spros med don gyi snying po thob pa'i phyir :
srog gi phyir yang mi gtong bsgrub par bya :
bdag cag mched lcam ma lus thams cad la :
rdo rje slob dpon byin gyis brlab tu gsol :
snyigs ma lnga bdo dus kyi bstan pa'i mthar :
rgyal ba rnams kyi mdzad pa bdag gis bsgrub :
dam tshig gcig tu 'brel ba'i phreng ba la :
mched lcam zung du 'jug pa'i lu gu rgyud :
bla med sangs rgyas ma thob de yi bar :
lus dang srog gi phyir yang mi gtang ngo :
sa ma ya :
rgya rgya rgya :
rgya rgya rgya :
de nas dbang rdzas phyogs gcig tu byas te :
hU~M:
mnyam med gu ru pad+ma thod phreng rtsal :
lha lcam yum dang gnyis med bde chen rol :
rig 'dzin brgyad dang sgrub sde mtshan brgyad dang :
sprul dang yang sprul rig 'dzin du mar bcas :
dpa' bo mkha' 'gro sgo skyong lha mo'i tshogs :
sku gsung thugs kyi 'od zer chen po yis :
mos pa'i bu la rab 'byams bka' yi dbang :
dngos grub dam pa deng 'dir bstsal du gsol :
phrin las rnam bzhi lhun gyis grub pa'i phyir :
sku gsung thugs dang yon tan phrin las dang :
rdzas kyi dbang mchog dam pa 'di bskur bas :
phrin las rnam bzhi lhun gyis grub par shog :
oM AHhU~M hrI:
kA ya wA ka tsit+ta dz+nyA na ba liM ta a b+hi Shiny+tsa hU~M:
hU~M:
bdag gi lus dang longs spyod kun :
khyed la 'bul gyis yongs su bzhes :
khyed kyi thugs rjes bdag la zungs :
kun kyang ye shes mchog thob shog :
rtsa ba yan lag dam tshig rnams :
lus dang srog gi phyir mi gtang :
rin chen glang po nor bu rta :
bu dang bu mo yo byad rnams :
yul 'khor longs spyod bcas kun 'bul :
tshe gcig grol gyur gdams mchog stsol :
dzaHhU~M baM hoHsa dbang lha rnams :
yi ge gsum gyi rnam par thim :
lta ba bskyang zhing rim lnga dang :
sbyor sgrol lam gyis mtshams sbyar te :
phan yon dbyings rig gnyis med bsre :
'pho ba rlung sems yul la sbyang :
rgyun du bla ma spyi bor bsgom :
gsol gdab snying dbus bzhugs su gsol :
lta ba bskyang zhing sgom pa gsal :
spyod pas mtshams sbyar gsang zhing spyad :
ri khrod 'grim zhing rnal 'byor brtson :
'grub 'gyur 'di ni gnad kyi mchog :
de las gzhan du bstan pa med :
sgrub pa dngos gzhi'i bsnyen sgrub tu :
las la sbyar ba'i gdams pa 'o :
sa ma ya :
rgya rgya rgya :
rgya rgya rgya :
rjes kyi las khrigs bcu gcig bstan pa ni :
dang po tshogs rdzas byin gyis brlab pa ni :
hU~M:
rus sbal khog pa'i snod yangs su :
sha lnga bdud rtsi rnam lnga dang :
dbang po lnga dang go ro tsa :
ba su ta dang nang khrol lnga :
bza' dang btung ba 'bras bur bcas :
tshogs rdzas yul gyi 'dod yon rnams :
'bru gsum 'od kyis byin brlabs shing :
mi gtsang rtog sgrib sbyangs spel nas :
oM AHhU~M dang ha ho hrIHsa :
byin brlabs bdud rtsi'i rgya mtshor gyur :
gnyis pa tshogs la spyan 'dren pa ni :
hU~M:
bla ma yi dam mkha' 'gro dang :
dam can rgya mtsho'i tshogs bcas rnams :
tshogs gtor mgron du spyan 'dren no :
gnas mchog dam pa nyams re dga':
bde ldan pad+ma 'od kyi zhing :
tshogs dang gtor ma mdangs dang ldan :
dpal ldan mdzes pa'i pho brang yin :
'dir tshogs rnal 'byor dam re gtsang :
'dod yon re skong lhun gyis grub :
'og min gnas dang po ta la :
dur khrod brgyad dang gnas yul dang :
o rgyan gnas nas gshegs su gsol :
gu ru d+he wa DA ki nI d+harma pA la badzra sa mA dzaH
gsum pa bzhugs su gsol ba ni :
hU~M:
pho brang yid 'ong mdzes pa 'dir :
bla ma yi dam mkha' 'gro rnams :
bdag dang 'gro la zhal bstan phyir :
pad+ma nyi zla'i gdan la bzhugs :
pad+ma tsan+d+ra sUr+Ya satwaM:
bzhi pa tshogs phud dang po 'bul ba ni :
hU~M:
gtsang sbyar mchod yon rnam pa bzhi :
me tog bdug spos mar me dri :
zhal zas sil snyan rol mo'i tshogs :
bla ma yi dam mkha' 'gror 'bul :
ar+g+haM pA d+yaM puSh+pe d+hU pe A lo ke g+han+d+hai nai wid+ya shab+da pU dza ho :
hU~M:
bla ma yi dam mkha' 'gro la :
mdzes pa'i gzugs dang snyan pa'i sgra :
dri ro reg bya chos yid tshim :
'dod yon drug gi mchod pa 'bul :
sha lnga bdud rtsi'i gtor mar bcas :
sman raka rgyan ldan mchod sprin 'di :
bla ma yi dam mkha' 'gro dang :
chos skyong dam can srung ma'i tshogs :
dgyes mchod tshul gyis bzhes su gsol :
ma hA gu ru d+he wa DA ki nI d+harma pA la ga Na tsakra pU dza kha kha khA hi khA hi :
lnga pa thugs dam skong ba ni :
hU~M:
snod kyi 'jig rten yangs pa ru :
bcud sogs 'dod yon drug ldan 'di :
ting 'dzin sngags kyis byin brlabs pa'i :
tshogs mchod gtor mas thugs dam bskang :
dpag bsam shing chen re skong zhing :
yid bzhin nor bu dgos 'dod char :
kun bzang mchod sprin mkha' khyab pas :
rigs kyi bla ma 'gro ba'i mgon :
khyab bdag yi dam mkha' 'gro'i tshogs :
bka' srung gnyer gtad dam can rnams :
thugs dam gnyan po des bskangs la :
tshangs pa'i dngos grub bstsal du gsol :
drug pa tshogs bar pas bshags pa bya ba ni :
ho :
ye shes spyan ldan thugs rje'i tshogs :
yud tsam bdag la nyer dgongs la :
mtshams med lnga dang nye ba lnga :
lci ba bzhi dang log pa brgyad :
kha na ma tho sdig pa'i las :
gnong 'gyod dbang gis mthol lo bshags :
yig brgya :
bdun pa tshogs tha ma dgug cing bsgral ba'i mchod pa ni :
hU~M:
snang srid ye nas dag pa la :
ye shes rtsal la dgrar 'dzin mkhan :
rang rang las la gzhan du snang :
thams cad ro mnyam mtshon chas sgrol :
mA ra ya rbad :
brgyad pa gnas spar ba ni :
'od gsal 'chi med rdo rje'i tshe :
ye shes lnga yi klong du bstim :
hU~M:
A yuHnr-iHb+h+rU~M rgya :
bdag sogs 'khrul 'khor cir yang snang :
skad cig mnyam gzhag ngang du sbyang :
sarba bi shud+d+ho\u0f85 haM:
yum mkha' chos 'byung e dbyings su :
rang shes rig pas gnas su btab :
a aM u ti dza :
s+pha ra Na phaT:
de ni tshe gnas spar ba'i gnad do :
dgu pa bstab pa ni :
hU~M:
bdag tu 'dzin pa rang gi sems :
snang ba ye shes klong du bstab :
'khrul rtog las kyi tshogs brgyad rnams :
skye med rtogs pa'i mtshon gyis gtubs :
bstab po kun bzang klong du bstab :
mAM sa rak+ta kiM ni ri ti ga Na tsakra la khA hi :
sarba pany+tsa a mr-ita dza gad khA hi :
bcu pa pad skor dang bcas te tshogs 'dren pa ni :
ho :
kun bzang bla ma thod phreng dgongs su gsol :
snang stong dbyer med tshogs kyi longs spyod 'di :
bde stong dbyer med tshul gyis bzhes su gsol :
bla mas lan ni :
kye ho :
snang srid dag pa zhi khro'i lha tshogs dgongs :
ye nas mnyam nyid tshogs kyi longs spyod 'di :
rtog pa'i blo la dag snang gis 'bul na :
'khrul med dag pa'i ngang nas bzhes shing rol :
de nas mched lcam rnams la zhu ba ni :
kye :
rdo rje'i mched lcam rig rtsal dgongs su gsol :
dga' mgu rangs pa'i tshogs kyi longs spyod 'di :
so sor ma mchis g.yar dam tshul du 'bul :
'khon 'dzin med pa'i tshul gyis bzhes su gsol :
mched lcam rnams kyis lan btab pa ni :
e ma ho :
sku gsum dag pa zhing khams gcig tu mthong :
blang dor mi 'tshal yi rang dga' mgus rol :
a la la ho :
bcu gcig pa lhag mchod bya ba ni :
zhing lpags kyi steng du phud lhag gi mchod pa bzhag la :
oM AHhU~M sarba pany+tsa a mr-ita hU~M ha ho hrI:
hrI:
ye shes rol pa lha yi tshogs rnams dang :
las la grub pa'i mkha' 'gro dbang phyug ging :
ma bdun sring bzhi 'dir gshegs mchod pa bzhes :
'bar ma dang ni spor ma pho nya'i tshogs :
lha srin sde brgyad bka' yi srung mar bcas :
ma lus 'dir byon zag med bdud rtsi la :
rngams shing dgyes pa'i tshul gyis rol du gsol :
ma ma shA trUM a mu kaM:
khroM yak+sha badzra bi dz+wa ya kha kha khA hi khA hi :
de ltar phyi ni 'dod yon tshogs yin te :
dkyil 'khor lha dang gzhal yas khang gi rdzas :
nang gi tshogs ni phung khams skye mched rnams :
rang byung dkyil 'khor bsam yas lhun gyis grub :
gsang ba yum gyi b+ha ga bde chen tshogs :
rtsa rlung sbyor bas rlung khams dwangs snyigs 'byed :
'dzag med yon tan sa lam 'bras bu 'byin :
tshe gcig sangs rgyas sgrub pa'i mgyogs byed lam :
bcu gnyis pa gtor ma skyong ba ni :
hU~M:
sngon dus yongs rdzogs bskal pa'i dang po la :
'og min lhun gyis grub pa'i gnas mchog tu :
nges pa lnga ldan rgyal ba rigs lnga yis :
rtog tshogs rang grol zhi khro bka' brgyad kyi :
sku dang ye shes dkyil 'khor zhal phyes tshe :
phung khams skye mched rang rtsal 'khor 'dus shing :
gdan gsum tshang ba'i rang rang gzugs bstan nas :
spyod yul yongs su dag par ma chad dam :
tha mal dgrar 'dzin 'dul bar ma chad dam :
dbyings rig rang gsal gtor ma 'di longs la :
rgyud gsum chos 'khor bskor ba'i phrin las mdzod :hU~M:
de 'og bar gyi bskal pa dbus ma la :
dga' ldan brtsegs dang rdo rje gdan rnams su :
bde gshegs ston pa dam pa bcu gnyis kyis :
rang rang 'khor gyi dkyil 'khor yongs 'dus nas :
theg pa sna tshogs chos 'khor bskor ba'i tshe :
skal ldan las can 'khor gyi tshogs rnams kyis :
smon lam dag pa rang gi gzugs bstan nas :
'gro rnams smin grol 'god par ma chad dam :
skyon bral rang dag gtor ma 'di longs la :
rang rang khas blangs dam bcas phrin las mdzod :
hU~M:
de 'og bskal pa dus kyi tha ma la :
o rgyan bsam yas 'dzam gling gnas rnams su :
rig 'dzin slob dpon pad+ma thod phreng dang :
rgya bod rig 'dzin mkha' 'gro'i tshogs bcas kyis :
theg dgu yongs rdzogs dkyil 'khor zhal phyes tshe :
skal ldan las can 'khor gyi tshogs 'dus shing :
gang la gang 'dul rang rang gzugs bstan nas :
'gro rnams smin grol 'god par ma chad dam :
dbang dang dam tshig gtor ma 'di longs la :
bskyed rdzogs sgrub pa'i dam bcas phrin las mdzod :
de 'og rtsod dus snyigs ma lnga bdo la :
rnga yab pad+ma 'od kyi gzhal yas su :
rig 'dzin slob dpon pad+ma thod phreng gis :
slob ma 'gro 'dul sna tshogs rang grol la :
rig 'dzin kun 'dus dkyil 'khor zhal phyes tshe :
bka' srung gter bdag dam can tshogs 'dus shing :
rang rang so so'i gzugs mchog dngos bstan nas :
bcol ba'i phrin las bsgrub par ma chad dam :
sha khrag brgyan pa'i gtor ma 'di longs la :
rnal 'byor bcol pa'i phrin las grub par mdzod :
sa ma ya i dan na ra kan :
gtor ma'i sgo :
dzaHhU~M baM ho :
pra we sha ya phaT:kyis dbye :
bcu gsum pa thugs dam bskul zhing bzlog bsgyur ni :
hU~M:
gtor zor sku dang mtshon thog 'od zer 'phro :
bdag rtog yul dang mtshan ma gnyis 'dzin bcom :
thugs dam bskul ba ni :
hU~M:
nga ni rdo rje thod phreng rtsal :
rang rtsal sku dang ye shes gsal :
gzung 'dzin gnyis snang rdul du rlog :
bsdus pas 'od gsal klong du 'khyil :
hU~M:
ngas ni ma nyes ma tho zhing :
glo bur 'khrul rtog dgra bgegs dpung :
ye shes rig pa'i gtor mas zlog :
dbyings dang rig pa rtog med la :
tha dad rtog pa'i phung sri zlog :
tha snyad bral ba'i ye shes la :
blos brtags can gyi byol zor zlog :
gnad kyi sangs rgyas lag bcangs la :
the tshom log lta'i phur kha zlog :
gting gsal 'phel 'grib med pa la :
bden zhen gtad khram byed pa zlog :
'khor ba'i dgra la gtor zor phob :
bag chags bgegs la gtor zor phob :
log lta'i bdud la gtor zor phob :
thams cad chos nyid klong du b+h+yo :
b+h+yo b+h+yo b+h+yo la zlog kyang zlog :
pra mo ha sarba shA trUM mA ra ya rbad :
dza ye dza ye swA hA:
bi dza ye bi dza ye swA hA:
bcu bzhi pa brtan ma skyong ba ni :
hU~M b+h+yo :
rten 'brel bcu gnyis ma mo brtan ma'i tshogs :
nag mo dmar mo dkar mo 'bum phrag rnams :
gtor ma 'di bzhes rnal 'byor bdag nyid kyis :
ji ltar bcol pa'i las la 'bras bu stsol :
ma mA:
kha khA:
la lA:
le lA:
ta tA:
te tA+e sring 'gro ma :
pany+tsa ba liM ta kha kha khA hi khA hi :
bco lnga pa sgo drung du dam sri mnan pa ni :
hU~M:
rnam pa ri rab sum brtsegs la :
don du sku gsung thugs su gsal :
dong gting log lta'i dpung rnams ni :
ma lus lus pa med par bskyur :
steng du dpal chen lha tshogs kyis :
bro brdung zhi rgyas dbang drag bcas :
hU~M hU~M hU~M oM nan :
hU~M hU~M hU~M AHnan :
hU~M hU~M hU~M hU~M nan :
stam+b+ha ya nan :
rak+sha nan :
mjug bsdu ba rnam pa lnga las :
dang po dngos grub blang ba ni :
hU~M:
bdag gzhan gnyis dag dkyil 'khor kun snang du :
rmad byung bla ma yi dam mkha' 'gro'i tshogs :
dngos grub bstsal dang stsol bar mi dmigs kyang :
sku gsung thugs dang yon tan phrin las rnams :
da lta nyid du bstsal zhing brtan par mdzod :
phrin las rnam bzhi myur du 'grub pa dang :
dgos 'dod re skong yid bzhin gter gyi mdzod :
mthong chos dbang dang thun mong yon tan brgyad :
mngon shes drug ldan dngos grub bdag la stsol :
oM AHhU~M ma hA gu ru d+he wa DA ki nI kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
rdzas rnams kun las dbang dang dngos grub blang :
rig 'dzin rnam bzhi'i gral la des phyin no :
bdud rtsi g.yas dang gtor ma g.yon nas bskor :
gnyis pa rtag chad kyi mtha' bsal ba ni :
hU~M:
rang rig thig le gcig tu gsal ba la :
spro dang bsdu bar bya ba mi dmigs kyang :
ma rtogs 'khrul pa'i rtag lta sbyang bya'i phyir :
thams cad thig le chen por bsdu bar bya :
badzra muHdang :
A li kA li dang :
yig brgya bzla'o :
hU~M:
rtag tu mi 'gyur thig le chen po'i ngang :
bskyed dang rdzogs pa'i mtha' gnyis bral ba la :
chad pa'i stong nyid med pa las grol phyir :
rdzogs rim lha sku bla ma rtsa gsum lha :
snang la ma grub 'ja' tshon lta bur shar :
gsum pa sbyin sreg bya ba ni :
de nas dngos grub rdzas rnams cha gsum du :
mnyam por bgos la gcig ni sbyin sreg bya :
legs par brtsigs pa'i thab khung zla gam dbyibs :
yang na bris te dbus su pad 'dab bzhi :
lte bar bcas la bla ma mkha' 'gro yi :
mtshan ma'am yang na me tog tshom bu bkod :
bdud rtsis gtor ma bsang zhing stong par bsam :
de nas :
b+h+rU~M las dbang gi gzhal yas mtshan nyid ldan :
zla gam dmar po gdong la khru gang pa :
kha khyer mu ran pad+ma dmar po'i phreng :
nang ni dbang gi lha rdzas bud shing gang :
oM ag+na ye dz+wa la raM:
b+h+rU~M hrIHma ha ri ni sa ra tsa hri ya :
hU~M oM swA AMHhA:
pad+ma nyi zla bam chen ro yi steng :
dbus su dbang chen rta mchog yab yum la :
spyi bor bla ma rdo rje thod phreng rtsal :
yab yum gnyis med bde stong snyoms par zhugs :
phyogs bzhir rigs bzhi dpa' bo mkha' 'gro rnams :
yab yum 'khril sbyor rigs bzhi yab yum gyis :
dbu rgyan mdzad pa'i sku gsung thugs ka nas :
'od zer dmar po lcags kyu'i rnam pa 'phros :
tshig bdun dbyangs dang sngags kyis spyan drangs bstim :
phyi nang gsang ba rdzas kyi sbyin sreg ni :
lha rnams zhal du phul bas dgyes par bsam :
oM AHhU~M hrI:
gu ru d+he wa DA ki nI:
sarba pany+tsa pa shaM ku ru ye swA hA:
wa shaM ku ru ye swA hA:
oM ma hA a na la ma hA bud+d+ha dzaHb+hasmin ku ru ye swA hA:
dgang gzar gyis mchod :
oM ma ma sarba ku ru hU~M:
dgang blugs 'bul ba'o :
oM sarba pA paM da ha na badzra ya swA hA:
til 'bul ba :
oM badzra puSh+pe hU~M:
me tog 'bul ba :
oM sarba ya dz+nyA ye swA hA:
yam shing 'bul ba :
oM pU dza me g+ha lo ke shwa ra hU~M:
'jig rten dbang du byed pa'i mchod pa :
oM d+hU pe dI pa pU sha g+han+d+he swA hA:
dngos su 'byor ba'i mchod pa :
oM a pra ti ha ta badzrA ya swA hA:
ku sha 'bul ba :
oM badzra A yu She swA hA:
dUr wa 'bul ba :
shAn+tiM ku ru oM:
puSh+TiM ku ru oM:
pa shaM ku ru ho :
mA ra ya sarba u tsa ta ya phaT:
gang 'dod las kyi sham bur 'dod gsol gdab :
phye sman gos dang bdud rtsi lnga rnams kyang :
byin brlabs bdud rtsir bsams la brgya rtsa brgyad :
legs par phul la sman raka gtor mas mchod :
mchod bstod phrin las bcol la lha rnams bsdu :
thal ba spos chus bran zhing rgya mtshor bskyal :
phyi yi hom des las bzhi ma lus 'grub :
sngags kyi nus pa gso bskyed lha dang sbyar :
nang gi sbyin sreg lte bar gtum mo bskyed :
bza' btung bsreg rdzas tshogs su shes par bya :
gsang ba'i sbyin sreg snyoms 'jug drod kyi mes :
khams rgyas rdzas kyi zhu bdes rnam rtog 'joms :
don dam sbyin sreg stong nyid ye shes mes :
glo bur sgrib sbyong 'gyur med thig ler 'bar :
bzhi pa bum gter sba ba ni :
sa yi lha mo ser mo phag la gnas pa'i phyag gnyis gter gyi bum pa 'dzin pa :
dar dang rin po che'i rgyan gyis spras pa'i gnas gsum du gsal ba'i sa bon las 'od zer 'phros :
ye shes pa spyan drangs gnyis su med par gyur :
dbang bskur rigs bdag gi rgyas gdab mchod pa 'bul nas :
hU~M:
sa yi lha mo rin chen yum gyi mkhar :
bdag cag yun dang srid kyi bde legs don :
rin chen 'bru sman rdzas dang chos kyi gter :
gtams so gtad do mi 'gyur tshe dang dpal :
chos dang longs spyod rgyal srid dbang thang nor :
rtag tu mi nyams yun du gnas phyir 'bul :
dus su dgos 'dod yid bzhin dngos grub stsol :
b+h+rU~M:
rat+na sid+d+hi pU dza ho :
shis brjod rgyas gdab rten 'brel rab gnas dang :
gang 'dod yid bzhin 'grub pa'i smon lam gdab :
phyi yi gter gyis phyi yi re ba skong :
nang gi gter gyis rtsa rlung ye shes 'phel :
gsang ba'i gter gyis chos nyid mngon sum mthong :
de phyir las kyi mtha' bsgyur khyad par 'phags :
lnga pa dge ba yongs su bsngo zhing bkra shis kyang brjod par bya'o :
hU~M:
dus gsum mi dmigs sgyu mar snang ba'i chos :
mig 'phrul ji bzhin dge tshogs byang chub tu :
yongs su bsngos pas rtsa gsum dkyil 'khor gyi :
go 'phang mchog la 'gro kun spyod gyur cig :
mkha' 'gro'i zab lam gsang ba rmad kyi chos :
lnga ldan bu dang gcig brgyud ma gtogs pa :
su la'ang ma spel mkha' 'gro'i bka' chad 'byung :
bla ma rig 'dzin kun 'dus bdag mdun dbang :
gsal byed tshig phreng 'di la zhus tig gyis :
phyi rabs brgyud 'dzin 'gro ba'i dpal du shog :
sa ma ya :
rgya rgya rgya :
rgya rgya rgya :
gter rgya :
zab rgya :
sbas rgya :
smon lam gyi rgya :
smag khaMtha :
pad+ma'i zhal gdams grol thig dgongs pa rang grol las /
bla ma rig 'dzin kun 'dus kyi bdag mdun dbang don de nyid gsal ba 'di /
shog ser las snga sor phab grub pa zhig yin yang /
slad nas chog bsgrig khyer bde ba zhig dgos zhes dad ldan mang po zhig gis bskul ma mdzad pa dang /
khyad par rig 'dzin pad+mA ka ra dang gnyags dz+nyA na ku mA ra'i smon lam gyis nye bar bskyangs pa'i /
karma rgyal sras kun bzang gis nan gyis bskul ba ltar /
mkha' 'gro'i zab lam gsang ba rmad du byung ba'i las byang gis kha bskangs te /
sngon gyi rgyal blon byang chub sems dpa' du mas zhabs kyi pad+mos byin gyis brlabs pa'i yul gyi bde legs mtha' dag gi 'dun sa 'phying bar stag rtse'i pho brang chen por /
dus mtha'i snyom las pa pra dz+nyA rasmi'am ming gzhan sna tshogs rang grol zhes bya bas dag par phab pa'i yi ge pa ni u pa si ka kun bzang 'od zer nyid do //
sarba dA ka l+yA NaM b+ha ba tu //

//
