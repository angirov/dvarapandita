@#:
zab lam 'khor ba dbyings sgrol las :
las byang ye shes 'khor lo bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
mi 'gyur don dam thugs rje chen po la :
sgo gsum ma 'dres don gyi phyag 'tshal lo :
sgrub pa kha skong las kyi khrigs su bsdebs :
ma 'ongs las 'phro can gyi dpal du shog :
sa ma yA:
rgya rgya rgya :
de yang sbyor dngos rjes gsum dang po ni :
skyabs sems bgegs bskrad srung 'khor byin dbab cing :
mchod rdzas brlab dang bshags pa sngon 'gro bdun :
dang po skyabs su 'gro ba 'di skad do :
na mo :
bdag sogs mkha' mnyam sems can rnams :
'di bzung bla med byang chub bar :
rgyal ba yongs rdzogs thugs rje yi :
lha tshogs rnams la skyabs su mchi :
gnyis pa sems bskyed pa ni :
hrI:
srid mtsho 'khor ba'i sdug bsngal las :
bdag gis 'gro rnams bsgral ba'i phyir :
rigs 'dus thugs rje chen po yi :
bskyed rdzogs don las mi 'da' 'o :
gsum pa bgegs bskrad pa ni :
hrI:
bdag nyid thugs rje khros pa'i sku :
dbang chen yongs rdzogs he ru ka :
sprul pa'i khro tshogs skar ltar 'khrugs :
dam sri log 'dren bgegs kyi tshogs :
nam yang 'da' bar mi nus pa'i :
bden gnyis bar du mtshams gcod do :
oM h+ya grI ba ma hA kro d+ha sarba duSh+TAn big+h+nAn mA ra ya hU~M phaT:
bzhi pa srung 'khor ni :
hrI:
gdod nas rnam dag rang byung gzhal yas khang :
rig pa'i ngo bo pad+ma he ru ka :
dwangs ma'i thugs srog ye shes rnam lnga yi :
rang 'od zer grub chos dbyings 'khor lo dang :
me long ye shes mi 'gyur rdo rje'i dbyibs :
mnyam nyid dbyings las rin chen 'bar ba ste :
sor rtog skyon bral pad+ma'i gur khang dang :
bya grub rang byung ral gri 'bar ba'i tshul :
sna tshogs mtshon cha'i 'od zer me 'od 'phro :
steng 'og phyogs mtshams mi shigs srung 'khor grub :
oM badzra rak+Sha rak+Sha haM:
lnga pa byin dbab pa ni :
hrI:
chos dbyings rnam dag dkyil 'khor nas :
rang byung thugs rje'i lha tshogs rnams :
'gro ba'i don du skur bzhengs la :
dbang skur byin phob dngos grub stsol :
oM badzra A be sha ya A:
drug pa mchod rdzas byin rlabs ni :
hrI:
oM swA b+hA ba bi shud+d+ha :sarba d+harmAHswA b+hA ba bi shud+d+ho\u0f85 haM:
raM yaM khaM:
oM AHhU~M:
oM badzra puSh+pe d+hU pe A lo ke g+han+d+he nai bid+ya shab+da pU tsa ho :
oM AHhU~M ma hA pany+tsa pU dza ho :
oM AHhU~M bo d+hi tsit+ta ga Na gu h+ya ma hA pU dza ho :
oM AHhU~M ma hA sarba pany+tsa a mr-ita rak+ta ba liM ta hU~M hrIHTha :
bdun pa bshags pa ni :
hrI:
rtsa gsum thugs rje zhi khro'i lha :
ye nas rang byung dbyer med la :
gnyis 'dzin rtog pas so sor bzung :
mnyam nyid rig pa'i klong du bshags :
oM badzra satwa A:
de ltar sngon 'gro'i rim pa bdun :
skal pa can gyis spyad par bya :
rtargab+ha :
rgya rgya rgya :
gnyis pa dngos gzhi'i las rim ni :
dam tshig bskyed dang spyan 'dren dang :
bzhugs gsol phyag 'tshal mchod 'bul bstod :
'dzab bzlas bdun ni dngos gzhi 'o :
dang po dam tshig bskyed pa ni :
yo ga gsum gyi mngon rtogs bsgom :
zhes gsungs pa ltar mngon rtogs kyi lhan thabs ni /
zab lam 'khor ba dbyings sgrol las :
sgrub thabs yid bzhin nor bu bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gsang chen lam zhugs thugs rje'i dkyil 'khor las :
zab mo'i sgrub thabs yo ga gsum gyi tshul :
dkyil 'khor gsum la brten nas bsgrub par bya :
dang po ma hA yo ga'i sgom rim ni :
ting 'dzin ma yengs yid kyis 'dzin phur gdab :
oM:
stong nyid snying rje dbyer med rang rig hrI:
de las 'od zer thig 'phros 'byung lnga'i steng :
b+h+rU~M las bde chen lhun grub gzhal yas khang :
gru bzhi sgo bzhi rta babs bzhi dang ldan :
rtsig pa lnga ldan pha gu pa trar ldan :
drwa phyed shar bu mda' yab kheb tog mdzes :
rdo rje'i rwa gur ye shes me 'od 'phro :
phyi rol dur khrod brgyad kyis yongs su bskor :
de dbus pad+ma 'khor lo phyi nang spel :
lte bar thig le zung 'brel mu khyud bskor :
mdun gyi thig ler rang rig lha yi sku :
thugs rje chen po pad+ma rA ga'i mdog :
zhal gcig phyag gnyis shel phreng bum pa bsnams :
rin chen rgyan mdzes rdo rje skyil krung bzhugs :
gsang ye dmar mo pad+ma bum 'dzin 'khyud :
bdag nyid spyi gtsug rig bdag 'od dpag med :
zhal gcig phyag gnyis mnyam gzhag lhung bzed bsnams :
mtshan dpe yongs rdzogs chos gos rnam gsum ldan :
g.yo med rdo rje'i skyil krung drang por bzhugs :
de yi phyi rol pad+ma 'dab bzhi la /   mchan /
shar du mi bskyod thugs rje shel gyi mdog :
zhal gcig phyag gnyis rdo rje shel phreng bsnams :
rin chen rgyan mdzes rdo rje skyil krung bzhugs :
mA kI dkar mo pad+ma bum 'dzin 'khyud :
lho ru rin 'byung thugs rje gser gyi mdog :
zhal gcig phyag gnyis rin chen shel phreng bsnams :
rin chen rgyan mdzes rdo rje skyil krung bzhugs :
spyan ma ser mo pad+ma bum 'dzin 'khyud :
nub tu snang mtha' thugs rje bye ru'i mdog :
zhal gcig phyag gnyis pad+ma shel phreng bsnams :
rin chen rgyan mdzes rdo rje skyil krung bzhugs :
gos dkar dmar mo pad+ma bum 'dzin 'khyud :
byang du don grub thugs rje in+d+ra'i mdog :
zhal gcig phyag gnyis rgya gram shel phreng bsnams :
rin chen rgyan mdzes rdo rje skyil krung bzhugs :
sgrol ma ljang gu rgya gram bum 'dzin 'khyud :
de ltar rang byung zhi ba'i lha tshogs rnams :
mnyen lcug 'khril ldem zhi ba'i chas dgu gsol :
gzhon tshul gzi ldan ye shes 'od lnga'i klong :
rang snang ma 'dres thams cad skyil krung bzhugs :
oM AHhU~M hrI:
oM ma Ni pad+me hU~M:
zhi ba'i ngang las khro bo'i skur bzhengs pa :
'bar ba'i dbang chen lha tshogs rang byung shar :
bcom ldan sku rgyab 'od zer thig le'i dbus :
dbang chen yongs rdzogs pad+ma he ru ka :
sku mdog dmar nag spyi gtsug rta gdong 'tsher :
zhal gcig phyag gnyis gri gug thod khrag bsnams :
dur khrod chas gsol bam chen steng na 'gying :
phag mo rang 'dra 'khril sbyor phag gdong ngur :
pad+ma'i phyi rol 'khor lo rtsibs bzhi yi /   mchan /
shar rtsibs dbang chen badzra he ru ka :
sku mdog dkar po spyi gtsug rta gdong 'tsher :
zhal gcig phyag gnyis rdo rje thod khrag bsnams :
dur khrod chas gsol bam chen steng na 'gying :
phag mo rang 'dra 'khril sbyor phag gdong ngur :
lho rtsibs dbang chen rat+na he ru ka :
sku mdog ser po spyi gtsug rta gdong 'tsher :
zhal gcig phyag gnyis rin chen thod khrag bsnams :
dur khrod chas gsol bam chen steng na 'gying :
phag mo rang 'dra 'khril sbyor phag gdong ngur :
nub rtsibs dbang chen pad+ma he ru ka :
sku mdog dmar po spyi gtsug rta gdong 'tsher :
zhal gcig phyag gnyis pad+ma thod khrag bsnams :
dur khrod chas gsol bam chen steng na 'gying :
phag mo rang 'dra 'khril sbyor phag gdong ngur :
byang rtsibs dbang chen karma he ru ka :
sku mdog ljang gu spyi gtsug rta gdong 'tsher :
zhal gcig phyag gnyis rgya gram thod khrag bsnams :
dur khrod chas gsol bam chen steng na 'gying :
phag mo rang 'dra 'khril sbyor phag gdong ngur :
shar sgor rdo rje mkha' 'gro yab yum dkar :
lcags kyu thod khrag 'khril sbyor tshul du 'gying :
lho sgor rin chen mkha' 'gro yab yum ser :
zhags pa thod khrag 'khril sbyor tshul du 'gying :
nub sgor pad+ma mkha' 'gro yab yum dmar :
lcags sgrog thod khrag 'khril sbyor tshul du 'gying :
byang sgor las kyi mkha' 'gro yab yum ljang :
dril bu thod khrag 'khril sbyor tshul du 'gying :
de ltar rig rtsal khro bo'i lha tshogs rnams :
brjid pa'i sku la dur khrod chas kyis brgyan :
'bar ba'i gar dgu rngam brjid khro tshul ldan :
bskal me rab 'bar bam chen steng na 'gying :
oM pad+mAn+ta krita ha ya grI ba hU~M phaT:
de ltar ma hA phyi sgrub bzlas pa'i tshe :
bdag nyid thugs kar nyi steng hrIHyig dmar :
de mthar sngags bskor 'od zer 'phros pa las :
rgyal ba rgya mtsho'i byin rlabs 'od du bsdus :
bdag nyid zhal zhugs thugs kar thim pa yis :
sku gsum ye shes lnga yi dbang thob mos :
bdag gi rigs 'gre lha rnams kun la sbyar :
phung po lnga la rigs kyi spro bsdu dang :
zhi sogs las la rigs bzhi'i spro bsdu bya :
brgya stong khri 'bum thun sbyar bzlas pa ste :
de yis dngos grub yid bzhin 'grub pa dang :
zhi sogs las rnams thogs med mthar phyin 'gyur :
rigs 'dus phyi sgrub yid bzhin nor bu 'di :
ma 'ongs las ldan bu dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f80]atsha :
de nas las byang gi sngar gyi 'phror 'di ltar /
gnyis pa spyan 'dren spos rol dang :
gdung ba'i dbyangs kyis 'di skad do :
hrI:
dbyings kyi 'od 'khyil rnam pa po Ta la :
rig pa'i rang sku bde chen longs spyod rdzogs :
thugs rje mtshungs med yab yum gnyis med sbyor :
gnas 'dir thugs rjes dgongs la gshegs su gsol :
rig pa'i rang rtsal 'od phung skur snang ba :
thig le lnga rdzogs 'brel ba'i gzhal yas nas :
ye shes bzhi sbyor rigs bzhi yab yum rnams :
tshad med thugs rjes dgongs la gshegs su gsol :
dbang drag zla gam 'bar ba'i gzhal yas nas :
ye shes rang rtsal dbang chen yongs rdzogs lha :
dmigs med thugs rje'i dbang gis brtser dgongs la :
gnas 'dir spyan 'dren mchod kyis gshegs su gsol :
las bzhi lhun grub sgo ba yab yum rnams :
rtag chad mtha' bral dbyings nas skur bzhengs la :
tshad med rnam bzhis 'gro ba 'dul ba'i phyir :
gnas 'dir spyan 'dren brtser dgongs gshegs su gsol :
oM badzra sa ma ya dza :
gsum pa bzhugs su gsol ba ni :
hrI:
chos dbyings lhun grub bde chen gzhal yas 'dir :
dbyings kyi thig le 'od phung 'khyil ba'i dbus :
rig pa rang shar thugs rje zhi khro'i lha :
mnyam nyid don gyi dbyings su brtan par bzhugs :
oM badzra sa ma ya tiSh+Than+tu :
bzhi pa phyag 'tshal ba ni :
hrI:
rang rig thugs rje zhi khro'i lha tshogs la :
snang stong skye 'gag med pa'i dbyings nyid du :
bzang ngan gnyis 'dzin ye nas bral ba yi :
mnyam nyid don gyi ngang du phyag 'tshal lo :
na mo pu ru sha ya ho :
lnga pa mchod pa 'bul ba ni :
hrI:
rang mdangs thugs rje'i lha tshogs la :
mchod pa'i bye brag 'bul ba ni :
me tog bdug spos mar me dri :
zhal zas sgra snyan lha mo rnams :
so so'i kha dog phyag rgya bsgyur :
rab 'byams nam mkha'i khams bkang nas :
rgyal ba'i dkyil 'khor mchod par bya :
oM AHhU~M badzra puSh+pe d+hU pe A lo ke gan+d+he nai bid+ya shab+da pU dza ho :
hrI:
rig mdangs zhi khro'i lha tshogs la :
rang byung bdud rtsi rnam lnga dang :
sha lnga dam tshig mchog gi rdzas :
nang gi bdag nyid dag par bzhes :
ma hA a mr-ita mAM sa pany+tsa pU dza ho :
hrI:
thugs rje zhi khro'i lha tshogs la :
snang stong bde chen yab yum mkhar :
dga' bzhi ye shes thig ler 'khyil :
zung 'jug bde chen mchod pa bzhes :
oM bo d+hi tsit+ta pU tsa ho :
hrI:
thugs rje zhi khro'i lha tshogs la :
rtsa brgyad bdud rtsi'i mchod pa dang :
bde chen rak+ta'i mchod pa dang :
dam rdzas gtor ma'i mchod pa rnams :
don dam dbyings kyi mchod par rol :
mthun 'jug mchog gi mchod pa bzhes :
oM ma hA a mr-ita rak+ta ba liM ta kha raM khA hi :
drug pa bstod pa ni :
hrI:
dbyings kyi 'od phung ye shes chen po las :
rig pa'i skur bzhengs thugs rje chen po yab :
bde chen dgyes pa bskyed phyir yum dang sbyor :
gnyis med don dam rig pa'i sku la bstod :
rigs kyi bdag po snang mtha' 'od dpag med :
rjes su chags pa sku mdog rA ga'i mdog :
mnyam gzhag mi 'gyur g.yo med skyil krung bzhugs :
rigs mchog yongs rdzogs sku la phyag 'tshal bstod :
dbyings kyi 'od phung ye shes chen po las :
rig pa'i skur bzhengs rigs bzhi'i spyan ras gzigs :
khams bzhi rnam dag yum bzhi 'khril sbyor tshul :
rigs bzhi yab yum sku la phyag 'tshal bstod :
hrI:
rig pa'i rang rtsal ye shes 'bar ba'i sku :
dbang chen yongs rdzogs pad+ma he ru ka :
shes rab dbyings kyi phag mo dgyes par 'khril :
gnyis med bde chen sku la phyag 'tshal bstod :
chos nyid dbang drag lhun grub rol pa'i sku :
ye shes rang shar rigs bzhi'i ha ya grI:
rang rig phag mo sde bzhi mnyam par sbyor :
rta mchog rigs bzhi'i sku la phyag 'tshal bstod :
tshad med rnam bzhi'i dkyil 'khor sgo bzhi ru :
phrin las bzhi ldan sgo ba yab yum brgyad :
sna tshogs rab 'byams las kun lhun grub pa'i :
ta kr-ita sgo ba'i tshogs la phyag 'tshal bstod :
hrI:
rig pa spros bral ngos bzung med pa'i lha :
cir yang ma grub rang gis gsal ba'i lha :
ye nas rang grol rdzogs pa lta ba'i lha :
ma bcos cog gzhag rang grol sgom pa'i lha :
blang dor rang dag zung 'jug spyod pa'i lha :
rang byung ye dag mthar phyin 'bras bu'i lha :
thig le chen po grwa zur med pa'i lha :
phyi dang nang med kun tu bdal ba'i lha :
snang srid rnam dag gzhal yas lhun grub pa'i :
chags sdang rang grol zhi khro'i dkyil 'khor lha :
ye shes sku mchog rnams la phyag 'tshal bstod :
bdun pa 'dza' bzlas dgongs pa ni :
yo ga gsum gyi mngon rtogs yin :
de yi phrin las 'di ltar ro :
hrI:
rang byung rnam dag gzhal yas 'dir :
chos sku thugs rje zhi khro'i lha :
sna tshogs sku dang cha lugs la :
thugs srog 'dzab kyi rang sgra sgrog :
mi 'gyur thugs las 'od zer 'phros :
phar 'phros sems can don rnams rdzogs :
tshul 'dus dngos grub bcud du bsdu :
rtags mthong bar du rgyun mi bcad :
oM AHhU~M hrI:
oM ma Ni pad+me hU~M:
oM pad+mAn+ta kr-ita h+ya grI ba hU~M:
zhes bya zhi khro'i thugs srog sngags :
'dzab dgongs 'dzab dbyangs grangs ldan bsgrub :
de ni dngos gzhi'i rim pa'o :
skabs 'dir bzlas dmigs lhan thabs su bkod pa ni /
hrI:
bdag nyid thugs kar nyi steng hrIHyig dmar :
de mthar sngags bskor 'od zer 'phros pa las :
rgyal ba rgya mtsho'i byin rlabs 'od du bsdus :
bdag nyid zhal zhugs thugs kar thim pa yis :
sku gsum ye shes lnga yi dbang thob gyur :
oM AHhU~M hrI:
oM ma Ni pad+me hU~M:
zhes pa dang /
oM pad+mAn+ta kr-ita h+ya grI ba hU~M:
zhes bzla'o //
sgrub thabs yid bzhin nor bu nas bris pa'o //
snga ma'i 'phros /
de nas rjes kyi rim pa ni :
tshogs dang lhag ma thugs dam bskul :
chad tho bsgrag cing brtan ma bskyang :
gtor mnan dngos grub blang ba dang :
bsdu chog brgyad ni rjes kyi chos :
dang po tshogs ni :
oM swa b+hA ba sogs /
raM yaM khaM:
oM AHhU~M hrI:
bdag nyid lha yi thugs ka nas :
yi ge drug gi 'phro 'du las :
tshogs kyi 'dzin rtog rang dag nas :
ye shes bdud rtsi'i ngo bor gyur :
spyan 'dren pa ni :
hrI:
gdod nas rang byung rig pa'i sku :
snang stong thugs rje zhi khro'i lha :
'dod yon tshogs la spyan 'dren gshegs :
gnyis med ngang du brtan par bzhugs :
mchod pa ni :
hrI:
rig pa rang snang zhi khro'i lha :
rtsal mdangs 'khor tshogs bcas pa yis :
snang ba rgyan shar 'dod yon 'di :
blang dor med par bzhes su gsol :
bshags pa ni :
hrI:
gnyis 'dzin rtog pa a 'thas pas :
rig pa lha dang 'dod yon tshogs :
mnyam nyid dbyings su ma rtogs pa :
zhal zas tshogs kyi mchod pas bshags :
bsgral ba ni :
rU par dgug gzhug mtha' rgyas bya :
hU~M hrI:
chos dbyings ye shes rig pa'i rang rtsal las :
lhun grub las mdzad bud+d+ha h+ya grI:
yab yum gnyis med rol pa'i byin rlabs las :
ma rig gti mug gzung 'dzin dgra 'gegs rnams :
chos dbyings klong du sgrol ba'i phrin las mdzod :
hU~M hrI:
me long ye shes rig pa'i rang rtsal las :
zhi ba'i las mdzad badzra h+ya grI:
yab yum gnyis med rol pa'i byin rlabs las :
ma rig zhe sdang gzung 'dzin dgra bgegs rnams :
gsal ba'i klong du sgrol ba'i phrin las mdzod :
hU~M hrI:
mnyam nyid ye shes rig pa'i rang rtsal las :
rgyas pa'i las mdzad rat+na h+ya grI:
yab yum gnyis med rol pa'i byin rlabs las :
ma rig nga rgyal gzung 'dzin dgra bgegs rnams :
mnyam pa'i klong du sgrol ba'i phrin las mdzod :
hU~M hrI:
sor rtog ye shes rig pa'i rang rtsal las :
dbang gi las mdzad pad+ma h+ya grI:
yab yum gnyis med rol pa'i byin rlabs las :
ma rig 'dod chags gzung 'dzin dgra bgegs rnams :
mkhyen pa'i klong du sgrol ba'i phrin las mdzod :
hU~M hrI:
bya grub ye shes rig pa'i rang rtsal las :
drag po'i las mdzad karma h+ya grI:
yab yum gnyis med rol pa'i byin rlabs las :
ma rig phrag dog gzung 'dzin dgra bgegs rnams :
las grub klong du sgrol ba'i phrin las mdzod :
hU~M hrI:
ma rig dug lnga 'dus pa'i ru dra 'di :
rig sku ye shes yongs rdzogs he ru kas :
sna tshogs rang shar sprul pa'i pho nya'i tshogs :
dug lnga gzung 'dzin rtsad gcod phur bu 'dril :
'khor ba'i rgyun lam chod cig kI la ya :
mnyam nyid dbyings su sbyor cig kI la ya :
oM pad+mAn+ta kr-ita kI la ya nr-i tri hur thuM mA ra ya rbad :
bstab pa ni :
hU~M:
don dam chos nyid zhal phyes shig :
khams gsum 'khor ba zhal du bstab :
ye shes rnam lnga zhal phyes shig :
dug lnga gzung 'dzin zhal du bstab :
dkyil 'khor lha tshogs zhal phyes shig :
bar chad dgra bgegs zhal du bstab :
mA ra tsi khA hi :
tshogs la rol zhing rdo rje'i glu bya :
gnyis pa lhag gtor ni :
hU~M:
dbang chen thugs rje zhi khro yi :
rig rtsal bka' yi lhag sdud ma :
rtog tshogs dbang sgyur 'phrul mo che :
'dod yon rol pa'i lhag gtor bzhes :
skye 'gag mtha' bral las mdzod cig :
gsum pa thugs dam bskul ba ni :
hU~M:
rang byung dkyil 'khor chen po nas :
rig pa rang shar lha yi tshogs :
zhi khro yongs rdzogs skur bzhengs la :
shar grol rang mtshang gsal bar mdzod :
re dogs mtha' las grol bar mdzod :
gnyis 'dzin log lta rgyun chod la :
rtag chad mu mtha' bral ba yi :
chos nyid klong du thim par mdzod :
sangs rgyas re ba'i pho bdud dang :
'khor bar dogs pa'i dam sri dang :
tshogs drug yul gyi sde brgyad rnams :
skye med chos sku'i klong du sgrol :
a phaT:
bzhi pa chad tho ni :
hrI:
'od gsal lhun grub pho brang du :
gdod ma'i sangs rgyas thugs rje yis :
rang shar dkyil 'khor zhal phyes tshe :
'gyu snang bka' sdod thams cad kyis :
rang dam shar grol mtshang bstan pas :
bdag 'dzin bral bar ma chad dam :
snang rig don gyi gtor ma longs :
chos nyid ma la bu thim mdzod :
de 'og bskal pa bar ma la :
mi 'gyur dpal gyi steng khang du :
rig 'dzin pad+ma saMM b+ha bas :
zhi khro zung 'jug zhal phyes tshe :
ma sring dam can rgya mtsho yis :
ji ltar khas blangs dam bcas bzhin :
mchod gtor bzhes la phrin las mdzod :
de 'og bskal pa'i tha ma la :
dag snang dpal ri'i rtse mo ru :
mos gzung pad+ma 'byung gnas dang :
thol byung nyi zla 'od zer gyis :
rtsal snang dkyil 'khor zhal phyes tshe :
'od snang bka' sdod thams cad kyis :
'gyu dran bral bar ma chad dam :
'dod yon rang shar gtor ma longs :
snang stong zung du 'jug par mdzod :
lnga pa brtan ma skyong ba ni :
b+h+yo :
dam tshig dbang gis las mdzad ma :
rten 'brel bcu gnyis rang dag pa'i :
ma mo brtan ma bcu gnyis po :
dam las ma 'da' gnas 'dir byon :
dam rdzas gtor ma 'di bzhes la :
bcol ba'i phrin las grub par mdzod :
drug pa gtor mnan ni :
hU~M:
lhun grub zhi khro'i dkyil 'khor 'dir :
gnyis 'dzin dam sri bsgral pa yi :
lnga phung snyigs mar gyur pa la :
dwangs ma ye shes bro brdung pas :
rang grol chos sku mi 'gyur ba'i :
skye med rgya yan lhun gyis grub :
bdun pa dngos grub blang ba ni :
hU~M hrI:
skye med chos dbyings pho brang nas :
thugs rje 'gag med zhi khro'i lha :
mnyam nyid dbyings nas skur bzhengs la :
sku gsum yongs rdzogs dngos grub stsol :
oM AHhU~M ma hA sid+d+hi hU~M:
brgyad pa bsdu chog la :
bshags pa ni :
ho :
rang rig rnam dag sgrub gzhung las :
sems snang 'khrul pa'i nyes pa rnams :
gnyis med don dam ngang du bshags :
dri med rjen par rtogs par shog :
gshegs gsol ni :
skye med ngang las gzugs sku'i rol par shar :
rang rtsal lhun grub zhi khro'i lha tshogs rnams :
rnam bzhi'i phrin las dgongs pa mthar phyin nas :
chos sku rnam dag skye med dbyings su gshegs :
bar 'dir bsdu rim dang lhar ldang spyi ltar bya /
bsngo smon ni :
'gyur med dge ba rnam dag bsgrubs pa las :
gdod ma'i mgon po kun gyis rtogs par shog :
bkra shis ni :
hrI:
dgongs pa rang shar thugs rjes 'gro ba 'dren :
rtsa brgyud rig 'dzin bla ma'i bkra shis shog :
dgongs pa rang shar ye shes 'od 'bar sku :
thugs rje yongs rdzogs zhi khro'i bkra shis shog :
rang rtsal 'gag med sgyu 'phrul cir yang ston :
dam can srung ma'i tshogs kyi bkra shis shog :
ces brjod dga' ston glu gar bya :
las rnams kun gyi kha skong ba'i :
las byang ye shes 'khor lo 'di :
las 'phro can gyi dpal du shog :
sa ma ya :
rgya rgya rgya :
rig 'dzin legs ldan bdud 'joms rdo rjes bsam yas steng khang rnam snang gi gsang sgrom nas spyan drangs pa'o //

//
