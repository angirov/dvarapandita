gza' thog rbab gsum srung ba ni /
'khor lo chos 'byung zur drug pa'i dbus su /
oM ru Ni pha~M b+ha re na swA hA/
zur drug la /
oM he he tiSh+Tha tiSh+Tha b+han+d+ha ra ya Ni ye rur+d+ha ni rur+d+ha thog ser gza' 'khyug rbab rgod kyi gnod pa thams cad ur+N+D+ha ma Ni swA hA/
oM ga ru TaHhe hoM sa tsa le tsa le swA hU~M/
zur mtshams rnams su :
yul 'di'am 'chang ba po 'di la thog ser gza' 'khyug rbab rgod gyi gnod pa thams cad rak+Sha rak+Sha :
de phyir mu khyud la me ri bri /
rab gnas spyi mthun bya /
rgyal mtshan nam dar cog gi rtser btags pas yul phyogs thub /
rdo la brkos pa kha gyen bstan du bzhag pas khang khyim thub /
mthing shog la gser gyis bris te mgul du btags pas 'chang ba po de la thub bo /[ \u0f80]atsha :
'di ni ba ri lo tsA bas rdo rje gdan gyi pha bong nas bton pa dang /
rat+na gling pa'i gter kha gnyis mtshungs par byung ngo ///
/[ <!TCC Tibetan character 4,37 undefined in unicode!> ]thog srung lugs gcig ni /
chos 'byung bsnol ma zur drug pa me 'bar ba'i dbus su /
'chang ba po la sde brgyad 'khrugs pa'i cho 'phrul gnam lcags thog gi 'jigs pa dang gnod pa thams cad rak+Sha rak+Sha :
zur drug la rgyab nas brtsam ste g.yas skor du /
oM 
ta 
k+Sha 
rak+Sha :
ha 
baM 
zhes bri /
rang sngags dang ye d+harmas rab gnas bya /
nang du rin chen sna lnga bzhag nas lus la 'chang na thog gis mi tshugs /
sbra khang la btags na khyim bsrung /
sa gnyan /
ri gnyan /
khyim gnyan /
brag gnyan /
chu gnyan sogs la tho co'i spyod pa ci byas kyang ya nga dang bag tsha mi dgos /
rang gsang bdag dang mtshungs pas lha klu kun la do bsdos kyang thog ser sogs kyis mi tshugs par gsungs so //
chos dbang rin po che'i gter kha las byung
ba'o ///
/[ <!TCC Tibetan character 4,37 undefined in unicode!> ]yang thog srung khyad par can ni /
'khor lo dpe'u ris ltar bris pa'i dbus su /
oM pra du ta a ga b+ha la tsa ur le b+ha d+ha sa ra na hU~M hU~M phaT
sarba kha ri ts+ya tha 'di 'chang ba la skye ba lnga brgya tshun la thog gi gnod pa thams cad srungs shig
/skyobs shig rak+Sha rak+Sha hU~M:
zhes bri /
zur lnga la phaT re bri /
srung ba'i dkyil du rin chen sna lnga dang /
ring bsrel yod na gzhug
/rang yi dam gyi sa mA d+hi dang ldan pas rab tu gnas /
dar sna lnga yis dril la mgul du
gdags par byas na skye ba lnga brgya tshun gyi thog gi gnod pa nges par thub /
bdud dang btsan la co lo ci byas kyang skyon mi 'byung ngo //
las 'phro gling pa'i gter ma'o //
mang+ga laM///
/[ <!TCC Tibetan character 4,37 undefined in unicode!> ]yang gter kha gzhan zhig las byung ba'i thog srung ni /
ma hA shrI badzra kro ta hU~M phaT:
sarba sa khyi :
kha la b+ha dra :
dza la dza la hU~M phaT:
raM raM:
zhes brjod sdigs mdzub phyogs bcur g.yugs /
bcu gsum bzlas pas 'brug skad chag
/nyer gcig bzlas na thog ra mar ltar zhu bar 'gyur gsungs //[ <!TCC Tibetan character 4,37 undefined in unicode!> ]yang mdo sde las byung ba'i thog srung ni /
'di nas sangs rgyas kyi zhing bco brgyad na 'jig rten gyi khams sbrang rtsi can na de bzhin gshegs pa dgra bcom pa yang dag par rdzogs pa'i sangs rgyas klu'i dbang phyug rgyal po zhes bya ba bzhugs te /
yang shA ri'i bu de bzhin gshegs pa klu'i dbang phyug rgyal po de'i mtshan gang dag thos par 'gyur ba ni klu rnams kyis gang gi tshe na /
grong ngam phyogs su lce 'bab pa de'i tshe na /
pus mo g.yas pa'i lha nga sa la btsugs te 'di skad du smra bar bya'o //
bden pa gang dang bden pa'i tshig gis de bzhin gshegs pa klu'i dbang phyug rgyal pos sngon byang chub sems dpa'i spyad pa spyod pa na klur gyur pas /
gang klu rnams kyi nyam nga ba las byung ba de dang de las thar bar byas /
klu mang po dang /
klu mang po brgya dang /
klu mang po stong dang /
klu mang po brgya stong rnams nyam nga ba las thar bar byas pas /
dge ba'i rtsa ba 'dis /
bdag bla na med pa yang dag par rdzogs pa'i byang chub mngon par rdzogs par sangs rgyas nas gnas pa'am /
yongs su mya ngan las 'das kyang rung ste /
'jig rten gyi khams gzhan dag tu yang klu gang dang gang dag gis lce 'bab pa'am /
gnod pa'i ser ba 'beb par 'gyur ba'am /
'jigs pa'am /
nad dam /
gnod pa'am /
nad 'go ba gtong ba der bdag gi ming brjod na gnod pa de dag thams cad med par gyur cig
/bden pa'i tshig des bde bar gyur cig
/ces smon lam btab ste /
shA ri'i bu bden pa dang bden pa'i tshig des sems can de rnams kyi rnam par smin pa yang bde ba la bzhag go
/klu rnams lce gtong ba yang mtshan brjod pa tsam gyis med par 'gyur te /
klu'i skye gnas de las shi 'phos nas kyang sangs rgyas kyi zhing der skye bar 'gyur zhing bla na med pa yang dag par rdzogs pa'i byang chub las phyir mi ldog par 'gyur ro //
gang dag yang mos pa dang mngon par dad par byed pa de dag kyang nyin mtshan du bsod nams kyi phung po dpag tu med par 'gyur ro /
de dag las sangs rgyas kyi ye shes rnyed dka' ba ma yin no //
zhes dang /
tad+ya thA/
oM mu ni mu ni ma hA mu ni d+ha ra ye swA hA/
tri lo kya /
lo ka ni shu pa la ma Ni rak+Sha rak+Sha ku ru ye swA hA/
yid bzhin gyi nor bu'i gzungs chen po gang du bsgrags pa'i sa phyogs su thog lhung bar mi 'gyur ro //
zhes gsungs so //[ <!TCC Tibetan character 4,37 undefined in unicode!> ]mdo sde gser 'od dam pa las /
kun dga' bo shar phyogs na 'ong ba zhes bya ba'i glog yod do //
lho phyogs na skad brgya pa zhes bya ba'i glog yod do //
nub phyogs na 'od nyams pa zhes bya ba'i glog yod do //
byang phyogs na rgyun gyi bdag po zhes bya ba'i glog yod do //
glog 'di bzhi'i ming shes pa de la glog gi 'jigs pa 'byung bar mi 'gyur ro //
zhes de bzhin gshegs pa gnyis su mi gsung bas nges par gsungs pa'i bden pa'i bden pas /
bdag dang bsrung bya 'khor bcas la gnam lcags thog rgod dang glog gi 'jigs pa zhi ba dang srung bar gyur cig
/tad+ya thA/
ni mi ni mi ni mi ni mi mi na d+ha ri /
'jig rten gsum snang bar byed pa lag na rtse gsum pas phyogs 'dir glog thams cad las bdag la srungs shig srungs shig swA hA/
zhes brjod pa dang /
glog gi ming bzhi po khang pa'i phyogs bzhir bri /
'di la brten pa'i tsakra ni /
rdo rje rtse dgu pa'i lte ba'i g.yas g.yon du thig le gsum re sbrel mar bkod pas lte ba dang bcas pa'i bdun po'i g.yas phyogs nas brtsam /
ni nA ga dza mun ti aH
zhes re re phreng du bri /
de rgyab gru bzhi'i ri mo gnyis bcad pa'i nang du /
shar phyogs na 'ong ba zhes bya ba'i glog yod /
ces mdun dang /
lho g.yas sogs rim par bkod /
de rgyab ri mo zlum po gnyis bskor ba'i nang du /
tad+ya thA/
ni mi sogs tshang bar bri /
mthing shog la gser gyis 'bru bdun bris pa'ang lte bar bzhag
/mu ni /
rang sngags /
ye d+har rnams mang du brjod la me tog 'thor /
lteb bcing spyi 'gre bya /
'byor na ring bsrel yang mnyam du gzhug la mgul dang khang khyim sogs su btags pas nges par srung thub pa lag blangs ma'o ///
/[ <!TCC Tibetan character 4,37 undefined in unicode!> ]yang zab gter gyi gdams ngag gzhan las /
rang nyid yi dam lhar gsal ba'i steng phyogs gser gyi 'khor lo rtsibs stong gi lte bar shAkya thub pa /
rtsibs stong la bskal bzang gi sangs rgyas stong rtsa bzhugs par bsgoms pas gnam thog srung /
bar thams cad rdo rje ri rab me 'bar ba sra zhing brtan par bsgoms pas 'khyug srung /
rkang 'og tu g.yu yi grod pa zhig mer mer mnan par bsgoms pas 'og thog srung /
ngag tu mu ni dang dran chog sngags 'bru bdun po brjod pas dmigs pa gsal zhing brtan na srung nges pa lag blangs can no //[ <!TCC Tibetan character 4,37 undefined in unicode!> ]gter gsar thugs sgrub las /
rang nyid rta mgrin sogs drag por bsgom /
nam mkhar thog ris zur bdun yid kyis bris pa'i dbus su oM/
zur rnams la ni nA ga dza mun ti a :
zhes 'bru re re bsgoms la mu ni dang /
sngags 'bru bdun ngag tu'ang brjod pas nges par srung bar 'gyur /
yang mthing shog la sngags de gser gyis bris nas mgul lam zhwa mo la btags pas kyang srung bar bshad do //
sarba mang+ga laM///
/
