\u0f01\u0f83:
zab bdun rtsa gsum gdams skor las :
'chi med tshe yi las byang pad+ma'i phreng ba bzhugs so :
\u0f88\u0f88\u0f88
mgon po tshe dpag med la bdud :
zab pa sku gsum rgyan ldan las :
longs spyod tshe yi sgrub pa'i thabs :
phyi rabs skal ldan don phyir bstan :
sa ma ya :
'di la sbyor dngos rjes gsum las :
sbyor ba dben pa'i gnas dag tu :
mthun rkyen tshogs byas bde bar 'khod :
bya ba kun gyi 'phro bcad la :
gnas khang phyag dar legs par bstar :
bkra shis sa la stegs byas steng :
bdud rtsi lnga yis chag chag gdab :
hrI:
bkra shis tshe mchog bsgrub pa'i phyir :
chos dbyings yum gyi sa gzhi la :
bde chen yab kyi bdud rtsi yis :
dngos grub bsgrub phyir gnyis med byugs :
ma hA su kha maN+Da la hU~M:
de nas thig tshon byin brlabs la :
dkyil 'khor sgo rdzogs pad 'dab brgyad :
phyag rgya phyag mtshan sa bon dgod :
khri 'u lnga steng tshe bum ni :
snying po'i bcud bkang rgyan gyis spras :
kha rgyan gzungs thag ldan pa bsham :
tshe yi 'brang rgyas tshe mda' ni :
gser g.yu dung shwa mu man gzi :
dngul gyi me long dar sna lnga :
brgyan cing tshe gal rgyan ldan bya :
spod kyis bran pa'i dpal gtor dang :
bdud rtsi rak+ta longs spyod tshogs :
phyi nang gsang ba'i mchod pas bskor :
rgyan gyi rnam pa du ma dang :
rol mo'i tshogs rnams 'du byas la :
sngon du 'gro ba rnam bcu las :
dang po rgyud sbyang tshogs gsag phyir :
rtsa gsum lha tshogs mdun mkhar gsal :
rtse gcig mos shing gdung ba'i blos :
na mo :
bla ma rig 'dzin pad+ma tshe dpag med :
rtsa gsum rgyal ba rgya mtsho'i 'khor dang bcas :
chos kyi dbyings nas 'dir gshegs gdan la bzhugs :
sgo gsum gus pas phyag 'tshal skyabs su mchi :
sdig sgrib nyes ltung tshogs rnams mthol zhing bshags :
bsod nams kun la yi rang chos 'khor bskul :
mya ngan mi 'da' bzhugs gsol dge ba kun :
mtha' yas 'gro rnams sangs rgyas thob phyir bsngo :
bdag gis 'chi med go 'phang mchog bsgrubs nas :
'gro kun bde la 'god par sems bskyed na :
khams gsum thams cad sangs rgyas sar 'khod par :
tshe dpag med pas byin gyis brlab tu gsol :
gnyis pa bgegs la bka' bsgo ba ni :
hU~M hU~M hU~M:
dus gsum sangs rgyas dpal chen khro bo'i bka':
nyon cig tshe la bar gcod 'chi bdag bdud :
steng 'og bar gsum pho mo ma ning gdon :
ma lus 'khor bcas gtor ma 'di longs la :
zhi ba byang chub sems kyis gzhan du dengs :
gal te mi 'gro gnod cing 'tshe byed na :
rta skad rngam 'tsher mtshon cha'i char 'beb pas :
lus srog rdul phran bzhin du brlag par 'gyur :
hU~M hU~M hU~M bi shwa badzra kro d+ha dz+wa la maN+Dal phaT phaT phaT ha la ha la hU~M:
gsum pa srung bas mtshams gcod ni :
hU~M:
'bar ba'i dbyings las khro bo'i 'od zer dang :
phyag mtshan rdo rje 'khor lo rin po che :
pad+ma rgya gram gur khang zlum por 'khyil :
ye shes me lnga'i dum bu gcig tu 'bar :
cis kyang mi 'gyur mi shigs srung ba'i gur :
mi phyed rdo rje'i rang bzhin lhun gyis grub :
oM badzra kro d+ha tsakra badzra rat+na pad+ma karma dz+wa la raM rak+Sha ku ru hU~M:
bzhi pa brda sgo dbye ba ni :
hU~M hrI:
snang srid thams cad bde ba can gyi zhing :
ye nas lhun rdzogs 'od gsal snying po'i lha :
glo bur 'khrul pa'i dri mas bsgribs lags na :
rang gsal rig pa ye shes sgo dbye 'tshal :
b+h+rU~M dz+nyA na maN+Da la pra we sha ya phaT:
lnga pa rang rig mjal phyag ni :
hU~M hrI:
sngon nas ma rig sgrib pas bar bcad pa'i :
rang byung rang shar tshe yi dkyil 'khor lha :
'khrul pa'i dri bral lhan skyes rdzogs par mjal :
sku dang zhing khams dbyer med ngang du 'dud :
a la la ho :
a ti pU ho :
pra tIts+tsha ho :
drug pa ma rig nyes bshags ni :
hU~M hrI:
ye nas gnyis med chos skur dag pa la :
ma rig dbang gis sgro dang skur btab ste :
rang rig byang chub sems kyi dkyil 'khor che :
tshul bzhin ma rtogs nyes 'gal gang bgyis pa :
gnong zhing 'gyod pa'i sems kyis mthol bshags na :
byang zhing dag nas tshangs par gnas gyur cig :
sa ma ya shud+d+he a :
bdun pa dam bca' bzung ba ni :
hU~M:
bskal pa gong nas tshe bdag rigs lnga'i tshogs :
rang rig dbyings su sgrib med bzhugs gyur kyang :
rang ngo ma shes 'khor bar gtan 'khyams pa :
deng 'dir rang sems tshe dpag med mgon du :
dbyer med ngo 'phrod gnyis su med pa 'di :
srog gi phyir yang mi gtang bsgrub par bgyi :
sa ma ya bo d+hi tsit+ta hU~M:
brgyad pa dkyil 'khor rgyan dgod pa :
hU~M:
rang byung tshe yi dkyil 'khor chen po 'dir :
mi 'da' bcom ldan 'khor bcas sgrub pa'i phyir :
bkra shis bum pa lha yi gzhal yas khang :
snod bcud yongs rdzogs ye shes rgyan dang ldan :
bkra shis b+han+d+ha bdud rtsi'i bcud kyis bkang :
mi 'gyur gzungs thag rdo rje lu gu rgyud :
rin chen dbu rgyan gdul bya dang ba 'dren :
rdo rje dril bu thabs dang shes rab sbyor :
'chi med rdzas mchog tshe yi bza' btung dang :
pho nya'i tshogs spro tshe rten mda' dar che :
'dod yon ma spangs mchod pa'i sprin phung 'phro :
mda' dar me long drwa bas ye shes skyed :
phur pa ral gris bar chad bgegs dpung 'joms :
zhing khams yongs rdzogs 'phan gdugs bla bre 'phyar :
bde chen ye shes skyed pa bkra shis yum :
sna tshogs thabs mkhas 'dus pa rnam gnyis sogs :
pho brang rgyan dang ldan par bzhugs su gsol :
sarba dz+nyA na maN+Da la tiSh+Tha hU~M:
dgu pa byin chen dbab pa ni :
spos bsregs rol mo'i sgra dang bcas :
gdung ba'i dbyangs kyi sgras bskul te :
nyams rtogs spar la gzi byin bskyed :
hU~M hrI:
phyogs bcu dus bzhi'i bde gshegs rtsa ba gsum :
rig 'dzin tshe yi lha tshogs ma lus kun :
rang bzhin 'od gsal klong nas skur bzhengs la :
chos dbyings mkha' la thugs rje'i sprin phung gtibs :
sku yis gar sgyur gsung gis dzapa? sgra sgrogs :
thugs kyis brtse bar dgongs la byin gyis rlobs :
gsang ba'i dkyil 'khor 'di la byin chen phob :
'chi med sgrub pa'i rdzas la bcud mchog stsol :
'dir tshogs rnal 'byor pho mo'i bar chad sol :
'chi med tshe dang ye shes nyams rtogs spor :
lus ngag yid la rdo rje'i dbang bzhi skur :
sku gsung thugs kyi byin gyis brlab pa dang :
ngo mtshar rtags dang mtshan ma myur du ston :
sa ma ya A be sha ya a A:
bcu pa mchod rdzas byin brlab ni :
raM yaM khaM:
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
oM badzra ar+g+haM AHhU~M:
oM badzra pA d+yaM AHhU~M:
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra gan+d+he AHhU~M:
oM badzra nai bid+ya AHhU~M:
oM badzra shab+da AHhU~M:
oM AHhU~M sarba pany+tsa a mr-ita AHhU~M:
oM AHhU~M ma hA rak+ta dz+wa la maN+Da la hU~M hrIHThA:
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
oM ma hA mu dra AHhU~M:
oM badzra pad+ma su kha AHhU~M:
oM A yur+dz+nyA na su ra AHhU~M:
sngags rnams bzlas shing byin gyis brlab :
de yis sngon 'gro'i las rim rdzogs :
sa ma ya :
gnyis pa dngos gzhi'i chos bcu las :
dang po ting 'dzin rnam gsum ni :
hU~M:
snang srid thams cad ye nas stong pa'i ngang :
'od gsal rang gdangs snying rjer kun tu snang :
stong nyid snying rje zung 'jug rgyu yi hU~M:
'bar ba'i 'od kyis snod bcud dag par sbyangs :
d+harma d+hA tu shud+d+he a :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
bo d+hi tsit+ta hU~M:
gnyis pa gzhi dang rten bskyed pa :
hU~M las e yaM ra suM keM raM 'phros :
nam mkha' 'byams klas stong chen rlung gi dal :
rak+ta'i rba klong zhing chen brdal ba'i sa :
keng rus ri rab bskal pa'i me chen 'bar :
slar yang hU~M las paM b+h+rU~M hU~M 'phros pas :
pad+ma 'dab stong rdo rje'i sa gzhi'i dbus :
rin chen gzhal yas sgo dang gru chad rdzogs :
rtsig pa rim lnga pha gu 'dod snam dang :
mun pa shar bu mda' yab re re bzhin :
pad+ma rin chen rdo rje'i phreng bas mdzes :
snam bu brgyad ldan bum pa chos 'khor lo :
ri dwags tshe bum nor bu gdugs dang 'phan :
dar dpyang rnga yab phye 'phur rnams kyis brgyan :
dbus kyi chos 'khor rdo rje nor bus spras :
phyi nang bar khyams mchod pa'i lha mo 'khrigs :
nang du pad+ma 'dab brgyad rin chen spel :
'ja' tshon 'od lngar 'bar ba'i klong dkyil du :
dbus dang phyogs bzhir seng ge glang chen rta :
rma bya shang shang rnams kyis btegs pa yi :
rin chen mdzes khrir ma chags pad+ma dang :
thabs shes nyi zla dar zab lhod 'bol brtsegs :
gzhal yas gdan bcas snang stong 'od du 'bar :
phyi nang sgrib med zang thal chen por gsal :
b+h+rU~M bi shwa bi shud+d+he dz+nyA na maN+Da la b+h+rU~M:
rat+na pad+ma sUr+Ya tsan+d+ra maN+Da la b+h+rU~M:
gsum pa brten pa lha bskyed pa ni :
hU~M:
rgyu yi hU~M yig dbus kyi khri la babs :
'od 'phros don gnyis byas 'dus zhu ba las :
nyi zla'i bar du 'khor lo oM gyis mtshan :
rjes chags 'od zhu bde stong zung 'jug sku :
bcom ldan mgon po rnam snang tshe dpag med :
dkar gsal mdangs ldan longs spyod rdzogs pa'i tshul :
zhi 'dzum dbu skra thor tshugs rin chen brgyan :
dar gyi stod g.yogs smad sham dar dpyang dang :
zi ldir gser gyi ha ris bkra bas mdzes :
mnyam gzhag phyag na tshe bum 'khor lo 'dzin :   rigs lnga thams cad phyag mnyam gzhag steng na tshe bum so so'i rigs kyi phyag mtshan gyis kha brgyan pa bsnams pa'o //
mchan /
mgul rgyan se mo do shal sku regs la :
rin chen drwa phyed g.yer khas mdzes par byas :
snyan cha gdu bu 'od 'bar rnams kyis spras :
rdo rje'i skyil krung bzhugs pa de yi pang :
tshe yi bdag mo dbyings phyug dkar mo ni :
gcer bu gzhon tshul nu 'bur b+ha ga rgyas :
mdzes pa'i phul phyin dbu skra thur du 'phyang :
rin chen rgyan ldan mda' dar tshe bum bsnams :
zhabs zung yab la 'khril nas bde chen sbyor :
snyoms 'jug bde rol byang sems 'phro 'du las :
rigs bzhi'i phyag mtshan sa bon dang bcas pa :
yongs gyur phyogs bzhi'i khri steng sras kyi tshul :
shar du mi bskyod tshe dpag med mgon mthing :
longs sku'i rgyan rdzogs tshe bum rdo rje 'dzin :
yum mchog mA kI sngon mor dgyes par rol :
lho ru rin 'byung tshe dpag med mgon ser :
longs sku'i rgyan rdzogs tshe bum rin chen bsnams :
yum mchog spyan ma ser mor gnyis med 'khril :
nub tu snang mtha' tshe dpag med mgon dmar :
longs sku'i rgyan rdzogs tshe bum pad+ma 'dzin :
yum mchog gos dkar dmar mor mnyam par sbyor :
byang du don grub tshe dpag med mgon ljang :
longs sku'i rgyan rdzogs tshe bum rgya gram bsnams :
yum mchog don grub sgrol ma ljang gsal 'khril :
shar sgor mgyogs ma dkar mo g.yas lcags kyu :
lho sgor mgyogs ma sngon mo g.yas zhags pa :
nub sgor mgyogs ma dmar mo g.yas lcags sgrog :
byang sgor mgyogs ma ljang gu g.yas dril bu :
kun kyang g.yon pas bdud rtsi'i tshe bum bsnams :
rigs kyi kha dog dar dang rin chen brgyan :
gzhan yang rab 'byams tshe lha 'khor dang bcas :
snang stong sgyu ma lta bu'i sku ru gsal :
bzhi pa dbang bskur byin brlab ni :
hU~M:
rang byung lha la rang gsal ye shes lnga :
nyon mongs ye dag dbang chen yongs su rdzogs :
rdo rje'i sku gsung thugs su lhun gyis grub :
rgyal ba kun dang go 'phang gdod nas mnyam :
oM hU~M trAM hrIHA:
oM AHhU~M:
lnga pa ye shes dgug bstim ni :
hU~M hrI:
'og min chos dbyings lnga ldan zhing khams nas :
bde gshegs tshe bdag rigs lnga skur bzhengs shig :
phyogs bcu'i rgyal ba sras dang slob ma'i tshogs :
rig 'dzin dpa' bo mkha' 'gro 'khor dang bcas :
mos pa'i bu la byin gyis brlab pa'i phyir :
rab 'byams dag pa'i zhing nas gnas 'dir byon :
dgyes pa'i sku yi gar stabs shigs se shig :
gsung dbyangs dzapa? kyi sngags sgra 'u ru ru :
thugs rje rang byung dgongs pa sha ra ra :
dbu skra mdzes pa'i thor tshugs spungs se spung :
lha rdzas dar gyi na bza' lhubs se lhub :
rin chen rus pa'i rgyan cha si li li :
dar gdugs cod pan mang po pu ru ru :
glu dbyangs rol mo'i sgra skad di ri ri :
myur ba nyid du gnas 'dir gshegs nas kyang :
byin rlabs dbang dang dngos grub bstsal du gsol :
badzra sa ma ya dzaHdza :
dzapa? dbyangs bya zhing rol mo 'khrol :
hU~M hrI:
ye nas dam tshig ye shes gnyis med kyang :
glo bur gnyis snang bag chags sbyong slad du :
dam tshig ye shes gnyis su med pa'i ngang :
'gro ba'i don phyir dgyes par bzhugs su gsol :
dzaHhU~M baM ho :
sa ma ya tiSh+Tha lhan :
drug pa gus phyag 'tshal ba ni :
hU~M hrI:
bcom ldan tshe bdag rgyal ba rigs lnga'i lha :
rang byung sku gsung thugs dang yon tan ldan :
phrin las mdzad pa'i cho 'phrul bsam mi khyab :
'khor dang bcas la gus pas phyag 'tshal lo :
a ti pU ho :
pra tIts+tsha ho :
bdun pa mchod pa 'bul ba la :
nyer spyod phyi yi mchod pa ni :
hU~M hrI:
dngos su 'byor dang yid las byung ba yi :
mchod yon lha mo dkar mos khrus chab sbreng :
zhabs bsil lha mo sngon mos zhabs bsil thogs :
me tog lha mos me tog char chen 'beb :
bdug spos lha mo sngon mos zhing kun khyab :
snang gsal lha mo mar me mdzes pa'i gzugs :
dri chab lha mo ljang gus bde chen skyed :
zhal zas lha mos zhal zas sna tshogs thogs :
bsam gyis mi khyab rol mo'i lha mo rnams :
dkyil 'khor bar khyams yongs bkang mchod par 'bul :
bzhes nas tshe dang ye shes dngos grub stsol :
oM badzra ar+g+haM pra tIts+tsha swA hA:
oM badzra pA d+yaM pra tIts+tsha swA hA:
oM badzra puSh+pe pra tIts+tsha swA hA:
oM badzra d+hU pe pra tIts+tsha swA hA:
oM badzra A lo ke pra tIts+tsha swA hA:
oM badzra gan+d+he pra tIts+tsha swA hA:
oM badzra nai bid+yA pra tIts+tsha swA hA:
oM badzra shab+da pra tIts+tsha swA hA:
yid sprul kun bzang mchod sprin ni :
oM:
kun tu bzang po'i rnam thar las byung ba'i :
rin chen sna tshogs las grub 'khor lo 'bar :
'dod dgu'i char 'beb yid bzhin dbang gi rgyal :
mdzangs shing mdzes pa'i phul byung btsun mo dang :
shes rab thabs dang ldan pa'i blon po mchog :
theg chen stobs ldan glang po rin po che :
rdzu 'phrul shugs kyis bgrod pa'i rta mchog dpal :
pha rol rgol ba 'joms pa'i dmag dpon sogs :
mi dbang 'byor pa'i khyad par ji snyed kun :
srid zhi'i rgyal srid ma lus 'thob bya'i phyir :
tshe bdag rigs lnga sprul par bcas pa yi :
dkyil 'khor lha tshogs rnams la 'bul bar bgyi :
bkra shis gser nya pad+ma dung dpal be :
bum bzang gdugs dang rgyal mtshan 'khor lo ste :
rnam par rgyal ba'i bkra shis rtags brgyad kyang :
dkyil 'khor lha tshogs rnams la 'bul bar bgyi :
bkra shis zho dang gi wang sin+d+hu ra :
rtswa mchog me long bil ba yungs dkar dang :
chos kyi dung bcas shis pa'i rdzas brgyad kyang :
dkyil 'khor lha tshogs rnams la 'bul bar bgyi :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
'dod yon nang gi mchod pa ni :
hU~M:
'di na sna tshogs gzugs mchis kyi :
gzugs kyi lha mos me long 'dzin :
rgyal ba'i tshogs rnams 'di la dgyes :
gzugs mdzes mchod pa bzhes su gsol :
oM badzra rU pa oM:
'di na sna tshogs sgra mchis kyi :
sgra yi lha mos pi waM 'dzin :
rgyal ba'i tshogs rnams 'di la dgyes :
sgra snyan mchod pa bzhes su gsol :
oM badzra shab+da hU~M:
'di na sna tshogs dri mchis kyi :
dri yi lha mos dung phor 'dzin :
rgyal ba'i tshogs rnams 'di la dgyes :
dri bzang mchod pa bzhes su gsol :
oM badzra gan+d+he A:
'di na sna tshogs ro mchis kyi :
ro yi lha mos zhal zas 'dzin :
rgyal ba'i tshogs rnams 'di la dgyes :
ro mchog mchod pa bzhes su gsol :
oM badzra ra sa hrI:
'di na sna tshogs reg mchis kyi :
reg bya'i lha mos na bza' 'dzin :
rgyal ba'i tshogs rnams 'di la dgyes :
na bza'i mchod pa bzhes su gsol :
oM badzra spar+she trAM:
bde chen gsang ba'i mchod pa ni :
hU~M:
gzugs mdzes yid 'ong lha mo ni :
pad+ma dung can ri dwags ma :
glang sna can ma'i phyag rgya'i tshogs :
glu len gar bsgyur sgeg pa ma :
phreng ba thogs pa rnam pa bzhi :
gzhan yang rol mo thogs pa yi :
bde skyed lha mo grangs med pas :
dkyil 'khor lha tshogs mnyes gyur cig :
gu h+ya mu dra pU dza ho :
bdud rtsi sman gyi mchod pa ni :
hU~M:
rang byung gdod nas rnam par dag :
rtsa brgyad stong la sbyar ba'i sman :
dug lnga gnas gyur ye shes rdzas :
dza gad dpa' bo'i phud kyis mchod :
sarba pany+tsa a mr-ita khA hi :
mtshan don sbyar zhing dngos grub blang :
dmar chen rak+ta'i mchod pa ni :
hU~M:
nyon mongs rtsa ba 'khor ba'i khrag :
khams gsum thams cad stong bya'i phyir :
khrag chen rgya mtsho rba klong 'khrugs :
chags med rak+ta'i mchod pa 'bul :
ma hA rak+ta kha raM khA hi :
'dod yon gtor ma'i mchod pa ni :
hU~M:
dam rdzas rmad byung gtor chen po :
chos dbyings skye med klong las sprul :
'dod yon mchod sprin mkha' la 'phro :
'chi med lha tshogs rnams la 'bul :
ma hA ba liM ta kha raM khA hi :
brgyad pa bstod pa bya ba ni :
hU~M hrI:
chos dbyings ye shes dbyings las skur bzhengs pa :
bcom ldan mgon po rnam snang tshe dpag med :
mkha' khams rnam dag dbyings phyug yum dang sbyor :
de bzhin rigs mchog rgyal la phyag 'tshal bstod :
me long ye shes dbyings las skur bzhengs pa :
bcom ldan mgon po mi bskyod tshe dpag med :
chu khams rnam dag mA kI yum dang sbyor :
rdo rje'i rigs mchog rgyal la phyag 'tshal bstod :
mnyam nyid ye shes klong las skur bzhengs pa :
bcom ldan mgon po rin 'byung tshe dpag med :
sa khams rnam dag spyan ma yum dang sbyor :
rin chen rigs mchog rgyal la phyag 'tshal bstod :
sor rtog ye shes dbyings las skur bzhengs pa :
bcom ldan mgon po snang mtha' tshe dpag med :
me khams rnam dag gos dkar yum dang sbyor :
pad+ma'i rigs mchog rgyal la phyag 'tshal bstod :
bya grub ye shes dbyings las skur bzhengs pa :
bcom ldan mgon po don grub tshe dpag med :
rlung khams rnam dag sgrol ma yum dang sbyor :
las kyi rigs mchog rgyal la phyag 'tshal bstod :
tshad med bzhi yi dbyings las skur bzhengs pa :
dkar mo zhi mdzad sngon mo 'phel mdzad ma :
dmar mo sdud mdzad ljang mo brtan mdzad ma :
lha mo mgyogs ma bzhi la phyag 'tshal bstod :
dgu pa dzapa? la bskul ba ni :
hU~M hrI:
tshe dang ye shes snang ba'i dkyil 'khor 'dir :
seng ge la sogs rin chen khri lnga dang :
ma chags pad+ma thabs shes nyi zla'i steng :
bcom ldan mgon po tshe bdag rigs lnga dang :
rigs kyi yum gyur sprul pa phyag brnyan bcas :
mdzes pa'i sku ni mtshan dang dpe byad rdzogs :
gsung dbyangs dzapa? kyi sngags sgras zhing kun khyab :
thugs ni rang byung ye shes dgongs par ldan :
oM gyis spros pas stong gsum 'jig rten gang :
sangs rgyas sras dang bcas pa'i ye shes tshe :
lha dang drang srong rig pa 'dzin pa dang :
'khor los sgyur rgyal dregs pa'i gtso bor bcas :
ma lus kun gyi tshe dang bsod nams dang :
'byung ba'i bcud rnams oM gyi rnam par sdus :
bkra shis tshe yi bum pa'i nang du skyil :
mi 'gyur mi shigs tshe yi dngos grub thob :
AHyis bskul bas dzapa? dbyangs rang sgra sgrogs :
hU~M gi dgongs pas bde stong ting 'dzin brtan :
ma gsal bar du phyag rgya bskyed cing bsgom :
ma grub bar du snying po mi gtang ngo :
zhes bskul bzlas pa bya ba ni :
oM bud+d+ha A yur+dz+nyA na tshe b+h+rU~M:
oM badzra A yur+dz+nyA na tshe b+h+rU~M:
oM rat+na A yur+dz+nyA na tshe b+h+rU~M:
oM pad+ma A yur+dz+nyA na tshe b+h+rU~M:
oM karma A yur+dz+nyA na tshe b+h+rU~M:
spro bsdu'i dmigs pa rtse gcig gsal :
tshe gzungs bzla zhing gar thabs bsgyur :
nyams rtogs sbar zhing rig rtsal 'don :
de tshe rtags kyi rim pa ni :
rab la bum chu khol ba dang :
dngos su yi dam lha zhal mthong :
'bring la rten 'brel bzang rtags dang :
nyams la de rnams 'byung bar 'gyur :
tha ma rmi lam nyi zla shar :
shing tog la ni longs spyod sogs :
de dag tshe yi ltas su shes :
thun mtshams tshe 'gugs yang yang bya :
bcu pa mchod bstod dbang blang ni :
hU~M hrI:
rang snang rnam par dag pa'i dkyil 'khor nas :
'chi med tshe yi lha tshogs spyan 'dren gshegs :
dngos 'byor yid kyis rnam par sprul pa yi :
phyi nang gsang mchod dzapa? bsnyen mchod par 'bul :
sku gsung thugs dang yon tan phrin las bstod :
bag med 'gal 'khrul nyams chag thams cad bshags :
rdo rje mi phyed gsum gyi dbang mchog skur :
tshe dang ye shes dngos grub bstsal du gsol :
ma hA pany+tsa a mr-ita rak+ta ba liM ta kha raM khA hi :
tshe gzungs bzla zhing rol mo'i tshogs :
bsgrags nas 'cham stabs dkyil 'khor bskor :
de yis dngos gzhi'i las rim rdzogs :
sa ma ya :
gsum pa rjes kyi chos bcu las :
dang po 'dod yon tshogs 'khor ni :
tshe gal mAM sa zla rgyas dang :
zla khrom khur ba btsong sgog sogs :
zas sna 'byor tshad gtsang dag tu :
zhing gi pags pa'i kha ru bshams :
rnal 'byor thabs shes rim 'khod nas :
las kyi rdo rjes 'di skad gsol :
ho :
rang bzhin rnam par dag pa'i dkyil 'khor 'dir rdo rje slob dpon gyis dbu bzung 'dus pa thams cad dgongs su gsol :
deng bcom ldan 'das tshe dang ye shes dpag tu med pa rigs lnga sgyu 'phrul drwa ba'i dkyil 'khor du :
phyi nang gsang ba de kho na nyid kyi tshogs kyi 'khor lo bskor bar 'tshal na thugs rjes dgongs te bzhes par gsol zhing gnang ba bstsal du gsol :
gnang ba sbyin phyir slob dpon gyis :
ho :
bcom ldan 'das tshe dang ye shes dpag tu med pa rigs lnga sgyu 'phrul drwa ba'i lhag pa gzugs brnyan gyi dkyil 'khor dang :
'dir tshogs pa rnams kyi rdo rje lus kyi dkyil 'khor du tshogs kyi 'khor lo bde ba chen po bla na med pa bskor ba ni ngo mtshar che ste :
rnal 'byor pa rnams kyi nyams chag bskang ba dang :
tshe dang ye shes kyi dngos grub myur du thob pa'i dgos pa chen po'i slad du bzhes par gnang gis cho ga tshul bzhin du gyis shig :
de nas rdzas la bsang chu 'thor :
oM sarba dra byaM bi sho d+ha na hU~M phaT:
raM s+pha ra Na phaT:
yaM s+pha ra Na phaT:
khaM s+pha ra Na phaT:
stong pa'i ngang las tshogs khang rnam par dag pa 'og min pad+mo bkod pa'i zhing khams :
'dus pa rnams lha dang lha mo'i rol pa :
tshogs gtor yaM las rlung :
raM las me :
kaM las mi mgo'i sgyed pu gsum gyi steng du :
tshogs gzhong b+han+d+ha'i snod yangs shing rgya che ba stong gsum tsam gyi nang du sha lnga bdud rtsi lnga phyag mtshan lnga dril bu lnga snying po bcu rnams kyis mtshan par gyur :
hU~M hU~M hU~M:
yaM las rlung g.yos :
raM las me 'bar :
rdzas rnams zhu zhing 'dres pa kha dog dmar ser du gyur :
slar yang 'od zer sna lnga phyogs thams cad du 'phros pas :
'khor 'das kyi bdud rtsi dang tshe yi bcud thams cad bsdus te steng gi nam mkha' la rigs lnga yab yum bcur gyur :
sbyor ba mdzad pas bde ba chen po'i ngo bor 'od du zhu ste rdzas la thim pa las dam tshig dang ye shes dbyer mi phyed pa'i 'chi med kyi bdud rtsi 'dod yon sna tshogs pa'i sprin rab 'byams su 'phro ba'i tshogs kyi 'khor lo rgya chen por gyur :
oM AHhU~M:
zhes pas byin gyis brlabs byas te :
de nas tshogs zhing spyan 'dren ni :
hU~M hrI:
'og min bde ldan rigs lnga'i zhing khams nas :
rtsa gsum tshe lha'i dkyil 'khor rab 'byams rnams :
mi mngon dbyings nas gnas 'dir skur bzhengs la :
'dod yon tshogs la spyan 'dren gshegs su gsol :
tshogs khang ye shes gzhal yas khang du sgyur :
'dir tshogs skal ldan rnal 'byor pho mo rnams :
thabs shes lha dang lha mor byin rlobs la :
gnyis med sbyor ba'i 'dod yon rnam pa lnga :
bde chen ye shes rol pa'i byin chen phob :
'chi med tshe yi tshogs kyi longs spyod rdzas :
bsam gyis mi khyab mchod pa'i sprin phung che :
ye shes bdud rtsi'i rgya mtshor byin gyis rlobs :
badzra sa ma ya dzaHdza :
tshogs khang bde chen pho brang nyams re dga':
'dir tshogs rnal 'byor pho mo dam tshig gtsang :
bde chen ye shes sbyor ba thabs dang ldan :
longs spyod 'dod yon tshogs 'khor bcud re che :
bla ma yi dam sgyu 'phrul tshe yi lha :
dpa' bo mkha' 'gro phyi nang dam can rnams :
tshogs rten nyi zla pad+ma'i gdan la bzhugs :
sgo gsum gus pas phyag 'tshal mchod pa 'bul :
nyams chag bshags shing dge la yi rang ngo :
chos 'khor bskor bzhin mya ngan mi 'da' bzhugs :
bsod nams ye shes tshogs gnyis la brten nas :
tshe 'dir sangs rgyas thob par mdzad du gsol :
badzra sa ma ya tiSh+Tha lhan :
na mo na ma pU dza ho :
tshogs phud rim pa gsum spros la :
dang po mchod pa 'bul ba ni :
hU~M hrI:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
thugs dam bzhin las ci bder bzhes nas kyang :
tshe dang ye shes dngos grub stsol ba dang :
dpal dang snyan grags longs spyod rgyas par mdzod :
khams gsum 'khor ba dong nas sprugs pa dang :
'bras bu sku gsum thob par byin gyis rlobs :
ma hA g+ha Na tsakra pU dza ho :
gnyis pa bskang bshags bya ba ni :
hU~M hrI:
bdag cag ma rig lus ngag yid gsum po :
bag med dbang gyur nyams chag 'gal 'khrul rnams :
thun mong phyi yi mchod pas bskang zhing bshags :
sku mchog rigs kyi tshe yi dngos grub stsol :
bdag cag ma rig lus ngag yid gsum po :
bag med dbang gyur nyams chag 'gal 'khrul rnams :
'dod yon nang gi mchod pas bskang zhing bshags :
gsung mchog rigs kyi tshe yi dngos grub stsol :
bdag cag ma rig lus ngag yid gsum po :
bag med dbang gyur nyams chag 'gal 'khrul rnams :
bde chen gsang ba'i mchod pas bskang zhing bshags :
thugs mchog rigs kyi tshe yi dngos grub stsol :
bdag cag ma rig lus ngag yid gsum po :
bag med dbang gyur nyams chag 'gal 'khrul rnams :
bla med mchog gi mchod pas bskang zhing bshags :
ye shes rigs kyi tshe yi dngos grub stsol :
oM badzra sa ma ya shud+d+he a :
tha mas bsgral mchod ni :
na mo :
sangs rgyas kyi bka' bden pa dang :
chos kyi bka' bden pa dang :
dge 'dun gyi bka' bden pa dang :
gsang sngags rig sngags snying po phyag rgya ting nge 'dzin gyi bden pa dang :
chos nyid gdod nas dag pa'i bden pa dang :
chos can rgyu 'bras bslu ba med pa'i bden pa dang :
bla ma bstan gnyis skor gsum :
yi dam zhi khro rab 'byams :
'chi med tshe yi lha tshogs :
mkha' 'gro dgongs pa 'dus pa'i dkyil 'khor :
dpal legs ldan nag po tshogs kyi bdag po bka' sdod sprul pa phyag brnyan dang bcas pa'i bka' bden pa dang :
bden pa chen po'i mthu la brten nas :
'phral gyi tshe srog la bar du gcod pa dang :
yun gyi byang chub la bar du gcod pa :
mi 'dod pa glo bur du byed pa'i bdud dang dam sri dregs tshogs thams cad mtshan ma rdzas kyi rten 'di la da lta nyid du khug cig :
nr-i tri aM ku sha dzaHdza :
hU~M:
stong gsum e yi dbyings nyid du :
khams gsum po rnams khro bor bzhengs :
dpal chen khrag 'thung lha tshogs rnams :
thugs dam chen po'i dus la babs :
e yi dkyil 'khor chen po 'dir :
'bar ba gtum chen rngams pa'i tshogs :
khros pa'i yid kyis rab bskul na :
sangs rgyas bsod nams sku yang 'jig :
bdud rtsi lnga 'am zas lnga la :
mtshan ma ming dang gzugs su byas :
tshe bdud pho mo'i tshogs rnams kun :
bkug ste rdo rje phur bus bsgral :
rdul phran bzhin du brlags nas kyang :
rnam shes chos kyi dbyings su spor :
mA ra ya phaT:
hU~M:
tshe bdag rigs lnga khro bo'i sku ru bzhengs :
yum chen kro d+hI shwa ri phyag brnyan bcas :
sgyu 'phrul tshe lha khrag 'thung dkyil 'khor cher :
khams gsum phung byed ru dra bsgral pa yi :
dug gsum sha khrag rus pa mchod par 'bul :
srid gsum 'khor ba stongs nas zhal du bstab :
gsung dbyangs drug cu ldan pa'i mgul du stims :
mi gnas ye shes dbyings su mnyam par sbyor :
mAM sa rak+ta kiM ni ri ti kha raM khA hi :
bar du rnal 'byor 'dus pa rnams :
bde ba'i tshogs la rol pa ni :
khye 'u pho mos longs spyod rnams :
btegs la snyan pa'i dbyangs dang bcas :
ho :
gzigs shig mdzes ldan dam pa'i chos :
'di la the tshom byar mi rung :
bram ze khyi dang gdol pa rnams :
ro mnyam chen por bzhes su gsol :
'di na ngo mtshar gzugs sgra dri :
ro mchog reg bya'i tshogs mchis pas :
ye shes rol par bzhes nas kyang :
bde ba chen por dgyes par mdzod :
ga Na tsakra pU dza ho :
'dus pas pad+ma'i phyag rgyas blang :
ho :
rin thang med las legs par 'ongs :
'dod chags la sogs dri ma bral :
gzung dang 'dzin pa rnam par dag :
ye shes rol pa'i tshogs mchod la :
ngo mtshar chen pos rol par bya :
a la la ho :
tha ma lhag ma gtang ba ni :
stegs bur dri yis chag chag gdab :
rak+tas chos 'byung bris pa'i khar :
gtsang rme'i lhag gtor steng 'og bzhag :
hU~M:
dang po phud kyis mi mchod du :
tshe yi lha tshogs phud kyi bdag :
bar du longs su mi spyod du :
rnal 'byor pho mo dam tshig gtsang :
tha ma gcig tu mi bsre ru :
gnyis med chos sku gcig las byung :
zhal chab bdud rtsis mi bran du :
khyod dang nged gnyis dam tshig gcig :
chos kyi dbyings su gnyis med pas :
'dus la las rnams kun byos shig :
tshogs lhag bdud rtsir byin gyis brlab :
gtsang rme bsre zhing zhal chab bran :
rkang gling bshugs pa'i brdas mtshon te :
hU~M:
chos kyi dbyings kyi dkyil 'khor 'dir :
rdo rje phag mo la sogs pa'i :
ma mo mkha' 'gro khrom ltar tshogs :
pho nya las mkhan skar ltar 'khrugs :
'dus par ma gyur thams cad kyang :
da lta nyid du 'dir byon cig :
e h+ye hi pheM pheM:
'dus pa chen po 'khor bcas la :
mchod yon zhabs bsil me tog spos :
mar me dri chab bza' btung dang :
rol mo'i tshogs kyis mchod par bgyi :
gzhan yang gzugs sgra dri ro reg :
bla na med pa'i 'dod yon lnga :
bde ba chen po'i longs spyod kyis :
lhag sdud tshogs rnams dgyes gyur cig :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba kA ma gu Na pra tIts+tsha ho :
ma hA pany+tsa a mr-ita rak+ta ba liM ta khA hi :
oM badzra wA ra hI bud+d+ha badzra rat+na pad+ma karma DA ka DA ki nI dz+nyA na DA ki lo ka DA ki sarba duSh+TAn ba liM ta gr-ih+Na kha kha khA hi khA hi :
sarba sid+d+hi m+me pra yats+tshan+tu :
hU~M:
dpal gyi lhag sdud pho nya'i tshogs :
'jigs pa'i skur ston tshangs dbyangs gsung :
mdzes pa'i gzugs la drag po'i skad :
rnam pa cir yang 'gyur ba can :
he ru ka dpal pho nya rnams :
tshogs lhag mchod pa 'di bzhes shig :
dpal gyi pham phab 'di bzhes shig :
sman gtor rak+ta 'di bzhes shig :
tshe yi bar chad zhi ba dang :
dpal dang longs spyod rgyas par mdzod :
khams gsum dbang du bsdu ba sogs :
las rnams myur du 'grub par mdzod :
b+h+yo :
ma mo mkha' 'gro dam can rnams :
dgongs shig drag po'i las la dgongs :
sngon tshe dpal gyi spyan snga ru :
'dus pa'i dkyil 'khor chen po yi :
ming tsam 'dzin par byed pa yang :
g.yo sgyu med par gus ldan pa'i :
sems kyis blangs te spyi bo yi :
gtsug tu bkur bar bya 'o zhes :
de skad khyod kyis bro bor bas :
da ni mngon spyod dus la babs :
tshe bdud 'dul ba'i dus la babs :
rkyen ngan zlog pa'i dus la babs :
dgra bgegs sgrol ba'i dus la babs :
ma g.yel ma g.yel phrin las mdzod :
mA ra ya b+h+yo b+h+yo zlog zlog :
de ltar tshogs kyi spyod pa yis :
phyi nang dkyil 'khor lha tshogs dang :
mkha' 'gro dam can tshims byas nas :
gnyis pa chad tho bsgrag pa ni :
hU~M:
sngon tshe bskal pa dang po 'das pa'i dus :
'og min lhun grub chos dbyings pho brang du :
thog ma'i ston pa bde chen rgyal po yis :
'od gsal snying po'i chos 'khor bskor ba'i tshe :
dbyings kyi srung ma e ka dzA Ti sogs :
rig rtsal mkha' 'gro dam can thams cad kyis :
so so'i gzugs mchog dam pa bstan nas kyang :
sgrub mchog rnams la dngos grub stsol ba dang :
bka' yi gtor ma len par ma chad dam :
bcol pa'i phrin las bsgrub par ma chad dam :
rnal 'byor tshe srog sring bar ma chad dam :
sngon tshe zhal bzhes dam las ma 'da' bar :
mchod gtor 'di bzhes phyi nang bar chad sol :
tshe dpal ye shes rgyas pa'i phrin las mdzod :
de 'og bar gyi bskal pa dang po la :
'og min pad+ma drwa ba'i zhing khams su :
snang ba mtha' yas tshe dpag med mgon gyis :
pad+ma gsung gi rgyud rnams gsungs pa'i tshe :
ye shes mgon po a g+ho ra la sogs :
ye shes las grub dam can rgya mtsho yis :
so so'i gzugs mchog sogs gong gis 'gre'o //
de 'og bar gyi bskal pa dbus ma la :
dag pa'i zhing mchog ri bo ta la ru :
gar gyi dbang phyug thugs rje chen po yis :
gsang ba 'dus pa'i rgyud rnams gsungs pa'i tshe :
ye shes mgon po myur mdzad phyag drug sogs :
ma mgon lcam dral bstan srung rgya mtsho yis :
so so'i gzugs mchog\u0f8e
de 'og bar gyi bskal pa tha ma la :
o rgyan yul dbus chos kyi mdzod chen por :
rig 'dzin rgyal po in+d+ra b+hU ti yis :
gsang sngags rgyud lung gtan la phab pa'i tshe :
gnas dang yul gyi dpa' bo DA ki sogs :
ma mo mkha' 'gro shugs 'gro thams cad kyis :
so so'i gzugs mchog\u0f8e
de 'og bskal pa phyi ma'i dus kyi tshe :
rgya gar dur khrod chen po'i gnas rnams su :
dga' rab rdo rje shrI siM ha dang :
hU~M chen kA ra bi ma la mi tra :
pra chen hasti las kyi dbang mo sogs :
rig 'dzin du mas chos 'khor bskor pa'i tshe :
dregs pa can gyi 'jig rten skyong ba sogs :
'das dang ma 'das srung ma thams cad kyis :
so so'i gzugs mchog\u0f8e
de 'og gdul dka'i 'gro don dus babs tshe :
brag phug chen po mA ra tI ka ru :
o rgyan slob dpon pad+ma saM b+ha dang :
ye shes mkha' 'gro man+dA ra ba yis :
'chi med tshe yi dkyil 'khor zhal phyes tshe :
dbang gi ma mo chen mo mched bdun sogs :
pad+ma gsung gi bka' srung thams cad kyis :
so so'i gzugs mchog\u0f8e
de 'og bod yul bstan pa dar ba'i tshe :
bsam yas bar khang g.yu zhal 'bar ba ru :
rig 'dzin chen po pad+ma 'byung gnas kyis :
slob ma rgyal po khri srong lde'u btsan dang :
sras mchog rnam gsum so so'i gzung mar bcas :
ye shes mtsho rgyal bai ro tsa na dang :
gnyags chen dz+nyA na dpal gyi dbang phyug dang :
lang gro lo tsA bdud 'joms rdo rje sogs :
rig 'dzin du mar tshe dbang bskur ba'i tshe :
dri za'i rgyal po zur phud lnga pa sogs :
bod yul lha srin gdug pa can rnams kyis :
so so'i gzugs mchog\u0f8e
ma 'ongs bskal pa dus kyi tha ma ru :
lha sras skye mtha' las can skyes bu yis :
mdo khams nam mkha' mdzod kyi gnas mchog nas :
zab gter spyan drangs gtan la 'beb pa'i tshe :
mthun rkyen sgrub pa'i srung ma dam can sogs :
dkar phyogs skyong ba'i lha klu'i tshogs rnams kyis :
so so'i gzugs mchog dam pa bstan nas kyang :
sgrub mchog rnams la dngos grub stsol ba dang :
bka' yi gtor ma len par ma chad dam :
bcol pa'i phrin las bsgrub par ma chad dam :
rnal 'byor tshe srog sring bar ma chad dam :
sngon tshe zhal bzhes dam las ma 'da' bar :
mchod gtor 'di bzhes phyi nang bar chad sol :
tshe dpal ye shes rgyas pa'i phrin las mdzod :
gsum pa zor du bskul ba ni :
hU~M hU~M hU~M:
mi mngon dbyings bzhugs rig 'dzin bla ma'i tshogs :
ma lus 'dir gshegs byin gyis brlab tu gsol :
chos dbyings rol pa'i dkyil 'khor chen po nas :
yi dam lha tshogs skur bzhengs dngos grub stsol :
dur khrod drag po'i gnas mchog chen po nas :
mkha' 'gro dam can tshogs rnams phrin las mdzod :
kun kyang rnal 'byor bdag gi grogs mdzod la :
mthu dang dpung skyed thugs dam ma g.yel cig :
hU~M b+h+yo :
bka' yi pho nya las byed gtum chen tshogs :
rngams pa'i skur bzhengs gtor zor dgra la ya :
mtshan 'dzin rnam rtog dgra bgegs dbyings su sgrol :
rkyen dang bar chad ka dag chen por zlog :
dug lnga dug gsum rang sar zhi ba dang :
bdag 'dzin ru dra skye med klong du stims :
thugs dam dus la bab po sa ma ya :
rnal 'byor bcol pa'i phrin las sgrub par mdzod :
chad tho'i gtor ma zor du 'phang :
drag sngags brjod cing dul mo brdab :
bzhi pa brtan ma skyong ba ni :
bshal chu bdud rtsir byin brlabs la :
hU~M b+h+yo :
a su ra yi brag phug tu :
slob dpon pad+ma 'byung gnas dang :
rlangs chen dpal gyi seng ge yis :
zhing chen brdal ba'i gdan steng du :
brtan ma chen mo bcu gnyis rnams :
bkug ste dam la bzhag pa bzhin :
phrin las mdzad phyir gnas 'dir gshegs :
rgya gar bal bod sa mtshams kyi :
so kha srung ba'i brtan ma che :
bdud mo bzhi dang gnod sbyin bzhi :
sman mo bzhi po 'khor dang bcas :
bdud rtsi bshal chu'i gtor ma longs :
sman dang rak+ta'i mchod pa bzhes :
sngon gyi khas blangs ji bzhin du :
rnal 'byor bdag gi phrin las sgrubs :
bod yul ru bzhi'i so kha srungs :
dus 'khrugs mtha' dmag phyi ru zlog :
nang du bstan 'gro'i bde skyid spel :
bcol pa'i phrin las 'grub par mdzod :
oM pad+ma DA ki nI i daM ba liM ta kha kha khA hi khA hi :
lnga pa rjes su rta bro ni :
hU~M:
rta yi brtul zhugs chen po ni :
dbang chen rngam pa'i skur bzhengs te :
dpal gyi rta skad tse re re :
rol pa'i rta bro chems se chem :
bdud dang dam sri rdul du rlogs :
bskal pa'i bar du dbyings su non :
oM laM:
AHlaM:
hU~M laM:
satwaM b+ha ya nan :
drug pa dngos grub blang ba ni :
hU~M:
sgyu 'phrul tshe yi dkyil 'khor lha tshogs rnams :
thugs dam gnad nas bskul 'debs mi 'tshal yang :
deng 'dir mos pa'i gdung bas gsol 'debs na :
rig 'dzin tshe yi dngos grub bstsal du gsol :
'gyur med sku yi dngos grub bstsal du gsol :
'gag med gsung gi dngos grub bstsal du gsol :
'khrul med thugs kyi dngos grub bstsal du gsol :
yon tan lhun grub dngos grub bstsal du gsol :
phrin las 'gro 'dul dngos grub bstsal du gsol :
thun mong las bzhi'i dngos grub bstsal du gsol :
bla med mchog gi dngos grub bstsal du gsol :
'dod dgu gter gyi dngos grub bstsal du gsol :
longs spyod zas kyi dngos grub bstsal du gsol :
yid mthun 'khor gyi dngos grub bstsal du gsol :
snyan grags dpal gyi dngos grub bstsal du gsol :
sarba sid+d+hi pha la ho :
bdun pa mchod bstod bzod gsol ni :
hU~M hrI:
bla med mchod sprin nam mkha'i dbyings khyab pa :
dkyil 'khor lha tshogs rnams la 'bul lags na :
thugs rje'i brtse bas dgyes par bzhes nas kyang :
mi 'gyur mi shigs tshe dang ldan par mdzod :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pany+tsa a mr-ita rak+ta ba liM ta pU dza ho :
hU~M:
ye shes lnga bdag bcom ldan tshe yi lha :
rigs lnga yab yum sprul pa 'khor dang bcas :
ma lus rgyal ba thams cad 'dus pa'i dpal :
sku bzhi'i bdag nyid rnams la phyag 'tshal bstod :
hU~M:
ma 'byor ma rnyed phrin las gong 'og nor :
tshor dang ma tshor dam tshig nyams chag rnams :
'gyod pas bshags so byang zhing dag pa dang :
tshangs pa mchog gi dngos grub bstsal du gsol :
yi ge brgya pa lan gsum brjod :
brgyad pa dkyil 'khor gshegs bsdu ni :
oM:
ye shes pa rnams rang bzhin dbyings su gshegs :
slar yang thugs rjes gnas 'dir 'byon par 'tshal :
dam tshig pa rnams rten dang dbyer med thim :
rtag par srung skyob tshe dbang dngos grub stsol :
hU~M hU~M hU~M:
snang srid thams cad 'od zhu rang la thim :
rang yang rim bzhin snying po'i srog tu gyur :
mi dmigs ka dag klong du tshe sbas pas :
rang byung ye shes 'gyur med lhun gyis grub :
phaT phaT phaT:
slar yang bdag nyid zung 'jug sgyu ma'i sku :
rta mgrin dmar po pad+ma b+hany+dza'i phyag :
thugs kar tshe dpag med bzhugs mi 'gyur srog :
a yig ldan pa'i 'od zer rdo rje'i sgo :
rdo rje gsum gyi rang bzhin gcig tu gyur :
badzra kA wA tsi rak+Sha haM:
dgu pa bsngo smon bya ba ni :
sgyu 'phrul tshe mtha' yas pa'i dkyil 'khor du :
bla na med pa'i dge ba gang bsags pa :
mkha' khyab 'gro drug sems can ma lus kun :
'chi med tshe yi go 'phang thob phyir bsngo :
bdag gis tshe yi phrin las cho ga rnams :
bsgoms bsgrubs 'chad dang bris 'chang kun chub pa'i :
bsod nams gang mchis dus 'dir smin gyur nas :
mgon po tshe dpag med dang dbyer med shog :
bcu pa bkra shis glu blang ni :
hU~M hrI:
ston pa bla med sangs rgyas bcom ldan 'das :
des gsung dam pa'i chos mchog rdzun med cing :
'phags pa'i dge 'dun tshogs kyi zhing gyur pa'i :
bla med dkon mchog gsum gyi bkra shis shog :
byin rlabs gter chen rig 'dzin bla ma'i tshogs :
tshe dang ye shes dpag med yi dam lha :
phrin las thogs med mkha' 'gro chos srung ste :
rab 'byams rtsa gsum 'khor lo'i bkra shis shog :
ngo bo 'od gsal ka dag chos kyi sku :
rang bzhin gsal mdangs lhun grub longs spyod rdzogs :
thugs rje ma 'gags 'gro 'dul sprul pa'i sku :
sku gsum bdag nyid rnams kyi bkra shis shog :
lus ni sgrib bral 'gyur med rtag pa'i sku :
ngag ni tshangs dbyangs rang byung chos sgra sgrog :
yid ni bde chen thugs dang 'du 'bral med :
'chi med sku gsung thugs kyi bkra shis shog :
gnas skabs bdag gzhan 'gro ba kun don du :
phrin las gang brtsam myur du 'grub pa dang :
mthar thug pad+ma drwa ba'i zhing khams su :
mchog gi dngos grub 'grub pa'i bkra shis shog :
me tog 'thor zhing rol mo sgrog :
rgyun gyi spyod lam thams cad kyang :
thabs shes zung 'jug tshul bzhin spyad :
de yis rjes kyi las rim rdzogs :
sa ma ya :
e ma bdag nyid pad+ma 'byung gnas kyis :
mA ra tI kar 'chi med bsgrubs pa'i dus :
tshe dpag med mjal sgrub thabs brgya rtsa zhus :
kun gyi spyi sgrub yang dril 'di las med :
da lta spel phangs rin chen gter du sbos :
ma 'ongs mchog gi ming gyur de dang sprod :
'gro ba thams cad tshe dang ye shes kyi :
go 'phang bla med 'grub pa'i rgyur gyur cig :
sa ma ya :
rgya rgya rgya :
gter rgya :
sbas rgya :
zab rgya :[ \u0f88\u0f88\u0f88\u0f88 ]lha sras rgyal po'i rnam par 'phrul pa gter chen mchog gyur bde chen gling pas /
dgung lo nyer brgyad pa me pho 'brug gi lo'i chu stod zla ba'i tshes bcu'i nyi shar la /
mdo khams lho zla zal mo sgang gi sa'i thig le /
dus gsum mkhyen pa o rgyan rin po che'i sgrub gnas yel brag nam mkha' mdzod kyi sgrub phug gong ma nas las ldan gyi grogs bdun gyis mthong bar spyan drangs pa'i zangs shog dmar po'i ngos las /
lo de nyid kyi mgo zla ba'i dmar phyogs mkha' 'gro 'du ba'i dus chen la rdzogs par gtan la phab pa'i yi ge pa ni rje nyid kyi gsung gi bdud rtsis skal bzang du gyur pa 'jam dbyangs mkhyen brtse'i dbang po kun dga' bstan pa'i rgyal mtshan gyis bris pa bstan 'dzin mchog rnams zhabs pad bskal brgyar brtan cing /
zab gter gyi bstan pa phyogs dus gnas skabs thams cad du dar zhing rgyas la yun ring du gnas par gyur cig /

//
