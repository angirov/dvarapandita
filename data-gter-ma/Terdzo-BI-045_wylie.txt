@#:
chos bdag bar chad sel ba'i chos bka' las :
'phags ma dug sel ma ljang khu'i gsang sgrub bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
'phags ma dug sel ma la phyag 'tshal lo :
bdag 'dra rgya gar mkhas pa pad 'byung gis :
zangs gling mu stegs yul khams chos btsud tshe :
ngan thabs ston pas mi kha'i sbyor ba brtsams :
de yi mthong reg kha rlangs sbyar ba'i dug :
lhan cig skyes dang 'byung bzhi'i bsam pa'i dug :
de yi gnyen por sngags pas bsrung dang sel ba la :
rma bya myos pa'i sman gyi nags tshal du :
bcom ldan 'das ma 'phags ma dug sel mas :
rig sngags chen mo'i rgyud dang 'brel bar gsungs :
de la bdag nyid pad+mas man ngag dang :
lag len yig chung dag dang 'brel bar bsdebs :
dug shing shun pa'i log la mtha' 'khob kyi :
dug gi yul gling nag po'i yi ger bkod :
lo tsA mkhas pa bai ro tsa nar gtad :
ma 'ongs drag spyod lnga brgya'i tha ma la :
dug gi mtsho rdol mi phyed de yis 'chi :
khyad par sar gnas byang chub sems dpa' bkrongs :
da lta'i bon gshen bon blon ma rungs pa :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]chags sdang ngan sems kha zas gdan gos dug can sbyor :
de tshe sprul sku'i bar chad bsrung ba'i phyir :
mi shigs gter du rgyas btab btsas su bzhag :[ \u0f88\u0f88\u0f88 \u0f88\u0f88\u0f88\u0f88\u0f88\u0f88 ]dang po 'phags ma dug sel ljang khu yi :
gsang ba'i sgrub pa bum chog rjes gnang ngo :
gnyis par mthong reg bsam pa'i dug rnams la :
sngags dang bum chus bkru byab srung ba 'o :
gsum pa sbyar dug khong du song ba la :
brtag thabs nges nas 'byung ba'i rim pa ni :
sman gang brten thabs rjes kyi bya ba'o :
rgyan tha :
dang por sa phyogs dben zhing gtsang ldan sar :
sha chang nye'u kun dong dri nga'i zas :
dri tsam mi bsnoms spos chus kha gdong bkru :
lha rjes su dran pas /   dri med gos gyon tshangs skud gtsug tor bcing :   rma bya'i mdongs sgro /
bde ba'i gdan la shar du phyogs pas 'dug :
skyabs sems yan lag bdun pa sngon 'gro bas :
stong nyid ngang las dug gi nags tshal ni :
me tog sngon po 'ba' zhig 'khrigs pa'i dbus :
rma bya mjing bsnol pad+ma zla ba'i steng :
rang sems hrIHljang de las 'od zer 'phros :
'phags pa mchod cing sems can thams cad kyi :
mthong reg bsam dang sbyor ba'i bi Sha bsal :
'od zer tshur 'dus yongs su gyur pa las :
'phags ma dug sel ljang sngon zhi ma khro :
phyag bzhi g.yas gnyis rtse gsum rma bya'i mjug ma'i /   sgro :
g.yon gnyis dug sbrul dug gi me tog sngo :
mi 'jigs sbyin tshul sems dpa'i skyil krung bzhugs :
sbrul mgo'i gdengs ka bdun ldan phyag zhabs dang :
dbu skra mgul pa do shal sbrul gyis brgyan :
thugs kar zla ba'i steng du sa bon mthar :   hrIHljang sngon /
oM a bi dzi hwe badzra ka ye gra sa gra sa dz+wa la dz+wa la ma he dz+wa le ma hA yo gI shwa rI hU~M hU~M phaT phaT swA hA:
sngags phreng margad mdog mtshungs g.yas su 'khor :
de las 'od zer 'phros pas rang lus gang :
mthong reg bsam sbyor ngan pa las byung dang :
lhan cig skyes dang 'byung bzhi'i dug la sogs :
dbang po'i sgo dang ba spu'i rtsa nas 'thon :
'od zer lus kyi nang gang rtse mo rnams :
ba spu'i rtsa bar 'thon pa'i rtse mo kun :
rma bya'i mdongs bzhin kun nas 'bar ba yi :
'od zer 'phro bas dug kun srung ba dang :
slar yang 'od 'phros snod bcud thams cad kyi :
dug gi dbal bcom kun nas dag par bsgom :
sngags kyi sham bur shAn+tiM ku ru dang :
rak+Sha rak+Sha hU~M gis zhi zhing bsrung :
rin chen bum par gtsang ba ra ri sogs :
dri med gang+gA'i chab kyis sum gnyis dgang :
sman lnga dri lnga snying po rnam lnga dang :
a ru ra dang rin chen phye ma btab :
rma bya'i mdongs gzugs ras dkar kha tshar dkris :
pad+ma sngon po 'dab brgyad dal steng bzhag :
bum pa b+h+rU~M las rin chen gzhal yas khang :
bdud rtsi'i rgya mtsho'i dbus su 'phags ma bskyed :
gnas gsum byin rlabs ye shes sems dpa' bstim :
gzungs sngags bzlas pas lha yi thugs dam bskul :
thugs ka'i sa bon sngags phreng bcas pa las :
bdud rtsi'i rgyun babs bum pa mer gyis gang :
mchod cing bstod mthar bum chur ro gcig lta :
khrus 'thung nye reg byas pas nad gdon dang :
mthong reg kha rlangs   man ngag gi rdzas dang sbyar ba'i /'byung ba'i dug kun byang :
gzhan la rjes su gnang ba sbyin pa'i dus :
'bru tshom bum pa lha sku gtor ma bsham :
slob ma khrus bya dri ldan me tog dang :
tshangs skud gtsug tor thal sbyar bdun phrag bya :
lha bskyed ye shes sems dpa' spro la bstim :   sku rten /
rang bzhin gnas nas dbang lha spyan drangs nas :
bum chog ldan pa'i bum pa spyi bor bskur :
bdud rtsis lus gang dug dbyungs chu lhag ma :
gyen du 'khyil ba don yod grub par bsgom :
rig sngags chen mo'i lung byin lha yi sku :
rnam par mi rtog ngang la ci gnas bzhag :
des ni lha bsgom rig sngags 'dzin la dbang :
r+t+ya t+ya :
rat+na rgyararna :
gnyis pa mthong reg bsam pa'i dug rnams la :
sngags dang bum chu'i bkru byab bsrung ba ni :
dang po thun mong rdzas kyi gdong thug 'di :
mthong ba'i dug kun rma bya'i mdongs kyis srung :
reg pa'i dug ni rma bya'i sgong chus srung :
kha rlangs rdzi dug mu zi gla rtsi dang :
sgog skya'i rtsa ba gsum gyi dri yis sel :
gnyis pa rdzas sngags dmigs pa zung 'jug gi :
thog mar rang lus rdzas kyi sde gus byug :
de nas bum chog byas pa'i chu yis bshal :
spyi gtsug 'phags ma dug sel bdud rtsi'i chus :
lus kyi phyi nang kun khyab dug nad kun :
dbang po ba spu'i sgo nas byang dag bsgom :
rma bya'i mdongs sgro dar sna me long gis :
byab cing dar dkar dri ma med pas phyis :
nad gdon phyag mas byab pa bzhin du bsgom :
khrus chu zan sbyar mthong   sngon po /reg   ser po /kha rlangs   dmar po /dang :
bsam   khra bo /sbyor   nag po /ngan g.yo dug don yas gzugs bcos :
bdag nyid 'phags ma dug sel thugs ka nas :
'od 'phros mtha' 'khob dug gi gling bar nas :
dug gi bdag po mdun bkug yas la bstims :
changs bu brgya rtsa ting lo brgya rtsa dang :
me tog sna tshogs shing sna kha zas rnams :
kha 'bar sngags dang bde gshegs mtshan bzhis bsngo :
tshims shing gdug rtsub sha mkhon kun zhi ste :
dpag tshad bye ba brgya yi pha mthar bskrad :
rma bya'i mdongs sgro lta ba'i 'od zer ni :
kun nas 'bar bas bsrungs shing mtshams bcad bsgom :
de dag bkru byab srung ba'i man ngag go :[ \u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]chos bdag bar chad sel ba'i chos ka rlung gi 'khor lo byams pa'i snying mdzod gsang ba'i klong sgrom nas chos rje gling pas bton pa'o ///
/
!
chos bdag bar chad sel ba'i chos bka' las :
'phags ma dug sel ma ljang khu'i gsang sgrub las biSha brtag pa dang gso thabs zur du phyung ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bcom ldan 'das 'phags ma dug sel ma la phyag 'tshal lo :
gsum pa sbyar dug brtag pa gso thabs la :
sman gang brten thabs mjug gi bya ba'o :
dang po gsang ba sman gcig legs btus la :   sngo sman spyi bzhin du /
rdza shing snod du nam mkha' ma mthong zhing :
bud med ma rig rtsa ba ma nyams pa :
smra bcad gsang ba 'bru gnyis bzlas te brdung :
chang dang sbyar ba 'bru yi dkyil du bsnyal :
nyin phyed nas mtshan phyed /   gso bya mgo mjug ldog nyal gso ba po :
sha dmar zas ldan rten 'brel kha brdar bcas :
byin rjes kha bshal ngag bsdam dro bar nyal :
bi Sha yin na sbo 'khrog skyugs bshal 'byung :
min na phan gnod med do brtag pa 'o :
gnyis pa gso sman gong gi gsang sman nyid :
yul rigs kun tu 'di nyid mi skye med :
rtsa ba nye shing 'bras ljang 'dab ma la :
me tog rgya kha gyen bstan gong du ni :
thur gsum snying nang 'bras bu la phug gi :
sa bon dang mtshungs bsten thabs gsang sman 'di :
tshig brdung 'bras nyag bdun bsres chu gtsang sbyor :
ras dkar gyis btum rin chen snod du btsir :
gsang ba 'bru gnyis rab tu gnas par bya :
gdol chen mgul srung bcud len kha zas spang :
bdun nas bcu gcig bar du rim par brten :
snga ma zhu rjes phyi ma rim bzhin sbyar :
thun re bzhin du mon sran 'bru re mid :
mgo mjug ldog nyal ngag bsdam slar la srong :
gzer 'khyug sbo 'khrog 'dar dang dngangs pa dang :
dang po sdud pas lus kun khol bur na :
bar du gsod pas pho ba long kha 'khrog :
tha mar nad rnams ma lus 'khru ba ste :
gyen du   nya phag /skyugs na log gnon thabs la 'bad :
ma yig thun chung las te btab pas 'grub :
mon sran tshos dang phyi shun bud pa ni :
biSha dag pa'i rtags yin lus zungs gso :
rjes nas sha rul ma smin zho chang dang :
gang la sbyar ba'i kha zas de nyid bsrung :
drag shul rngul 'byung lus zungs gnod kun spang :
khyad par zab mo sngags kyi srung ba'i thabs :
'phags ma dug sel gzungs sngags sham bu ru :[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88 \u0f88\u0f88\u0f88 ]tho rengs brgya rtsa bzla ba srung ba'i mchog :
yang na rgya shog rgya snag gtsang ma yis :
yig rgod za yig 'di nyid brten pas thub :[ \u0f88\u0f88\u0f88 ]bdag 'dra rgya gar mkhas pa pad 'byung gis :
'phags ma biSha sel ba'i gzungs sngags dang :
drang srong rgyun shes man ngag zung bsdebs te :
ma 'ongs chos bdag skyes bu'i btsas su bzhag :
skal ldan las can de dang 'phrad nas kyang :
bar chad sel zhing 'gro don 'grub par mdzod :[ \u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]chos rje gling pas rlung gi 'khor lo byams pa'i snying mdzod nas phyung ba'o //
!
dug 'joms 'chi gsos bdud rtsi'i dga' ston 'di :[ \u0f88\u0f88\u0f88 ]kun la gsang phyir drang srong phyag gi rgya :
sa ma ya :
a thA:
lha yi drang srong rnam pa ru :
yongs bzhengs gu ru pad+ma 'byung :
gus pas btud nas dug sel gyi :
gdams pa zin bris brjed thor bkod :
lo rgyus ni lo gsum grol kha dug gi dogs pa byung ba zab lung du smin pa'i tshe :
'dus dang dmigs pa'i 'phrul 'khor gyis nad khrus shing de rjes chu gzhi'i nad kyis bro 'tshal ba yang sman bcos kyi rim gyis dang :
de dag gi tshe bla ma o rgyan lha'i drang srong gi rnam pas man ngag bstsal pa rnams zin bris su brjed tho tsam bkod pa :
dang po :
lha gcig :
sngags gcig :
rtsa ba'i dmigs pa gcig :
gnyis pa de la bsdu gsad :
sbyong ba'i kha bsgyur gyi sngags dmigs btag lugs :
gsum pa dug sbyong :
srung ba :
dbang po :
dang po lha gcig ni :
dug gi nags tshal rab tu 'khrigs pa :
dug gi rlangs pa na bun ltar 'thul ba sa gzhir dug ri sna tshogs kyi me tog bkra ba :
de'i dbus su lha'i drang srong sngo skya shin tu rid pa ral pa'i thor tshugs sma ra smin ma ag tshom rnams dkar ser ba spu sngo zhol le ba ras dkar gyi ang rag can rkang pa skyil krung :
lag pa g.yas sor mo gsum sgreng :
g.yon gdan btsug :
sbrul lpags kyi stan :
rma bya'i sgro gdugs mig ser khyil le bsgom mo :
sngags gcig :
oM hrIng hrIng aM gu la ka tha Tha :
rtsa ba'i dmigs pa gcig ni lha'i rnam pa de kha la sems bzung ba'o :
gong bsnyen 'bum tsho gcig go :
gnyis pa bsdu gsad sbyong gsum gyi sngags dmigs ni :
dang po :
rang gong bzhin bsam :
khyad par lag gnyis khu tshur snying gar bsnol zhing dmigs pa de ltar bya :
lus kyi dbus drang por dbu rkyang ro gsum rtsa 'khor lnga spyi 'gre bzhin bsgom :
rlung bum can sbyor ba bzhi ldan bya :
mdun du bris sku dgram :
bris sku lha yi drang srong dngos su bsgom :
rlung phyir 'bud pa'i tshe 'od zer 'phros drang srong la thim :
nang du rngub tshe de'i thugs ka nas 'od zer ljang dmar gcig 'phros :
sna bug nas zhugs ro rkyang brgyud dbu mar zhugs gsang ba'i rtsa 'khor gang :
thams cad bsdus gsang rtsa'i dbus su sbal sdig gang rung ljang dmar mthe bong tsam bsgom :
dmigs pa des 'gre bas rtsa 'khor lnga ka la bya :
rlung bum can bsgom :   sngags bsgyur phyir oM hring bi hub mang gu la gnas ka sdus sdus :
gnyis pa ni :
gong bzhin la lag gnyis khu tshur brla khugs sam pus steng bzhag cing dmigs pa yang spo :
spyi bor drang srong bsgoms pa'i mdun gyi bris sku la brten kyang rung :
sngags bsgyur gnas ka sod sod :   rlung gong bzhin las rngub dus drang srong gi thugs las 'od zer me stag lta bu 'phros spyi bo nas zhugs spyi bo'i rtsa 'khor gyi sbal sdig la phog nus pa bsregs :
de bzhin du rim pas 'khor lo bzhi kar 'gre :
gsum pa sbyong ba ni :
lus gnad tsog pu rkang pa re'u mig lag pa g.yas g.yon mkhrig mas bzung zhing pus 'khyud bya dmigs pa de spo :
drang srong gi thugs ka nas 'od zer dkar sil 'phros :
spyi bo nas thim rtsa 'khor khengs :
dug gi g.ya' thams cad 'dus sbal sdig gi ro dang bcas thams cad mgrin rtsar bskyal :
de bzhin du 'khor lo lnga la rim bzhin 'gre :
mtshang mdor bskyal bar bsam   gnas dus bum can ka phud phud :pho ba g.yas g.yon bskor zhing dkrug :
nad tshabs che ba dang rlung dmigs zher pa sogs la bsdu gsad sbyong dmigs dang bsdus pa'i khong sman gtong :
bsdu gsad sbyong dmigs la :
zhag re byas pa'i mthus nad rnams gang la sbyar ba'i bza' btung ngam :
yun song na srog chags rnam par 'thon yong ngo :
de'i mjug gcod rmu chu sogs kyis sman gyi kha bsgyur dang 'phrod rten bya'o :
gsum pa :
dug sbyong ba :
srung ba :
dbang las dang po :
dmigs pa :
drang srong nyi zla'i mig rma bya'i mchu lag na dug rigs sna tshogs bsnams shing gsol bar bsgom :
sdar ka gzhil gzhil :
brgya stong khri tsam gong bsnyen mang nyung dang bstun pa'i btsan dug dang por yungs 'bru :
de nas nas :sran :sran phos :
rgya sran phyed gnyis sogs nas mthar goms nas mtheb tshigs tsam la sngags te bza' chang bzang pos phul lo :
gnyis pa ni :
drang srong rma bya'i sgro thul gyon pa :
mig gnyis nyi zla :
mchu dmar ser :
phyag na rma bya'i sgro gdugs phyin kha log skyir ba'i mdongs bsnams nas 'od zer sna tshogs 'phro bas bsrung ba zhabs 'og tu phag rgod kyis sbal dug 'dre sdig sbrul sogs srog chags kyi rnam pa can 'jib 'jib za bar bsgom :
sngags sham :[ \u0f88\u0f88\u0f88 ]rten 'brel 'khor lo btags rgyu zhig kyang mchis /   bar rlung tsam la brten :
gsum pa ni :
bris sku bkram :
gtsang gtor gcig :
rgya bal mdo khams mon gong gi zas sna re bsham :
dug la sngags kyis btab pa :
bris sku lha'i drang srong du bsgom :
slob ma drang srong rigs so sor bskyed :
rtsa sngags bsdu gsad sbyong srung ba'i sngags kyi lung phogs :
zas sna rnams la sngags brgya stong ci 'grub bzlas pa'i zas sna so so nas byin :
de mthar dug la sngags kyis bran pa byin :
rten rdzas :
rma bya'i mdongs :
lung thang phreng ba :
bris sku rnams :
dam tshig gtsang sbra bya :
dme zas spang :
rtsa ba'i lha dang sngags nyer gcig re nyin rer dran bzlas dgos so :
