dbang chen gsang ba 'dus pa las :
yang zlog rdo rje pha lam gyi zhal shes snyan brgyud bka' rgya ma bzhugs so :
gter ston rat+na gling pa'i mtshon cha i thi ba 'di kho na'o //
legs par gzigs shig
/\u0f88\u0f88\u0f88\u0f88\u0f88
dpal gshin rje'i gshed la phyag 'tshal lo :
tshe yi bdag po'i yang zhun las :
yang zlog rdo rje pha lam 'di :
bdag 'dra pad+ma 'byung gnas kyis :
sku la rdzogs pa'i dur khrod du :
slob dpon 'jam dpal bshes gnyen la :
sku mchog gshin rje sgrub pa'i skor :
man ngag brgya dang rtsa brgyad zhus :
yang zlog rdo rje pha lam 'di :
gces pa'i srog ltar btsas nas kyang :
da lta spel ba'i gnas med de :
rin chen gter du sbas te bzhag :
ma 'ongs dus kyi mtha' ma la :
skal ldan gcig dang 'phrad nas kyang :
sangs rgyas bstan pa'i btsas su shog :
yang zlog rdo rje pha lam gyi :
dmigs pa'i yang gces gud du sbas pa ni 'di yin te :
rang gi chos skyong dgra la rbad pa'i dus su :
kho yis zlog pa byas te :
rang la bzlogs pa'i rtags byung na :
sngags dang phan yon ni gzhung na gsal ba las :
bdud dang ru tra glang rgod chu glang zung bzhi bsnol ba'i steng :
pad+ma dang nyi ma zla ba brtsegs pa'i steng du hU~M mthing nag yongs su gyur pa las :
bdag nyid tshe bdag nag po zhal gcig phyag gnyis pa sku mdog mthing nag 'bar ba :
sku che la yan lag rags pa ri rab dang mnyam pa :
zhal gdangs ljags 'dril mche ba gangs ri ltar gtsigs pa :
sdang mig phyogs bcur bsgrad pa :
ag tshom las me 'bar ba :
smin ma las glog 'khyugs pa :
phyag g.yas pa na gser gyi 'khor lo rtsibs brgyad pa rno ba'i ngar dang ldan pa nam mkha' la 'phyar ba :
g.yon pas sdigs mdzub kyis lcags kyu dang zhags pa bsnams pa :
ha ha hU~M hU~M zhes pa'i sgra sgrog pas khams gsum g.yo ba :
ri rab 'gul zhing rgya mtsho 'khyom pa :
snang srid sde brgyad thams cad 'dar sngangs 'bog brgyal byed pa 'jigs su rung ba :
che btsan 'gran zla dang bral ba gcig bsgoms pa'i spyi bor oM:
mgrin par A:
thugs kar hU~M gsal bar bsgom :
thugs ka'i hU~M las 'od zer 'phros lho phyogs kyi 'og min gnas nas rang 'dra ba'i ye shes pa spyan drangs :
dzaHhU~M baM hoHsa gnyis su med par bstim :
slar yang bdag nyid gzi brjid 'od dang ldan par bsgom :
de'i zhabs 'og tu rang gi dgra bo byad ma mkhan du yod pa sgyel nas mnan pa :
phyag g.yon pa'i lcags kyus dgra bo rnams kyi snying dkar nag mtshams nas bzung ba :
zhags pas mgul nas bcings :
sdigs mdzub kyis bsdigs pas kha 'dar lus sbrid skyob pa'i lha dang bral nas 'dug pa la :
phyag g.yas 'khor los mgo lus thams cad dum bur gtubs shing rdul phran bzhin du song bar bsam la :
man ngag ltar sngags bdun nyer gcig brgya stong la sogs pha rol gyi rtags dang bstun la bzla :
rjes la :
na mo :
sangs rgyas kyi bka' bden pa dang :
chos kyi bka' bden pa dang :
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam rgyal ba'i dkyil 'khor gyi lha tshogs rnams kyi bka'\u0f8e
mkha' 'gro chos skyong rnams kyi bka'\u0f8e
dpal tshe bdag nag po'i bka'\u0f8e
sngags 'chang bdag gi ngag bden pa'i mthus :
rnal 'byor pa bdag cag 'khor dang bcas pa la chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi dmag tshogs :
rbod gtong dang rbad 'dre :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad kho rang gi steng du zlogs shig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kho'i gshed du phob cig :
mA ra ya zlog zlog :
b+h+yo b+h+yo :
ces lag pa g.yas pa gnam :
g.yon pa sa :
gnam sa gnyis kyi bar du dgra bo rnams sgong lpags bcar ba'am :
rdul phran bzhin du song bar bsam la :
bden pa'i stobs dang bcas te thal mo lan gsum brdab bo :
'di lta bu'i sbyor bas ni :
slar yang kho rang gi nus pa dang :
kho rang gis rbad pa'i chos skyong :
kho rang gi gshed du bab ste brlag par 'gyur ro :
gnad kyi man ngag 'di ni :
su la yang sbyin du mi rung ngo :
bstan 'dzin gyi bu la snyan brgyud zhal shes su byas te :
dpe yi ge'i ris su mi btab pa ni gdams pa 'di yi bka' rgya yin no :
gter rgya :
sbas rgya :
zab rgya :
kha thaM:
gu h+ya :
rat+na gling pa'i g.yar dam lho brag gnam skas can gyi gter ma /
dpe yi ge'i ris su bka' rgya gdams kyang /
rang gi brjed tho la shog ser bu yig las bshus so //
mang+ga laM///
/
