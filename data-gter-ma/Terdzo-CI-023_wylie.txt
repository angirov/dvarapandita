@\u0f7f
rig 'dzin srog sgrub las /
gcod yul dpa' bo'i thol glu zhes bya ba bzhugs so //
oM AHhU~M/
stong gsal srid zhi chos kyi dbyings chen po //
sa 'og sa steng sa bla'i gnas dang yul //
rab 'jigs dur khrod brgyad kyi 'od skur 'khrigs //
skad cig rang nyid rnal 'byor he ru ka
/phaTaHces brjod pas stong gsum khyon gang ba'i //
mi mgo'i sgyed pu'i steng du ka pA la //
rbad kyis bcad pa'i nang ni chos dbyings khyon //
rang rig ye shes DA kir 'od 'khrugs pa'i //
thabs shes gri thod gar sgyur sbyor ba yis //
sha khrag ma lus gtubs te sbyangs spel bsgyur //
bde gshegs kun gyi sku gsung thugs bcud ni //
'bru gsum bdud rtsi'i char babs 'dod dgur 'khyil //
oM AHhU~M ha hoHhrIHpheM pheM/
sarba pany+tsa a mr-ita kuN+Da lI hU~M hrIHtha /
kha dog dri ro zad mi shes pa gcig tu gyur /
phaTaH
gsol 'debs ni /
kye /
steng 'ja' 'od 'khrugs pa'i gur khang nang //
pha brgyud gsum bla ma'i sprin phung 'khrigs /
khyed zag med bdud rtsi'i bcud la rol //
bdag snang srid ro snyoms dngos grub stsol //
bar sku gsum rgyal ba'i zhing khams nas //
skyabs mchog gsum rtsa gsum sku gsum po /
khyed zag med bdud rtsi'i bcud la rol //
bdag stan 'dir mchog gi dngos grub stsol //
dbyings gnas yul sprul pa'i dur khrod nas //
dam tshig can DA ki chos srung bcas /
khyed zag med bdud rtsi'i bcud la rol //
bdag stan 'dir gzung 'dzin rang grol thongs //
skyabs kun gyi thugs rje'i zer 'od kyis //
lus 'od skur zhu ba'i bdud rtsi'i ros //
ma 'gro ba'i gnas kun khyab gyur nas //
zas yid la ci 'dod bsngo bar bgyi //
phaTaH
mgron 'jig rten 'das dang ma 'das dang //
yul nam mkha'i 'khor yug gzhi bdag dang //
gdon phyi nang gsang ba'i sde brgyad la //
zas sha khrag ri bo rgya mtshor 'bul //
phaTaH
tshe thog med dus kyi lan chags dang //
bgegs bi nA ya kas gtsor byas pa'i /
khyod glo bur lhags pa'i 'byung po la //
ngas phangs pa med par lus srog ster //
phaTaH
'di rdul phran tsam yang ma bzhag par //
mgron so so'i gnas dang rten la khyer //
rdzas 'brel pa thogs tshad sangs rgyas nas //
da 'khor ba'i gnas 'dir phyir ma ldog
/phaTaH
bdag yar mchod mgron la re ba med //
mar mchod sbyin gnas kyang rang snang rtsal //
lar rang rig tha mal rang bzhag ngang //
'khor gsum gyi dmigs pa ka nas dag
/phaTaH
snang tshad kun sgyu mar 'al ma 'ol //
grags tshad kun brag char shag ma shig
/phan tshun gyi 'dzin snang chos skur dag
/chos dbyings kyi klong 'dir dge tshogs bsngo //
phaTaH
ces gcod yul dpa' bo'i thol glu zhes bya ba /
'chi bdag bdud kyi g.yul las rgyal ba'i tshe 'gugs /
brtul zhugs gcod par zhugs pa'i ngar 'dogs /
bdag 'dzin hrul por gtong ba'i mtshon cha /
gnas dus dang tshar lhong la nges pa med pa /
snang ba gdong gtad du /
gang shar dang ci shar gtong ba'i man ngag
/bya btang nam mkha' 'jigs med kyis rig 'dzin srog sgrub kyi cha lag tu bkod pa rdzogs so //
dge'o //
bkra shis ///
/
