@#//
dpal ldan bla ma la gsol ba 'debs pa kun tu bzang po'i sgra dbyangs zhes bya ba bzhugs //


karma bka' brgyud bstan pa'i snang byed mchog
/ngag gi dbang phyug yon tan rgya che'i mtsho //
dge legs phrin las rlabs phreng kun tu khyab //
dpal ldan bzang po'i zhabs la gsol ba 'debs //
tshar gcod rjes 'dzin kun shes yan lag bcas //
bcu phrag rig pa'i gnas la thos bsam dang //
sgom pa'i blo gros chags thogs bral ba yi //
rnam dpyod mtha' yas ldan la gsol ba 'debs //
pad+ma dbang chen sogs kyis rjes su bzung //
gar gyi dbang phyug thugs rje'i rig sngags 'chang //
phrin las 'gro ba 'dul ba'i rtsal mnga' ba //
dpal ldan bla ma mchog la gsol ba 'debs //
grub rigs 'dzin pa khyung gi gdung las grol //
sbyangs pa'i las 'phro dkar po'i chos la sad //
'khor lo gnyis kyi mthun rkyen ngang gis tshogs //
ngo mtshar rmad du byung la gsol ba 'debs //
gzhan gnod gzhir bcas spong bas rgyud bsdams shing //
gzhan phan gzhir bcas bslab pa'i gnas la gzhol //
rim gnyis mngon rtogs cir yang gsal ba yi //
gsum ldan rdo rje 'dzin par gsol ba 'debs //
mkhas grub ded dpon yongs 'dzin du ma bsten //
mdo sngags rgya mtshor lhag bsam brtson pas zhugs //
gzhung gdams man ngag nor bu'i skyes bzang gis //
skal ldan dbul ba sel la gsol ba 'debs //
o rgyan dus gsum mkhyen pa'i rdo rje'i bkas //
gter 'byin grub pa'i 'khor los sgyur rnams kyis //
rnam snang bai ro tsa na'i rnam 'phrul du //
lung bstan mnga' gsol mdzad la gsol ba 'debs //
rgyal ba yab sras mchog gling mkhyen brtse'i dbang //
mchog gzigs rnams kyis tA ra nA tha dang //
'gyur med rdo rje'i sprul parazhal bzhes shing //
yongs 'dzin mchog tu bkur la gsol ba 'debs //
rgyal bstan ris med skyong ba'i dag snang dang //
'gro phan ris med sgrub pa'i lhag bsam ste //
gang byung thad kar khyer ba'i spyod tshul gyis //
dam pa'i rnam thar 'dzin la gsol ba 'debs //
tsa 'dra rin chen brag gi dben gnas su //
tshe gcig sgrub pa'i rgyal mtshan btsugs nas su //
'chad rtsom bka' babs bstan la bya ba mdzad //
don gnyis lhun gyis grub la gsol ba 'debs //
rdo rje'i lung gis gsal bar bsngags pa'i don //
he ru ka yi sku gsung thugs kyi rten //
bstan pa ji srid bar du 'gro phan gyi //
btsas su bsgrubs par mdzad la gsol ba 'debs //
mos pa'i stobs dang rten 'brel bslu med mthus //
dpal ldan bla ma mchog dang mi 'bral zhing //
mkha' spyod grong khyer chen por lhan cig 'tshogs //
rdo rje sems dpa'i gnas mchog thob gyur cig
/gang gi ring lugs rdo rje ltar brtan cing //
zab rgyas mdzod lnga rtag tu sgrog pa yis //
bdag sogs legs pa'i lam kun mthar phyin cing //
bsam don lhun grub dge legs dpal 'bar shog
/bsngags 'os kyi yon tan cha shas phra mos kyang ma gos shing /
rang nyid la bstod pa ma rabs blun po'i lugs su gyur kyang /
sgrub brtson bla ma dam pa pad+ma nor bus nan tan chen pos bskul ngo ma ldog tsam du 'du gsum pa yon tan rgya mtshos sug bris su bstar ba dge legs 'phel //
!
bdag bstod lung gi me long sa ma ya rgya /
na mo gu ru badzra d+hA rA ya /
khyab bdag srid zhi'i spyi dpal thugs rdo rje //
brtan g.yo kun khyab 'gyur med bde ba che //
rang byung rig pa'i gshis dang dbyer med pa //
dpal ldan bla ma'i zhabs la gsol ba 'debs //
gsang ba 'dzin pa rnams las rdo rje chos //
mchog chen nyan thos rnams las kun dga' bo //
skyes mchog lo paN rnams las bai ro rje //
rgyal bstan shing rta rnams la gsol ba 'debs //
dwags brgyud grub pa'i khyu mchog skye med zhang //
zab gter 'khor los sgyur ba rdo rje gling //
ma 'ongs snang mdzad rgyal bar lung bstan pa //
rgyal sras blo~X gro~Xs mtha~X' ya~Xs la gsol ba 'debs //
shAn+ta pu rir pa~Xd+ma'i sngags rig 'dzin //
ga~Xr gyi dba~Xng phyuga~X bde ba'i rdo rje 'chang //
dus gsum kun mkhyen pad+mas lung bstan pa //
phrina~X la~Xs 'gro 'dul rtsal la gsol ba 'debs //
ka~Xrma~X bka' brgyud bstan pa'i rgyal mtshan 'dzin //
ngaga~X gi dba~Xng phyug 'chad rtsom bka' bab thob //
spangs rtogs yo~Xn tana~X rgya~X mtsho~Xr gdod nas grub //
phrina~X lasa~X kuna~X tu khyaba~X par gsol ba 'debs //
bla ma gdod ma'i mgon po'i gsang gsum dang //
yongs grub rdo rje bzhi po gshis ngor mnyam //
mos gus rkyen gyis don dam bden pa sad //
ye shes rgyal khams mthong bar byin gyis rlobs //
dmigs med snying rje ris med dag snang 'byongs //
'od gsal lhan cig skyes pa'i ye shes brnyes //
mkha' khyab 'gro ba'i skyob pa thams cad mkhyen //
lus rten 'di la bde blag 'grub gyur cig
/ces pa'ang rang slob dad dam gyi nor ldan mang+ga la'i mtshan can sogs sgrub bla kha gcig gis bskul ba'i ngor /
rang nyid so skye'i gral mthar sdod pa rang blo lkog tu ma gyur kyang /
ye shes brnyes pa'i skyes chen dag gi dag snang gi gzigs pas dbugs phyung pa dang gter byung lung byang gis /
blo drang ba'i don du gsungs pa dag la col chung gis yid brtan bcas te thol byung gis rang bstod rdzun tshig smras pa dge //
/
