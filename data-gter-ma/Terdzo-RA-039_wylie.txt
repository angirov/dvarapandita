dpal rta mgrin dregs pa kun sgrol gyi gtor ma'i las rim bzhugs so :
na mo gu ru :
thun mtshams su gtor ma gtong bar 'dod na lha bsgom :
sngags bzla :
de nas gtor ma byin gyis brlab pa ni :
oM zhes brjod pas gtor ma mi dmigs pa stong par gyur :
stong pa'i ngang las yaM las rlung gi dkyil 'khor ba dan bzhis mtshan pa :
de'i steng du raM las me'i dkyil 'khor gru gsum pa raM gsum gyis mtshan pa :
de'i steng du kaM las zur gsum pa'i thod pa'i sgyed pu gsum :
de'i steng du a las ye shes kyi ka pA la yangs shing rgya che ba :
hU~M brjod pas sha chen lnga dang bdud rtsi sman lnga 'od du zhu ba las dam tshig gi bdud rtsi'i rgya mtshor 'khyil :
oM las sku'i bdud rtsi dkar po :
AHlas gsung gi bdud rtsi dmar po :
hU~M las thugs kyi bdud rtsi sngon po :
rlangs pa las 'od zer kha dog lnga ldan 'phro ba'i nang du rdo rje dkar po rtse lnga pa lte ba la hU~M gis mtshan pa dang :
yig 'bru lnga las rigs lnga yab yum bcur gyur par bsam la :
oM AHhU~M swA hA zhes lan mang du brjod pas rigs lnga yab yum bcu thabs dang shes rab gnyis su med pa'i sbyor ba mdzad pa'i byang chub sems dkar dmar gyis yongs su gang :
ha hoHhrIHzhes brjod pas nyes skyon thams cad bsal :
'og gi rlung g.yos pas me sbar :
mes thod pa dros :
rigs lnga yab yum bcu'ang 'od du zhu nas ye shes kyi bdud rtsi 'dod pa'i yon tan lnga dang ldan pa :
slar yang steng gi rdo rje hU~M gis mtshan pas dkrugs pa las rdo rje'ang 'od du zhu ste dam tshig dang ye shes dbyer med pa'i bdud rtsi'i rgya mtsho chen por gyur par bsam la :
oM AHhU~M lan gsum dang :
a kA ro'i sngags kyis byin gyis brlab par bya'o :
de nas gtor ma 'bul ba ni :
mdun bskyed dang gtor ma'i rtser dpal rta mgrin gyi lha tshogs rnams gsal bar bsgoms la :
bdag dang lha tshogs rnams kyi ljags las rdo rje'i sbu gu 'od zer gyi rnam par nar gyis 'phros :
gtor ma'i bdud rtsi la zug pas zad pa med par drangs shing gsol bas sku gsung thugs tshims zhing mnyes par bsam la :
rdo rje thal mo se gol gyi sgra dang bcas pas mtshon par byas te :
oM ha ya grI wa pad+ma kro d+hI shwa rI:
badzra pA Ni :
kI li kI la ya :
ya mAn+ta ka :
ma hA kA la yak+sha :
kA la rU pa karma raM raM dz+wa la raM hU~M hU~M phaT phaT:
oM ga ru Da tsa le tsa le hU~M phaT:
bud+d+ha shrI he ru ka bud+d+ha kro d+hI shwa rI kha raM khA hi :
badzra shrI he ru ka badzra kro d+hI shwa rI kha raM khA hi :
rat+na shrI he rU ka rat+na kro d+hI shwa rI kha raM khA hi :
pad+ma shrI he ru ka pad+ma kro d+hI shwa rI kha raM khA hi :
karma shrI he ru ka karma kro d+hI shwa rI kha raM khA hi :
shrI badzra yo gi nI karma rU pi nI dz+wa la mu khi nI hrIHkha kha khA hi khA hi hU~M hU~M phaT phaT:
ces lan gsum mam bdun dang :
hU~M:
bde gshegs 'dus pa'i lha tshogs dang :
'khor gyi dregs pa pho mo'i tshogs :
g.yog dang bran du bcas pa la :
'dod yon gtor ma'i mchod pa 'di :
bdag cag dad pas 'bul lags na :
'dod pa'i don rnams bsgrub tu gsol :
oM AHhU~M ma hA ba liM ta te dzo ba liM ta ba la ba te gu h+ya sid+d+hi sa ma ya kha kha khA hi khA hi :
hU~M:
'khor yug bcas pa'i ban+d+ha chen po ru :
rgyud drug rtog pa'i rang bzhin rnam dag pas :
dus gsum rgyal ba'i dkyil 'khor ma lus pa'i :
sku gsung thugs kyi rgyud rnams tshims gyur cig :
a la la ste thugs rjes bzhes su gsol :
a la la ste bzhes nas dgyes par mdzod :
sa ma ya satwam :
sa ma ya ho :
sa ma ya sid+d+hi pha la a la la ho :
zhes 'bul :
mchod pa rgyas par bya ba'am bsdu na :
hU~M:
phyi mchod nyer spyod 'dod yon 'jig rten gang :
nang mchod sbyor sgrol bde chen rmad du byung :
khyad par mchod pa pany+tsa a mr-i ta :
dmar chen rak+ta tshogs dang gtor mas mchod :
oM shrI ha ya grI ba sa pa ri wA ra ar+g+haM nas shab+da'i bar dang :
pany+tsa kA ma gu Na pU dza ho :
ma hA a mr-ita rak+ta ba liM ta ga Na tsakra pU dza kha kha khA hi khA hi :
phrin las kyi dus su bstod skul rgyas par bya :
rgyun gyi thugs dam nar mar bstod skul bsdus pa ni :
hU~M:
dbang chen mnga' mdzad dbang gi dkyil 'khor lha :
sku gsung thugs kyi gsang ba bsam mi khyab :
yon tan phrin las 'gro ba'i don la dgongs :
pad+ma khrag 'thung tshogs la phyag 'tshal bstod :
chos sku zhi ba'i ngang las ma g.yos kyang :
gzugs sku 'bar ba khro bo'i tshogs rnams kun :
thugs dam bskul la thig le'i klong nas bzhengs :
rnal 'byor bcol pa'i phrin las 'grub par mdzod :
de'i rting la rgyas par byed na zlog pa dang dmod pa rgyob :
dgra gdon bgegs kyi rigs thams cad zlog cing bsad par bsam :
gtor ma dngos grub kyi rten du bzung ba'am :
dgra'i phyogs su zor du 'phang :
bsdu na gtor ma de nyid dam :
gtor chung zur du bshams la byin gyis brlabs nas 'bul zhing zlog pa'i las bcol zhing :
rnga phyir rdung dang bcas :
hU~M:
dgongs su gsol lo yi dam lha :
gsan du gsol lo chos skyong tshogs :
g.yab pa'i dus su spyan ma brtul :
bos pa'i dus su snyan ma sra :
zlog sgyur bcol pa'i phrin las mdzod :
hU~M:
dkyil 'khor gtso mchog he ru ka :
dbang chen rta mchog rgyal po dang :
yum mchog pad+ma gzi ldan ma :
khrag 'thung rigs lnga yab dang yum :
rdo rje gzhon nu gshin rje gshed :
gsang ba'i bdag po dpal mgon che :
rdo rje'i bya khyung ga ru Da :
phyogs bcu'i gdon 'dul khro bo bcu :
phrin las sgo ma bzhi la sogs :
dkyil 'khor rab 'byams dbyings nas bzhengs :
dam can srung ma mthu rtsal skyed :
dregs pa sde brgyad las la chos :
sha khrag gtor ma tshogs su rol :
sman rag phud kyi mchod pa bzhes :
sdang ba'i dgra dang gnod pa'i bgegs :
zungs shig rgyob cig rnam par chings :
gtogs shig grogs dang bral bar gyis :
zlog cing sgyur la rdul du rlogs :
sde brgyad gdug pa'i cho 'phrul zlog :
phyi nang 'byung bzhi'i g.yo 'khrugs zlog :
byad kha phur kha than ltas zlog :
nad gdon dgra bgegs 'tshe ba zlog :
me chu dug mtshon 'jigs pa zlog :
dus min 'chi dang bar chod zlog :
bzlog go dmar gyi gtor mas zlog :
bsgyur ro ltas ngan dgra la sgyur :
zlog sgyur bcol pa'i phrin las mdzod :
shrI pad+ma he ru ka sarba sa ma ya b+h+yo b+h+yo zlog zlog :
ces brjod cing thal mo dang dul mo brdab :
gtor ma dgra bgegs kyi phyogs su 'phang :
de ltar byas pas sngon las 'phral rkyen gyi 'gal rkyen thams cad zlog cing dngos grub myur du thob par byed pa gtor ma'i las rim zhes bya ba lags so :
slob dpon pad+ma 'byung gnas kyis rgyal po khri srong lde btsan la gnang :
spa gro dpyad dkar stag tshang gi brag dmar po me lce mched 'dra la gter du sbas :
gru gu yang dbang gter gyis bton pa g+ha bzang ye shes la gnang :
de nas rim par brgyud pa'o :
