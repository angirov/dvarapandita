@#//
bka' brgyad gsang rdzogs las byang skong zlog shin tu bsdus pa bzhugs so //
bka' brgyad yongs rdzogs lha la phyag 'tshal nas //
las byang skong bzlog shin tu bsdus pa ni //
rang gzhan nyer mkho'i don du bri ba la //
yi dam mkha' 'gros bkas gnang byin gyis rlobs //
de la gong gtor dang /
tshogs mchod /
zlog gtor sogs phyag len ltar bshams la /
skyabs sems tshogs gsog ni /
tshig bdun gsol 'debs sngon du 'gro bas /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i bgegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
lan gsum bya /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/sngon 'gro'i las bdun ni /
hU~M:
rgyal ba zhi khro yongs rdzogs dkyil 'khor du :
snang srid rnam dag ye shes lha yi tshogs :
kun bzang chos kyi dbyings las ma g.yos kyang :
rig rtsal rnam dag thabs shes g.yung drung lha :
'di la log par lta ba'i dgra dang bgegs :
bdud sde dpung bcas thams cad phyir dengs shig :
oM sum+b+ha sogs /
hU~M:
bdag nyid dpal chen khrag 'thung thugs ka nas :
drag po'i byin rlabs mtshon cha gur khang 'bar :
dregs pa lha chen phyogs skyong bsnol ba'i steng :
che mchog lha tshogs hU~M sgrog bar chad sel :
oM badzra tsakra tik+Sh+Na karma kI la ya dz+wa la raM hU~M hU~M hU~M:
hU~M:
snang srid thams cad bde chen gzhal yas khang :
rang gsal ye shes 'char sgo da phyes shig :
b+h+rU~M pra be sha ya phaT:
rang gsal brda yis don dam mjal phyag 'tshal :
hU~M he ru ka a ti pU ho pra tIts+tsha ho :
srog gi phyir yang mi gtong sgrub lags so :
hU~M tsit+ta badzra sa ma ye hU~M:
hU~M:
chos sku skye med dbyings las ma g.yos kyang :
longs sku rigs lnga zhi khro 'khor dang bcas :
sprul sku yi dam dkyil 'khor lha tshogs rnams :
thugs dam dbang gis 'dir gshegs byin chen phob :
oM shrI badzra d+hA ra de ba sarba duSh+TAn d+hA ki nI sa ma ya ru lu ru lu hU~M b+h+yo hU~M:
A be sha ya a A:
hU~M:
rang dang gnyis med lha tshogs la :
mar me sman gtor rak+ta dang :
phyi nang gsang ba'i mchod sprin rnams :
thugs dam bskang phyir 'bul gyis bzhes :
oM AHhU~M badzra puSh+pe d+hUp+pe A lo ke gan+d+he nai bid+ya shab+da sarba pU dza me g+ha AHhU~M:
oM AHhU~M:
sarba pany+tsa a mr-ita ba ling+ta rak+ta ma hA pU dza sa ma ye swA hA:
yi ge brgya pas bshags pa bya'o //
dngos gzhi ni /
hU~M:
spros med yang dag de bzhin nyid :
de bzhin kun khyab kun tu snang :
chos rnams rang byung rten 'brel te :
hU~M ni thams cad skyed pa'i rgyu :
bskal pa gsum gyis 'jig rten stong :
snod bcud sbyang phyir 'byung rim brtsegs :
rnam dag yum lnga'i mkha' klong gsal :
oM AHhU~M e yaM ra suM keM raM b+h+rU~M:
b+h+rU~M hU~M:
b+h+rU~M las ye shes gzhal yas khang :
dur khrod rab 'jigs dkyil 'khor bskyed :
zla gam ye shes 'char sgo'i dbus :
chos sku mi 'gyur e ru gsal :
b+han+d+ha skam rlon thod phreng brtsegs :
rin chen mdzes pa'i dkyil 'khor dgu :
'khor lo rtsibs bzhi mu khyud bcas :
gru chad bar khyams sgo khyud sogs :
phyi nang med par kun tu gsal :
rang byung lhun grub ngo mtshar che :
dregs pa pad+ma nyi zla'i gdan :
gtso dang 'khor bcas mtshan par gsal :
b+h+rU~M bi shwa bi shud+d+he b+hany+dza dz+nyA na e tsakra ma d+ha la b+h+rU~M:
ru tra kro d+hi ti ra baM:
ma sUr+Ya ma d+ha la :
a tsan+d+ra ma d+ha la :
paM pad+ma ma d+ha la :
hU~M:
rgyu yi yi ge gdan la babs :
spro bsdu'i sbyor bas dpal chen sku :
bdag nyid che mchog he ru ka :
mthing nag zhal gsum phyag drug pa :
zhabs bzhi gyad kyi dor stabs bgrad :
g.yas dkar g.yon dmar dbus mthing zhal :
rigs lngas dbu brgyan thugs srog hU~M:
spyan dgu zhal bsgrad mche ba gtsigs :
g.yas kyi phyag gsum rdo rje gdengs :
g.yon gyi phyag gsum b+han dmar bsnams :
dur khrod 'jigs pa'i chas kyis brgyan :
gnam zhal yum chen kun bzang sbyor :
g.yas pas gtso 'khyud kha T+wAM bsnams :
g.yon pas dung dmar gtso la stob :
yab yum sbyor ba'i byin rlabs kyis :
rigs bzhi la sogs 'khor bcas gsal :
bskal pa'i me dpung dbus na bzhugs :
oM badzra kro d+ha ma hA shrI he ru ka hU~M phaT ma hA kro d+hi+i shA rI satwam :
hU~M:
dpal chen yab yum thugs ka nas :
phyogs bzhi mtshams bzhi'i dkyil 'khor du :
mthing nag hU~M gi yig 'bru spros :
khrag 'thung yab yum 'khor bcas bskyed :
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
rgyu las skyed pa'i sngags brjod pas :
khro rgyal dkyil 'khor lhun gyis grub :
bskal pa'i me ltar 'bar klong nas :
rang byung ye shes khro tshogs shar :
shar du badzra he ru ka :
lho ru 'jam dpal gshin rje gshed :
nub tu dbang chen rta mchog dpal :
byang du rdo rje gzhon nu che :
shar lhor bla med he ru ka :
lho nub rig 'dzin thod pa rtsal :
nub byang dregs pa kun 'dul che :
byang shar stobs ldan nag po ste :
nyi ma dang ni 'od zer bzhin :
dpal chen so so'i sprul 'khor bcas :
phyi rol sgo ba rigs bzhi dang :
mkha' 'gro dbang phyug ging lang ka :
'bar ma ma sring bka' sdod tshogs :
bsam gyis mi khyab yongs rdzogs gtibs :
sku gsung thugs su byin rlobs la :
ye shes lnga yi dbang skur cig :
oM badzra ma hA kro d+ha pad+ma kro d+hi shwa rI badzra kI li kI la ya ma hA yak+sha kA la rU pa karma raM raM dz+wa la raM hU~M phaT:
ma hA mu dra sa ma ya ho :
oM AHhU~M:
oM hU~M swA hrIHhA:
hU~M:
rnam dag chos dbyings ngang nyid las :
zhi khro yongs rdzogs sku bzhengs shig :
srid gsum gdug pa'i tshogs bsgral phyir :
gnas 'dir spyan 'dren gshegs su gsol :
oM e h+ye hi sa ma ya :
dzaHhU~M baM ho :
hrIM hrIM dza :
hU~M:
bde gshegs kun 'dus dkyil 'khor 'dir :
dam tshig ye shes dbyer med par :
chu la chu bzhag ji bzhin du :
du ma ro gcig brtan par bzhugs :
sa ma ya A be sha ya tiSh+Tha lhan :
hU~M:
chos rnams rang bzhin ye nas dag :
rtog 'khrul 'jig rten sems can la :
sku gsung thugs yon phrin las ston :
dkyil 'khor lha la phyag 'tshal lo :
a ti pU ho :
pra tits+tsha ho :
na ma hrIM:
hU~M:
dpal chen yongs rdzogs lha tshogs la :
phyag rgya gar gyi mchod pa 'bul :
ye shes glu bro'i mchod pa 'bul :
nyer spyod phyi yi mchod pa 'bul :
'dod yon nang gi mchod pa\u0f8e
dug lnga gsang ba'i mchod pa\u0f8e
dug gsum sha khrag rus mchod 'bul :
bdud rtsi sman gyi mchod pa\u0f8e
dam rdzas gtor ma'i mchod pa\u0f8e
rak+ta dmar gyi mchod pa\u0f8e
dza gad phud kyi mchod pa\u0f8e
sbyor sgrol mchog gi mchod pa 'bul :
bzhes nas dbang dang dngos grub stsol :
oM shrI badzra puSh+pe d+hUp+pe A lo ke gan+d+he nai bid+yai shab+da sarba pU dza sa ma ye hU~M:
ma hA pany+tsa a mr-ita b+ha ling+ta rak+ta kha kha khA hi :
hU~M:
dpal chen che mchog he ru ka :
skye 'gag gnyis med ngang nyid las :
sku gsung thugs yon phrin las ldan :
'gro ba 'dul la phyag 'tshal bstod :
hU~M:
che mchog sku ni gshin rje gshed :
che mchog gsung ni rta mgrin dbang :
che mchog thugs ni dpal rdo rje :
che mchog yon tan yongs rdzogs nyid :
che mchog phrin las kI la ya :
che mchog rbod gtong ma mo'i gtso :
che mchog rig 'dzin rigs kyi gtso :
che mchog pho nya dregs pa'i gtso :
che mchog dmod pa drag sngags gtso :
che mchog sprul pa sras mchog gtso :
che mchog bka' sdod dam can gtso :
yongs rdzogs dpal chen 'khor bcas gtso :
ye nas rang dang gnyis med phyir :
gnyis med gus pas phyag 'tshal bstod :
yi ge brgya pa brjod cing bshags pa bya'o //
bzlas pa ni /
hU~M:
gsang ba yongs rdzogs dkyil 'khor du :
che mchog dpal dgu'i lha tshogs rnams :
yab yum gar dgu'i nyams dang ldan :
sku gsung thugs kyi ye shes rdzogs :
dzapa? kyis sku gsung thugs rgyud bskul :
phaT kyis spros pas stong gsum gang :
bsdus pas yum gyi mkha' la 'khyil :
gsang ba'i sbubs nas thugs kar thim :
ma gsal bar du bskyed cing bsgom :
ma grub bar du mi gtong ngo :
oM badzra ma hA kro d+hA pad+ma kro d+hI shwa ri badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
ces spyi dril drag sngags so lnga pa bzlas /
stong phrag re'i mtshams su /
hU~M:
ye shes lha tshogs spyan 'dren gshegs :
phyi nang gsang mchod dzapa? bsnyen 'bul :
sku gsung thugs yon phrin las bstod :
nyams chag 'gal 'khrul ci mchis bshags :
ma hA a mr-ita rak+ta b+ha ling+ta khA hi :
zhes stong tshigs kyi mchod bstod 'bul /
tshogs las ni /
tshogs bdud rtsis bran /
oM u tsusma bai ta lI kro d+ha ni sarba dra byaM shwa d+hA ya swA hA:
hU~M:
rdo rje lta bu'i ting 'dzin gyis :
chos rnams thams cad sgyu mar rig :
rig pa'i ye shes raM yaM khaM:
tshogs kyi dngos po bsreg gtor bkrus :
raM yaM khaM:
oM AHhU~M:
hU~M:
rnam dag chos dbyings ngang nyid las :
zhi khro yongs rdzogs sku bzhengs shig :
srid gsum gdug pa'i tshogs bsgral phyir :
gnas 'dir spyan 'dren gshegs su gsol :
oM h+ye hi sa ma ya dzaHhU~M baM ho :
hrIM hrIM dza :
tshogs phud 'bul la /
hU~M:
bla med mchog gi mchod sbyar ba :
ye shes lnga yi 'od zer 'phro :
'dod yon lha mos rab brgyan 'bul :
dam bskangs dbang dang dngos grub stsol :
oM na ma sarba ta thA ga te b+h+yo bi shwa mu khe b+h+yaHsarba thA khaM ud+ga te s+pha ra Na i maM ga ga na khaM swA hA:
bar pa bshags pa ni /
hU~M:
ma rig bdag cag lus ngag sems :
bag med dam 'gal 'byor tshogs chung :
bla ma yi dam mkha' 'gro yi :
thugs dam 'gal 'khrul bzod par gsol :
a ho ma hA su kha ho :
sa ma ya ho :
tshogs tha ma dang ling+ga bshams la thugs dam bskul ba ni /
hU~M:
chos kyi dbyings nas rang byung grub pa'i lha :
khro bo rol pa'i dur khrod chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
hU~M:
bsgral ba'i zhing bcu tshang ba dang :
rnal 'byor bdag la 'tshe byed pa'i :
gzugs can dgra dang gzugs med bgegs :
thams cad gnas 'dir myur du khug :
dgra bgegs nri tri badzra ang+gu sha dza :
badzra pA sha hU~M:
badzra s+pho Ta baM:
badzra g+hAN+De ho :
badzra pra we sha ya phaT:
badzra A be sha ya A:
zhes dgug gzhug dbye bstim drag tu bya /
phur bu thogs la /
hU~M:
nga ni yongs rdzogs he ru ka :
sras dang sprul pa bye ba 'bum :
bka' sdod rab 'jigs pho nyar bcas :
dpal chen lha tshogs dus la babs :
g.yas kyi phyag na phur pa 'dril :
g.yon gyi phyag na lcags kyu bsnams :
lcags kyus zungs la phur pas thob :
gnod byed dgra bgegs rdul du rlogs :
drag sngags so lnga pa'i mthar /
dgra bgegs nri tri sha trUM hur thuM dza nri tri mA ra ya hU~M phaT:
ces bsgral ba'i ling ro sha khrag dang sbyar ba phul la /
hU~M:
dpal chen khrag 'thung lha tshogs zhal phyes shig :
bag chags kun sbyang 'khor ba'i lam dgag phyir :
dgra bgegs bsgral pa'i dug gsum sha khrag 'di :
za byed mi 'gyur chos nyid klong du rol :
badzra yak+sha kro d+ha dz+wa la kha raM khA hi :
skong ba ni /
skong rdzas rnams sngags drug phyag drug gam nam mkha' mdzod kyis byin brlabs la /
hU~M:
zhi khro rgyal ba yongs rdzogs lha :
'gro la phan mdzad thugs rje'i bdag :
sems can kun gyi gnyen gcig po :
kun nas bdag la dgongs su gsol :
hU~M:
shar nas badzra ak+Sho b+h+ya :
rdo rje rigs kyi thugs dam las :
zhe sdang dam tshig nyams so 'tshal :
'di yang mi 'chab mthol lo bshags :
hU~M:
lho nas rat+na sam b+ha trAM:
rin chen rigs kyi thugs dam las :
nga rgyal dam tshig nyams so 'tshal :
'di yang mi 'chab mthol lo bshags :
hU~M:
nub nas pad+ma d+he ba hrI:
pad+ma rigs kyi thugs dam las :
'dod chags dam tshig nyams so 'tshal :
'di yang mi 'chab mthol lo bshags :
hU~M:
byang nas a mo g+ha sid+d+hi :
las kyi rigs kyi thugs dam las :
phrag dog dam tshig nyams so 'tshal :
'di yang mi 'chab mthol lo bshags :
hU~M:
dbus nas bai ro tsa na oM:
de bzhin rigs kyi thugs dam las :
gti mug dam tshig nyams so 'tshal :
'di yang mi 'chab mthol lo bshags :
zhes dang yi ge brgya pa'i bshags pa sngon du 'gro bas /
hU~M:
zhi ba lhun gyis grub pa'i dkyil 'khor nas :
bzhi bcu rtsa gnyis lha tshogs thugs dam can :
mi mngon dbyings nas spyan 'dren gshegs su gsol :
dam tshig dkyil 'khor 'di la rten gyis bzhugs :
gnyis su med par phyag 'tshal mchod pa 'bul :
thugs dam skong gyur dbang dang dngos grub stsol :
hU~M:
bskang ba med de khams gsum yongs kyis bskang :
sgrol ba med de khams gsum yongs kyis sgrol :
sbyor ba med de khams gsum yongs kyis sbyor :
ye sbyor ye sgrol chen pos thugs dam bskang :
thugs dam gnyan po skong ba'i dam rdzas ni :
rtsa brgyad stong la sbyar ba'i bdud rtsi dang :
khyad par rmad du byung ba'i gtor ma dang :
'khor ba rgyu las bsgral ba'i rak+ta dang :
rnam dag rgyu bsgral bam chen rdzas mchog dang /
'bru bcud stong la sbyar ba'i dza gad dang :
phyi nang mchod pa tshogs kyi yo byad kyis :
bskang ngo bskal par thugs dam gnyan po bskang :
nad gdon sdig sgrib thams cad zhi bar mdzod /
tshe dbang bsod nams longs spyod rgyas par mdzod :
khams gsum srid gsum gdul bya dbang du sdus :
gnod byed dgra bgegs 'byung po tshar chod cig :
hU~M:
che mchog rol pa'i dkyil 'khor chen po nas :
sum cu rtsa gnyis lha tshogs thugs dam can :
mi mngon dbyings nas sogs gong ltar 'gre
/hU~M:
yang dag rol pa'i dkyil 'khor chen po nas :
lnga bcu rtsa brgyad lha tshogs thugs dam can :
mi mngon sogs /
hU~M:
gshin rje rol pa'i dkyil 'khor chen po nas :
lnga bcu rtsa bzhi'i lha tshogs thugs dam can :
mi mngon sogs /
hU~M:
pad+ma rol pa'i dur khrod chen po nas :
drug cu rtsa gsum lha tshogs thugs dam can :
mi mngon sogs /
hU~M:
phur pa rol pa'i dkyil 'khor chen po nas :
bdun bcu rtsa gnyis lha tshogs thugs dam can :
mi mngon sogs /
hU~M:
ma mo rol pa'i dur khrod chen po nas :
bdun bcu rtsa gnyis lha tshogs thugs dam can :
mi mngon sogs /
hU~M:
rig 'dzin rol pa'i dkyil 'khor chen po nas :
nyi shu rtsa drug lha tshogs thugs dam can :
mi mngon sogs /
hU~M:
'jig rten rol pa'i dkyil 'khor chen po nas :
sum cu rtsa gnyis lha tshogs thugs dam can :
mi mngon sogs /
hU~M:
drag sngags rol pa'i dkyil 'khor chen po nas :
nyi shu rtsa brgyad lha tshogs thugs dam can :
mi mngon sogs /
hU~M:
dkyil 'khor chen po'i bar khyams khor yug nas :
dpal gyi bka' srung yongs rdzogs mthu rtsal can :
so so'i gnas nas spyan 'dren gshegs su gsol :
dkyil 'khor chen po'i bar khyams brtan par bzhugs :
gnyis med gus pas bstod cing mchod pa 'bul :
thugs dam skong gyur so so'i phrin las mdzod :
hU~M:
bskang ba med de khams gsum yongs kyis bskang :
ces sogs sngar ltar 'gres /
de nas bzlog pa'i phrin las gsol ba ni /
thal mo brdab cing /
ho :
de ltar bskangs bskang gsol gsol nas :
da ni 'di ltar bzlog tu gsol :
rnal 'byor bdag cag 'khor bcas la :
yas kyi bdud kha g.yos pa zlog :
mas kyi sri ru ldang ba zlog :
pha tshan nang gi rgyab 'dre zlog :
dar tshan nang gi stong 'dre zlog :
g.yas nas pho brgyas mda' bdar zlog :
g.yon nas mo brgyas dug g.yos zlog :
rgyab nas mi gsum gros byed zlog :
mdun nas rta gsum srab 'cha' zlog :
'ug pa spang la dgod pa zlog :
srin bya gad khar 'bod pa zlog :
log la wa spyang brgyal ba zlog :
srod la khyim bya 'tsher ba zlog :
tho rangs sgo khyi ngu ba zlog :
ltas ngan brgyad cu rtsa gcig zlog :
ban bon ngan pa'i sngags zor zlog :
lo kag zla kag king kang zlog :
glo bur brgyad cu rtsa gcig zlog :
ye 'drog sum brgya drug cu zlog :
bzhi brgya rtsa bzhi'i nad rnams zlog :
dus min 'chi ba bco brgyad zlog :
stong phrag brgyad cu'i bgegs rnams zlog :
rtsis byas rde 'u nag pa zlog :
mo ngan rmi lam ngan pa zlog :
mi nag skye bo'i ya ga zlog :
bran 'khor ngan pa'i dmod mchu zlog :
pho bdud de ni g.yas su b+h+yo :
mo bdud de ni g.yon du b+h+yo :
spyi bdud de ni mkha' la b+h+yo :
zlog sgyur bcol pa'i phrin las mdzod :
ngan pa thams cad sdang ba'i dgra dang gnod pa'i bgegs la b+h+yo b+h+yo :
zlog zlog :
drag sngags dang /
bdud pra mA ra ya rbad nan :
ra tsa dun ling shag rbad nan :
kha la dza ma ling rbad nan :
shig shig dum dum rbad nan :
khroM khroM b+h+yo rbad nan :
rmugs rmugs rbad nan :
tir tir rbad nan :
tshal pa tshal pa rbad nan :
zhes bzla /
cung zad rgyas par byed na zlog byang 'di dpal dang bka' sdod bcas thams cad kyi skong ba'i mthar     rnal 'byor bdag cag 'khor bcas la sogs man /
mchan /
sbyar ro //
de nas lhag ma ni /
hU~M:
dpal gyi bka' nyan lhag sdud ma :
mkha' 'gro shugs 'gro dbang phyug dang :
ging dang 'bar ma lang+ka'i tshogs :
sha khrag dmar gtor 'di bzhes la :
sngon tshe dpal chen bka' lung bzhin :
da lta rnal 'byor bdag cag gi :
bcol pa'i phrin las grub par mdzod :
oM AHhU~M uts+tshiSh+Ta badzra a d+hiSh+Tha sa mu dra krA ma sa ma ya hU~M phaT:
chad mdo ni /
hU~M:
sngon tshe bar dang tha ma lnga brgya'i dus :
dgongs brda snyan brgyud bde gshegs rig 'dzin gyi :
spyan sngar gnas yul ma mo mkha' 'gro dang :
srung ma dam can dregs pa'i tshogs rnams kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol pa'i phrin las mdzad par ma chad dam :
sngon tshe zhal bzhes dam las ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
zor 'phang ba ni /
hU~M:
ma nyes dpang du dkon mchog bzhugs :
dgra bgegs ma gtogs sku zur cig :
bka' brgyad lha tshogs dmag dpung skyed :
dgra bgegs snying la gtor zor rgyob :
oM badzra sarba duSh+TAn trig nan e hur thuM dza dgra bgegs nri tri sha trUM mA ra ya b+h+yo b+h+yo :
zhes 'phang /
brtan ma ni /
b+h+yo :
brtan ma skyong mdzad ma dang sring :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn+tiM dpal :
klu mo gzi 'bar la sogs pa :
brtan ma bcu gnyis gtor ma longs :
mi mthun gnod pa'i rkyen rnams zlog :
hU~M badzra a mr-ita khA hi :
ma ma hrIM ma ma hrIM khA hi khA hi :
bro brdung ba ni /
gtor gzhong kha sbubs la /
hU~M:
dpal chen 'khor bcas rol pa'i bro :
dgra bgegs dam sri'i steng du brdung :
dgra bgegs dum bu phye mar btang :
ru dra dam sri rdul du rlog :
hU~M satwam b+ha ya nan :
slar gtor gzhong sman phud dang 'bru snas bkang la /
b+h+rU~M puSh+TiM ku ru oM:
zhes brjod /
rjes chog ni /
mchod bstod rgyas bsdus gang rigs gtong rag tu phul /
sku gsung thugs kyi lhag chad skong ba'i phyir A li kA li dang yi ge brgya pa bzla /
rten yod na brtan bzhugs bya /
bsdu rim ni /
hU~M:
dang po chos sku skye med ngang nyid las :
'gro don skye ba'i cho 'phrul tshom bu dgu :
zhi khro yongs rdzogs 'gro ba kun btul nas :
slar yang chos dbyings rnam dag klong du bsdu :
oM AHhU~M badzra mu :
rgyun spyod ni /
hU~M:
ngar 'dzin rnam dag sgyu lus 'ja' 'dra 'di :
dpal chen sku gsung thugs su rgyas btab ste :
bden gnyis dbyer med lta spyod zung 'brel bas :
rgyun du 'gro ba 'dren pa'i spyod lam bya :
oM AHhU~M badzra hrI:
bsngo smon ni /
ho :
bsod nams ye shes tshogs gnyis dge spyad mthus :
bdag gzhan 'gro ba ma lus thams cad kun :
zhi rgyas dbang drag las bzhir mnga' brnyes shing :
sku gsum lhun grub 'gro don mthar phyin shog :
bkra shis ni /
hU~M:
bde gshegs zhi ba ye shes rigs lnga'i dbyings :
khrag 'thung khro bo tshom bu dgu ru ston :
ma mo mkha' 'gro dpal gyi bka' sdod bcas :
yongs rdzogs dkyil 'khor lha yi bkra shis shog :
ces sogs bya'o //
las byang bsdus pa 'di tsam la brten nas bsnyen sgrub mdo tshang tsam byed na /
zla ba gcig gi dbang du byas te bdun gcig tu zhi bar bsnyen pa /
oM bo d+hi tsit+ta ma hA su kha dz+nyA na d+hA tu A:
zhes bzla /
'di'i skabs /
che mchog dpal dgu'i dbu rgyan la bde gshegs zhi ba rigs lnga dngos su gsal zhing /
zhar byung nyi ma dang 'od zer bzhin rigs so so'i sems dpa' sems ma dang /
thub drug
/kun bzang yab yum bcas gsal ba las 'od zer 'phros /
snod bcud thams cad zhi ba rdo rje dbyings kyi dkyil 'khor du sbyangs te sngags sgra sgrog par bsam la bzla'o //
de nas bdun gsum du spyi dril drag sngags so lnga pa bzlas shing khro bor sgrub pa dang /
tha ma zhag gcig tu bsgral las dang bzlog pa rgyas bsdus gang rigs bya ba ni las la sbyar ba'o //
de nas grub na lhag chad kha skong zhi ba'i sbyin sreg kyang bya'o //
des bsnyen sgrub las rung du 'gyur ba yin no //
yi dam mthar thug sgrub sde bka' brgyad de //
bka' brgyad mthar thug gsang ba yongs rdzogs kyi //
bsnyen sgrub zab mo'i nyams len la brten nas //
bdud las rnam rgyal dpal chen sku 'grub shog
/ces bka' brgyad gsang ba yongs rdzogs kyi phrin las skong zlog mdor bsdus 'di ni /
lho brag shar gyi lha bro ba sprul sku chos kyi dbang po'i phyag bzhes zin bris ltar /
spang ston gdung 'dzin dbang phyug ming gis 'don bder bsgrigs pa dge legs 'phel /
slar yang hol khongs cung zad mchis pa rnams bsabs shing nag 'gros bklag pas grub par mtsho skyes bla ma dgyes pa'i 'bangs mkhyen brtse'i dbang po rdo rje gzi brjid rtsal gyis bris pa sarba satwa shrI he ru ka dz+nyA na sid+d+hi b+ha ba tu //

//
