rtsa gsum 'od gsal snying tig gi bsnyen sgrub la nyer mkho'i zur rgyan rig 'dzin grub pa'i 'jug ngogs zhes bya ba bzhugs so /

/na mo gu ru dz+nyA na kA ya ye /
'od gsal snang ba chen po'i sprin //
rab 'byams lhun grub ye shes gzugs //
spro bsdu'i byed po bla ma rjer //
btud nas de sgrub thabs tshul 'chad //
de la 'dir dbang thob dam tshig la gnas shing dad brtson shes rab dang ldan pa'i sgrub pa pos rdo rje theg pa'i rim pa dang po'i myur lam bskyed rim gyi sgo nas /
rtsa ba dang yan lag gi sgrub thabs rnams kyi bsnyen bzlas ji ltar bya tshul gyi zur rgyan 'bri ba la /
thog mar thun mong gi sngon 'gro blo ldog rnam pa bzhis rgyud sbyangs /
thun mong ma yin pa'i sngon 'gro skyabs sems dang gsag sbyong bla ma'i rnal 'byor gyi nyams len rdo rus 'phrod pas rgyud las su rung bar byas nas /
dngos gzhi rdo rje theg pa'i rim pa dang po'i bskyed rim la /
rtsa gsum spyi dang bye brag gi sgrubs thabs rnams kyi bsnyen bzlas bya tshul gyi zur rgyan ni /
dang po thog ma'i nyams len du phyi sgrub sgyu 'phrul drwa ba la /
dben zhing yid dang mthun pa'i gnas su sgrub khang byi dor legs par bya /
sgrub pa po dang mdun sprod du gzhung mthun sku rten dang ma 'byor na gu ru'i zhal thang bkram pa'i mdun du /
zhi dkyil spyi 'gro'am ma 'byor na dar dmar po'i stegs khebs steng maN+Dal la tshom bu gtso 'khor lnga /
de rgyab brgyad /
de rgyab bzhi bcas bkod pa'i lte bar many+dzi'i steng b+han+d+ha dum bu gcig pa sel med kyi dam rdzas kyis bkang ba'i khar 'khar ba'i me long g.ya' bral steng /
gu ru rdo rje 'chang yab yum gyi sku dngos sam tsakli'i mdun rang byung gi man shel bkod pa'i steng dar dmar gyi gur phub /
mdun du 'byor na chos dbang bla ma gsang 'dus kyi gtor ma lta bu'am bla gtor dmar zlum spyi 'gro'i g.yas g.yon du sman raka
/chos skyong gi gtor ma /
nyer spyod bskor bsham bya /
yar ngo'i tshes bcu sogs gza' skar dus tshod dge zhing shis par mtshams la 'jug pa'i thog mar dkar bgegs /
chad brtan /
tshogs mchod bcas 'du bya /
sgrub khang gi sgo drung du tho dkar po brtsigs la rgyal chen sde bzhi'i sngags byang 'dod gsol bris pa btsugs /
sgrub po'i mdun du 'bru phor /
gul yungs /
DA ru rdor dril /
nang mchod /
khrus bum rdzas ldan bcas 'du bya /
bde ba'i stan la bag phebs nas kun slong legs par bcos /
nges 'byung gi bsam pa dang ldan pas /
rang nyid gu ru rdo rje thod phreng gi skur gsal bas gser skyems dang dkar gtor byin rlabs dang /
A ka ro'i sngags lan gsum /
gang dag 'dir gnas sogs dang /
mchod sbyin gtor ma 'di bzhes sogs kyis yul gzhi'i bdag po la 'bul /
sgrub pa la bar chad med pa'i phrin las bcol /
bgegs gtor byin rlabs dang /
las byang ltar bka' bsgos la phyir dor /
yungs thun gyis brab /
sgrub khang phyi nang du gu gul gyis bdug
/rgyal tho'i drung du phyin la /
tho'i mchod gsol dang brtan bzhugs spyi ltar byas la sgrub khang nang du 'jug
/bde ba'i stan la 'khod nas /
hU~M hrI:
steng 'og phyog mtshams mtshon cha'i gur khang sogs srung 'khor bsgom /
las byang gi brgyud 'debs nas brtsam /
skyabs sems yan lag bdun pa lan gsum gsum dang /
brda sgo dbye ba nas brtsam bstod pa'i bar mthar chags su gtang /
bsnyen bzlas dngos la phyi gsol 'debs kyi bsnyen pa /
nang rtsa gsum spyi dril du sgrub pa /
gsang ba las sbyor dang hU~M bzlas bcas nyams su len pa la /
thog mar bsnyen pa 'bum phrag bcu gnyis bzla skabs badzra gu ru sum brgya tsam re'i mthar tshig bdun lan re sbyar te bzla /
gnyis pa nang ltar rtsa gsum spyi dril du sgrub pa'i skabs do li'i dmigs pa dang sgrub sngags thod phreng rtsal la bzlas pa'i dngos gzhi bya la sgrub sngags 'bum bzhi'i las rung du 'byor snyam /
las sbyor dmigs pa dang sbrags las bzhi'i sngags sham sbyar la bzlas grangs 'bum phrag gcig bzla /
mthar sku gsung thugs ye shes rdo rje bzhi dbyer med du'am ro gcig ngang hU~M lnga'i bzlas pa 'bum gcig bya /
de dag grub pa dang tshe yi phrin las 'chi med srog sgrub kyi khyad par las sbyor tshe sgrub sngags 'bum gcig sogs ci ltar 'os pa bzla /
thun gsham du hrIH'i bzlas pa dang tshe 'gugs bcas byas pas rtsa sgrub kyi bsnyen tshad grub bo //
!
//gnyis pa nang sgrub bla ma longs sku pad+ma drwa ba spyan ras gzigs kyi bsnyen sgrub bya ba la mdun rten dkyil 'khor dang tshom bu gang 'byor /
gtor ma zhi gtor zlum po pad 'dab can /
sman dang rak+ta /
nyer spyod sogs snga ma ltar la /
sgrub rten gtso bo b+han+d+ha tshad ldan nang du skye bdun ril bu'i bkang ba'i steng me long la sin+d+hu ra'i rdul gyis rtsa sngags bris pa /
de steng zur mang shel rdo bzhag
/las byang gzhung bsrangs la bsnyen bzlas dngos la bsnyen sgrub gnyis las /
dang po gtso bo'i bsnyen dmigs sbyar la yi ge bdun pa 'bru 'bum /
gnyis pa do la'i dmigs pas gtso 'khor yongs rdzogs kyi sgrub pa zhi khro rtsa gsum spyi dril 'bum bzhi dang /
yongs snying thugs srog hrIHyi bzlas pa ci nus bzla /
rdzogs rim thugs 'od gsal gyi rnal 'byor sgoms pa /
gter gzhung las /
'od gsal thugs kyi rnal 'byor te :sogs ni bgegs sel rdo rje'i 'phrul 'khor dang srog ltar nyams su len no //
!
//gsum pa gsang sgrub bla ma chos sku'i bsnyen sgrub rdor bzlas la mdun stegs maN+Dal tshom bur shel rdo dang sku gzugs /
bla gtor zlum po dmar po dang sman raka nyer spyod sogs spyi ltar bya /
las byang bstod pa'i bar gtang /
bzlas pa dngos la bsnyen sgrub rdor bzlas gsum las /
dang po bsnyen pa a mi d+he ba 'bum drug
/gnyis pa yongs rdzogs sgrub pa zhi khro spyi dril 'bum bzhi /
gsum pa don dam rdo rje'i bzlas pa bum can dang sbyar ba ci nus sam /
thugs srog hrIHyig ngag bzlas gtso bor byed na 'bum gcig bcas bya'o //
!
//yang gsang bla ma drag po'i sgrub pa ni /
dkyil 'khor dbus tsan+dan nam seng ldeng gang rung gi bsnyen pa'i phur pa tshad ldan /
dpal gtor dang sman raka nyer spyod spyi ltar bsham la /
las byang gzhung bsrangs nas /
bzlas pa dngos la bsnyen sgrub las gsum las /
dang po bla ma drag po'i thugs srog spro bsdu'i bsnyen pa'i bzlas pa ni grangs tshad bye ba /
gnyis pa lus dkyil gyi spro bsdu'i dmigs pas rtsa gsum yongs rdzogs sgrub pa'i drags sngags me dpung ma 'bum bzhi /
gsum pa las bzhi'i dmigs pas yang gsang hU~M gi las sbyor 'bum gcig bya'o //
!
//bud+d+ha thod phreng la sman raka gtor ma nyer spyod tsam la brten te /
las gzhung bsrangs la /
bsnyen pa 'bum bzhi /
sgrub pa 'bum gcig
/las sbyor khri phrag bcas te sgrub bo /
7
/rdo rje thod phreng la bsnyen sngags 'bum bzhi /
sgrub sngags 'bum gcig
/las sbyor khri /
7
rat+na thod phreng la bsnyen sngags 'bum bzhi /
sgrub sngags 'bum gcig
/las sbyor khri /
7
pad+ma thod phreng la bsnyen sngags 'bum bzhi /
sgrub sngags 'bum gcig
/las sbyor khri /
7
karma thod phreng la bsnyen sngags 'bum bzhi /
sgrub sngags 'bum gcig
/las sbyor khri dang /
sman raka gtor ma nyer spyod tsam la brten pa thod phreng sde lnga thams cad la mtshungs so //
!
//rdo rje rnam 'joms la nyams len rgyas pa bya na rgyud sde bzhi dang sbyar ba'i lam rim nyams su len tshul gter gzhung dang gzhan du gsal la /
bsnyen sgrub spyi 'gros ltar na gtor ma nyer spyod tsam la brten te /
las gzhung bsrangs la /
lha sngags kyi nye snying 'bum phrag gcig bzla zhing gzungs mdo gang nus bklags pas rung snyam mo //
!
//gshin rje 'chi bdag zil gnon la /
rgyas par spro na thod sku dang /
spyir ni sman raka gtor ma nyer spyod tsam gyis rung /
las kyi gzhung bsrangs la /
bsnyen sgrub las sngags chig chod rtsa bsnyen 'bru bcu bzhi pa grangs kyi dbang du byas na bdun 'bum mam sa ya bye ba ste bsnyen tshad rgyas 'bring bsdus gsum gsungs pas gang mos bzla ba'o //
!
//rta mgrin 'chi med dbang chen 'dus pa la dkyil 'khor steng sgrub rten gtso bo phur pa rta zhal can dang /
tshe ril tshe tshang /
sman raka gtor ma nyer spyod bcas dang /
las gzhung bsrangs la /
bzlas grangs la bsnyen pa 'bum bzhi /
sgrub pa 'bum gcig
/las sbyor khri 'am 'bum gal che chung dang bstun /
rdzogs rim sgom par 'dod na gter gzhung ltar bya'o //
!
//yang phur sbrags ma khrag 'thung 'dus pa la /
thod sku dang b+han+d+ha tshad ldan nang zhun gyi mar me /
sman raka gtor ma nyer spyod bcas 'du bya /
las gzhung bsrangs la /
bzlas pa la bsnyen sgrub las gsum las /
bsnyen pa ru lu 'bum khrag brgyad /
sgrub pa phur bsnyen 'bum bzhi /
las sbyor gau rI ma brgyad sdom pas khri brgyad tsam mo //
!
//phur pa 'dus pa'i dril sgrub la dkyil 'khor ram stegs bu'i khar sgrub rten bsnyen phur dang /
sman raka gtor ma nyer spyod tsam la brten /
las kyi gzhung bsrangs la /
bzlas grangs phur bsnyen bsnyen sgrub las gsum chig chod 'bum bzhi dang /
rno so spu gri'i drag sngags dang yongs 'dus drag po'i hU~M glu yang bya bar gsungs /
rdzogs rim byang sems phur bu dang rig pa ye shes phur bu nyams su len 'dod na gter gzhung dang snyan brgyud phur pa'i rdzogs rim gab sprad de nyams len bya'o //
!
//mkha' 'gro phag mo dkar mo nyams len 'dod na sgrub rten chog khrigs kyi gzhung gsal ltar dang /
bzlas pa'i grangs tshad rtsa sngags 'bru 'bum mam 'bum bzhi'i las su rung snyam /
phag dkar tshe sgrub sbyor na tshe rdzas bshams la rtsa sngags tshe sham can 'bum bzhi bzla bar gsungs so //
!
//phur pa 'dus pa'i dril sgrub la sgrub rten rdzas kyi phur pa dang /
sman raka gtor mchod snga ma ltar la /
bsnyen sngags kI la ya 'bru dgu pa dang /
sgrub sngags 'bru bcu bzhi pa gnyis 'bum phrag bzhi re /
las sbyor spu gri khri gcig tsam bzlas pas rung snyam mo //

//'di ltar dil mkhyen rin po ches mdzad pa yin nges kyi yig ge phyag mchan phyag bris dngos kyang re zung yod pa /
rje yi phyag dpe'i khrod nas byung ba bsnyen sgrub nyams bzhes mkhan la cung zad phan re'i dwags po sprul skus zhal bshus nas dkyus su btsud pa yin no //
mang+ga laM///
/
