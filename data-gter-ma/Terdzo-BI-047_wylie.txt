@#:
chos bdag bar chad sel ba'i chos bka' las :
'jam dpal nag po'i yang zlog bsam gtan nyal chog bzhugs so :
\u0f88\u0f88\u0f88\u0f88\u0f88
bdag 'dra mthu chen pad+ma 'byung gnas kyis :
rno myur thog 'dra'i lha mchog gshin rje gshed :
'jam dpal nag po gza' gdon dmar nag gi :
thub pa bsam gtan nyal chog man ngag bshad :
'di nyid nyams su lon pa'i gang zag rnams :
gnam lcags pha lam mi shigs gur dang mtshungs :
skal ldan gsung gi sras dang 'phrad par shog :[ \u0f88\u0f88\u0f88 ]yang zlog nang nas nying zlog srung ba'i mchog :
sngags pa stong sde byad mkhan 'bum phrag gis :
sbyor ngan gshed 'bebs slar bzlogs mi 'byung ba :
yang gsang thub chod ral gri phyung rdeg go :
dang po dben par bde ba'i stan la 'dug :
skyabs 'gro sems bskyed yan lag bdun pa bya :
de yi ngang la chos kun stong par bsgom :
b+h+rU~M las rang nyid gnas pa'i khang pa 'di :
gnam lcags pha lam las grub sku gdung dbus :
paM las pad+ma raM las nyi ma'i steng :
d+hIHyig nag po 'od 'phros don gnyis byas :
de nyid yongs gyur 'jam dpal ha la'i mdog :
phyag g.yas gnam lcags ral gri klad la bskor :
g.yon pas sdigs mdzub reg gcod 'khor lo bskor :
zhabs gnyis rdo rje skyil krung drang por bzhugs :
ral pa'i thor cog sher phyin glegs bam 'dzin :
rin chen dar zab longs spyod rdzogs pa'i tshul :
gnas gsum 'od 'phros ye shes sems dpa' bstim :
rang gi snying nang pad+ma 'dab bzhi'i steng :
nyi ma'i dkyil 'khor dbus su sa bon d+hI:
mtha' skor gzungs sngags snying pos bskor ba las :
ba spu'i grangs dang mnyam pa'i 'od zer ni :
lcags kyu ral gri'i gzugs spros stong khams gang :
srid gsum gnas pa'i dgra bgegs byad ma bkug :
rang nyid 'jam dpal nag po'i mdun ngos su :
gza' gdon dmar nag sde brgyad kun 'dus sku :
rtsa zhal srin po khros pa'i rnam pa can :
lto ba srid pa gsum po brub pa'i zhal :
sku stod khro bo sku rked sdig pa ste :
sku smad sbrul mjug sku la gza' mig spras :
dpral ba phyag gnyis lcags khro zangs gsum las :
grub pa'i bde gshegs sku gdung re re bsnams :
khrag mtsho me rlung du 'tshubs klong du bsgom :
mdzub mo lcags gtan mthe bong satwa gri dang :
phreng rdog byad ma'i mgo bor dngos su bsgom :   nyi zla'i mthil du :
drag sngags re bzlas phreng rdog re bzhin bskyur :
byad ma'i mgo bo mgrin pa nas bcad pa :
khrag 'dzag bzhin pa phrul phrul mdun bskyed kyi :
lto ba'i zhal du sib sib bstab par sgoms :
dmigs pa'i 'phrul 'khor skad cig mi g.yel bar :
gnam lcags lhung ba bzhin du drag sngags bzla :
oM many+dzu shrI kA la tsit+ta hU~M:
r+n+riHtri dgra bgegs byad ma sha trUM mA ra ya hur thums rbad zlog :
gnod byed tsit+ta rU pa d+ha :
ha pa tsa tshin+d+ha hU~M phaT:
de ltar bzlas pas nyams dang rmi lam du :
lus las me 'bar dgra las rgyal ba dang :
mtshon cha thogs nas sems can srog chags bsad :
snying dang rgyu ma sha khrag za ba sogs :
de rnams byung na 'grub pa'i mtshan ma yin :
thun mtshams gnas lugs ngang la mnyam par bzhag :
'di ni bsam gtan nyal chog man ngag ste :
kun la ma bstan dam tshig sa ma ya :
ma 'ongs o rgyan gsung sras snying gi bur :
sngags pa rdo rje nang dme byed pa dang :
pha rol byad ma mkhan gyis 'tshe ba'i dus :
phas rgol gshed 'beb rang nyid srung ba'i mchog :
bya sla tshegs chung don ldan snying nor 'di :
bstan srung bar chad sel ba'i btsas su bzhag :
gAn7thA:
rgya rgya rgya :
zab rgya :
goha rgya rgya :
n+ya n+ya n+yA:
chos bdag bar chad sel ba'i chos ka rlung gi 'khor lo byams pa'i snying mdzod nas chos rje gling pas gdan drangs pa'o ///
/
