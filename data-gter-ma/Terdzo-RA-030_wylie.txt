@#//
rta mgrin gsang sgrub kyi las byang dregs pa kun 'dul gyi zur 'debs pad+ma rA ga'i phreng ba bzhugs so //
thog mar bgegs gtor gyi rje+es su bden stobs dang 'brel ba'i bka' bsgo ba ni /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
yi dam rgyal ba'i dkyil 'khor gyi lha tshogs rnams kyi\u0f8e
dpal mgon dam pa chos skyong ba'i srung ma ye shes kyi spyan dang ldan pa rnams kyi\u0f8e
sangs rgyas kyi\u0f8e
chos kyi\u0f8e
dge 'dun gyi\u0f8e
chos kyi dbyings rnam par dag cing bsam gyis mi khyab pa'i\u0f8e
kun rdzob rgyu 'bras bslu ba med pa'i bka' bden pa dang /
bden pa chen po'i byin gyi rlabs kyis /
dkyil 'khor chen po sgrub cing mchod pa la bar du gcod par byed pa'i 'byung po gdon bgegs kyi rigs gang yin pa de dag
/deng dpal he ru ka'i bka' thos pas /
sa'i phyogs 'dir ma gnas par myur ba nyid du song zhig
/gang dag mi 'gro ba de dag thams cad /
dus gsum gyi sangs rgyas thams cad kyi thugs gnyis su med pa'i ye shes las byung ba'i khro bo rdo rje dang rdo rje kha T+wAM ga 'bar zhing rab tu 'bar ba 'dis khyed rnams kyi mgo bo tshal pa brgyar 'gas par bya'o //
zhes dang /
sum+b+ha ni drag tu brjod la gu gul dud pas bdug cing yungs thun gyis brab bo /
!
/bdag bskyed ni /
swa b+hA bas stong par sbyang /
stong pa'i ngang las pad+ma dang nyi ma'i gdan la rang sems hrIHdmar po las rang nyid khro bo'i rgyal po rta mgrin sku mdog dmar po /
zhal gsum phyag drug
/rtsa ba'i zhal dmar po /
g.yas ljang ba /
g.yon dkar ba /
dbu gsum gyi steng na rta mgo ljang nag gsum mngon par 'phags te rta skad 'tsher ba /
rngog ma'i gseb nas me stag 'phros pas /
tshangs pa'i 'jig rten nas dmyal ba yan chad me'i drwa gur gyis khebs par mdzad pa /
spyan gsum pa /
zhal gdangs pa /
mche ba gtsigs pa /
phyag g.yas kyi dang po na rdo rje /
gnyis pa na mdung rtse gsum pa /
tha ma na ral gri
/g.yon gyi dang pos sdigs mdzub /
bar pa na mdung thung /
tha ma na rgyu ma'i zhags pa bsnams pa /
zhabs brgyad kyis pad nyi'i steng du sbrul brgyad mnan pa /
dbu re re la mi mgo skam po lnga lnga'i dbu rgyan dang /
rlon pa lnga bcu'i do shal can /
stag lpags kyi sham thabs /
mi lpags kyi g.yang gzhi /
glang chen gyi ko rlon /
rus pa'i rgyan drug
/khrag gi thig le /
zhag gi zo ris /
thal chen gyi tshom bu /
sbrul nag gi chun po rnams kyis brgyan pa /
bskal pa'i me lta bu'i me dpung tsha ba rtsub pa'i klong dkyil na bzhugs pa /
mgrin pa man chad nas byin pa yan chad du rang dang 'dra ba'i sprul pa'i khro bo gdug pa can ma rungs pa tshar gcod pa'i rnam pa can dpag tu med pa khrab kyi byang bu ltar gtams pa /
dpral bar oM/
mgrin par AH
thugs kar hUM/
hU~M gi stod du nyi ma la hrIH
phyi nang thams cad du ye shes kyi me /
sprul pa'i pho nya dang bcas pas khyab par bsam la /
oM hrIHpad+mAn+ta kr-ita badzra kro d+ha ha ya grI ba hu lu hu lu hU~M phaT/
ces ci mang bzla /
mjug tu snying po'i mthar /
khaM rak+Sha sa ma ya dzaH
khaM rak+Sha sa ma ya b+h+yoH
khaM rak+Sha sa ma ya zlog
/khaM rak+Sha sa ma ya gtubs /
khaM rak+Sha sa ma ya byer /
khaM rak+Sha sa ma ya rbad /
khaM rak+Sha sa ma ya rbud /
khaM rak+Sha sa ma ya rbad rbud phaT ya 'byung po mA ra ya dza dzaH
zhes pa btags pa dang /
oM badzra dun b+h+yoH
tig nan dzaHdzaH
sa ma ya satwaM zhes pa'ang btags pa lan lnga tsam bzla'o //
lha'i sku 'od gsal gyi ngang du thim par gyur /
zhes bsdu /
slar dbang chen rol pa'i skur gyur pa'i spyi bor oM/
mgrin par AH
thugs kar hU~M gis mtshan par gyur /
ces thun mtshams kyi lhar ldang ngo /
!
/mdun bskyed dkyil 'khor bskyed pa'i rjes su /
de dbus hrIHdmar me yi mdangs can las //
dbang chen rta mchog rgyal po he ru ka
/sku mdog dmar gsal zhal gsum phyag drug pa //
g.yas ljang g.yon dkar rtsa zhal nyi ma'i mdangs //
spyan gsum rab bgrad zhal gdangs mche ba gtsigs //
ljags 'dril A ral+li yi sgra chen sgrog
/dbu gtsug rta zhal ljang gu gsum gyis mtshan //
rta skad drag po nam mkha'i dbyings su 'tsher //
rngog ma'i gseb nas me stag tshwa tshwa 'phro //
srid gsum 'jig rten me gur drwa bas gtams //
g.yas gsum rdo rje rtse gsum ral gri phyar //
g.yon gsum sdigs mdzub mdung thung rgyu zhags bsnams //
zhabs brgyad drag shul stabs kyis sbrul brgyad mnan //
thod skam dbu brgyan thod rlon do shal 'phyang //
mi lpags glang ko stag lpags sham thabs gsol /
khrag zhag thal chen tshom bus 'jigs par spras //
rus pa'i rgyan drug sbrul nag chun pos brgyan //
bskal me rab 'bar klong du gar dgus rol //
mgrin pa man chad byin pa yan chad du //
gdug pa tshar gcod rang 'dra'i khro bo'i tshogs //
bar mtshams med pa'i go chas gtams par gyur //
ye shes khro bo yab yum mkha' 'gro ging //
sprul pa bka' sdod phyag brnyan dang bcas pa //
rang snang dbang chen rol pa'i dkyil 'khor lha //
nyi dang 'od bzhin kun tu khyab pa yi //
gnas gsum 'bru gsum thugs stod nyi ma'i steng //
dmar gsal hrIHyig 'bar bas mtshan pa 'o /
!
/sman mchod la /
gzhung gis 'thus kyang brgyud pa'i bla ma re re nas bskyar te 'bul bar gsungs pa ltar rgyas par grub na /
chos sku snang ba mtha' yas /
longs sku thugs rje chen po /
sprul sku pad+ma 'byung gnas /
dbon ston chos kyi seng ge
/gnyan ston sbas pa'i rnal 'byor /
'gro mgon chos rje ston pa /
mkhas grub gtsang ma shangs ston /
khyung po tshul khrims mgon po /
bya bral ri khrod ras chen /
shangs dkar rin chen rgyal mtshan /
mnyam med sangs rgyas dpal bzang /
grub chen nam mkha' rgyal mtshan /
rgya sgom legs pa rgyal mtshan /
'jam mgon kun dga' grol mchog
/mkhan chen lung rigs rgya mtsho /
rje btsun tA ra nA tha /
mkhas grub blo gros rnam rgyal /
chos rje ngag dbang phrin las /
chos rje kun bzang dbang po /
rig 'dzin tshe dbang nor bu /
bka' brgyud phrin las shing rta /
bstan 'dzin chos kyi nyi ma /
rig 'dzin thugs kyi rdo rje /
pad+ma nyin byed dbang po /
drin chen rtsa ba'i bla ma'i zhal du 'bul lo /
oM AHhU~M/
zhes sbyar /
!
skong ba'i rjes su bstod rnying dpe lung ma 'dzom na 'di bzhin bya'o //
hrIH
bde chen dbang drag rol pa'i dkyil 'khor nas //
snang ba mtha' yas ye shes sgyu ma'i sku
/gsung mchog rdo rje khams gsum zil gyis gnon //
pad+ma he ru ka la phyag 'tshal bstod //
rig pa'i rgyal po dpal chen tshogs kyi rje //
rol pa'i phyag rgyas 'khor 'das dbang du mdzad //
ma chags pad+ma 'bar ba'i dkyil 'khor gtso //
rta mchog dbang gi lha la phyag 'tshal bstod //
ye shes nyi ma 'bum gyi gzi brjid 'bar //
ma rig mun khams chos kyi dbyings su sreg
/snying rje'i rol pas srid gsum steng nas sprugs //
gar gyi dbang phyug dpal la phyag 'tshal bstod //
so sor rtog pa'i ye shes bcud kyis rgyas //
'dod chags dug chen rtsad nas 'joms pa'i lha //
chags med gar gyis brtan g.yo kun la rol //
gsung mchog rig sngags rgyal la phyag 'tshal lo //
drag shul 'jigs gzugs bskal pa'i me ltar 'bar //
dgyes pa'i rta skad sa gsum kun tu bzhad //
dregs pa tshar gcod ma mo dbang du sdud //
dbang chen rol pa'i sku la phyag 'tshal bstod //
sku gsum rngams zhal 'bar ba'i nyams dang ldan //
phar phyin phyag drug thugs rje'i rol pas brkyangs //
gang 'dul mtshon chas gdul dka' dbyings su sgrol //
ma rungs gdug pa 'dul la phyag 'tshal bstod //
rnam thar zhabs brgyad nyon mongs gdug pa gnon //
dpal dang dur khrod rol pa'i chas rnams rdzogs //
ye shes bskal pa'i me yi klong na 'gyings //
che btsan 'gran zla bral la phyag 'tshal bstod //
ye shes rigs kyi khro bo yab dang yum //
sprul pa mche gshog ging dang mkha' 'gro ma //
pho nya las byed bka' yi phyag brnyan bcas //
pad+ma dbang chen dkyil 'khor lha la bstod /
!
/gtor 'bul ni /
a mritas bsang /
swa b+hA bas sbyang /
stong pa'i ngang las gtor ma sha lnga bdud rtsi lnga zhu ba las byung ba'i bdud rtsi'i rgya mtsho chen por gyur /
rang gi snying ga'i 'od zer gyis dgra bgegs thams cad bkug
/rdo rje khro bo rnams kyis tshar bcad pa'i sha khrag gi phung po gtor ma dang gcig tu 'dres /
oM AHhU~M ha ho hrIH
snying po'i mthar 
i daM ba liM ta kha kha khA hi khA hi /
b+huny+dza ho /
rak+Sha pi pa to sa ma ya swA hA/
zhes gsum mam bdun la sogs pas phul /
oM h+ya grI wa sa pa ri wA ra ar+g+haM nas /
shab+da'i bar gyis mchod /
'bru gsum gyis nang mchod phul /
rgyal ba kun gyi chos sku pad+ma'i gsung //
chos rje 'od dpag med pa rdo rje chos //
spyan ras gzigs dbang hrIHlas dbang chen sku
/rta mgrin rta skad bzhad la phyag 'tshal lo //
mchod sbyin gtor ma 'di bzhes la //
rnal 'byor bdag cag sogs phrin las bcol /
!
brgyud pa'i gsol 'debs ni /
bcom ldan gzi brjid rgyal po 'od dpag med //
'jig rten dbang phyug pad+ma saM b+ha ba //
bde chen rgyal mo sangs rgyas dbang chen la //
gsol ba 'debs so dbang dang dngos grub stsol //
spyan ras gzigs dngos dbon ston chos kyi rje //
sangs rgyas gnyan ston 'gro mgon ston pa mchog
/gtsang ma shangs ston khyung po tshul mgon la //
gsol ba 'debs so dbang dang dngos grub stsol //
ri khrod ras chen shangs dkar rin rgyal ba //
sangs rgyas dpal bzang nam mkha' rgyal mtshan zhabs //
rgya sgom legs rgyal rje btsun grol mchog la //
gsol ba 'debs so dbang dang dngos grub stsol //
lung rigs rgya mtsho tA ra nA tha'i zhabs //
blo gros rnam rgyal ngag dbang phrin las pa //
kun bzang dbang po tshe dbang nor bu la //
gsol ba 'debs so dbang dang dngos grub stsol //
phrin las shing rta bstan 'dzin chos kyi nyi //
rdo rje drag po pad+ma nyin mor byed //
bka' drin mnyam med rtsa ba'i bla ma la //
gsol ba 'debs so dbang dang dngos grub stsol //
he ru ka dpal dbang chen rta mchog rgyal //
ye shes khro bo ging dang mkha' 'gro ma //
sprul pa phyag brnyan bka' sdod bcas pa la //
gsol ba 'debs so dbang dang dngos grub stsol //
'bar ba'i sku la gsal brtan gyad du gyur //
rig sngags nus pa dus mtha'i me ltar 'bar //
bde stong ting 'dzin rol pa'i spro bsdu yis //
snod bcud dkyil 'khor gsum du yongs grub shog
/ma rungs 'khrul rtog dam sri dpung dang bcas //
ye shes me lces thal bar bsregs nas kyang //
bde chen 'khor lo'i mgon po dgyes pa che //
'bar ba'i gar gyis brtan g.yo dbang sgyur shog
/chags rtog mdud pa rang rig dbyings su grol //
phyag rgya gnyan pos gzung 'dzin zil gyis mnan //
dbang chen he ru ka dpal gsang gsum dang //
dbyer med don gnyis lhun gyis grub par shog
!
/yi dam bstod bsdus ni /
rgyal ba kun gyi chos sku pad+ma'i gsung //
chos rje 'od dpag med pa rdo rje chos //
spyan ras gzigs dbang hrIHlas dbang chen sku
/rta mgrin rta skad bzhad la phyag 'tshal bstod //
dbang chen kun 'dul dbang gi rgyal po ste //
dbang gi mdog dmar bskal pa'i me 'dra la //
dbang chen rngam brjid nyi ma 'bum gyi gzi //
dbang mdzad dbang gi sku la phyag 'tshal bstod //
thugs rje byams pa'i ngang las ma g.yos kyang //
las ngan gdug pa'i sems can sgrol mdzad pa //
zhe sdang gtum khro dus mtha'i me ltar 'bar //
rngam brjid 'gying ba'i sku la phyag 'tshal bstod //
ces so //
brtan skyong ni /
brtan ma'i gtor ma sman phud kyis bran la /
trAM s+pha ra Na phaT/
saM ha ra Na hU~M/
trAM rat+na trai lo kya phaT/
gtor ma'i rdul phra rab re re zhing rin po che'i gur khang longs spyod zad mi shes pas nam mkha' gang bar bsams la /
'bru gsum gyis byin gyis brlab /
hU~M/
tshogs dang bka' yi tshogs bcas nyid /
khrag 'thung de bzhin nam mkha'i sku
/tshur gshegs tshur gshegs skyong ma rnams //
'dir spyon dam dgongs phrin las mdzod //
bdag nyid chen mo la sogs bdud mo bzhi //
gangs dkar sha med la sogs gnod sbyin bzhi //
kong btsun de mo la sogs sman mo bzhi //
bod khams skyong ba'i che zhe chen mo rnams //
bran g.yog mang po'i 'khor dang bcas //
lhab lhub mang po'i rgyan dang bcas //
sil snyan mang po'i sgra dang bcas //
'dir spyon dam skongs phrin las mdzod //
che zhe chen mo khyod rnams kyang //
a su ra yi brag phug tu //
slob dpon pad+ma 'byung gnas dang //
rlangs chen dpal gyi seng ge yis //
zhing chen stan la bkod nas kyang //
lag tu rdo rje gtad nas ni //
dbang bskur gsang ba'i mtshan nas brjod //
rdo rje 'chang gi gral du bzhag
/bod khams bsrung zhing skyong ba dang //
rnal 'byor sgrub pa'i grogs bya zhes //
ji ltar khas blangs dam bcas pa'i //
g.yar dam gnyan po rjes dgongs la //
dam rdzas bka' yi gtor ma longs //
bcol pa'i phrin las grub par mdzod /
oM la lA/
le le /
taM taM/
te te /
kha rak+ma /
ma ma sring 'gro ma /
hU~M b+h+yo hU~M hU~M/
zhes pa dang /
ma hA pany+tsa sogs kyis sman gtor rak+tas kyang mchod cing sman rag sbreng /
bod skyong brtan ma chen mo 'khor dang bcas pa rnams kyis mchod sbyin gyi gtor ma rgya chen po 'di bzhes la /
sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi sdongs grogs mdzod /
sngags 'chang rnams kyi phrin las sgrubs /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mchog dang thun mong gi dngos grub ma lus pa myur du 'grub pa'i sdongs grogs mdzod cig
/ces phrin las bcol te /
ya hi gats+tshas gshegs su gsol nas gtor ma gtsang sar bskyal lo //
zhes rta mchog rol pa gsang sgrub kyi las byang dregs pa kun 'dul gyi kha skong du pad+ma gar gyi dbang phyug gis bgyis pa dge legs 'phel //

//
