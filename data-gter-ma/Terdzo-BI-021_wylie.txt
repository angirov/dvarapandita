@#//
nor la glo rtsi blud thabs sogs phyugs kyi gso srung nyer mkho kha shas bzhugs so //
sman gyi bla mar phyag 'tshal nas //
nor la glo rtsi blud thabs bshad //
dang po glo ba brtag pa gces //
sman glo dzA ti bcad 'dra bzang //
dug glo nag po sogs spang bya //
de nas nor la glo byung na //
nor brgya re la glo ba ni //
ra mgo tsam re gtang ba gces //
gtso bo ga pur zho brgyad bskor //
ga pur zho ni gang gi tshe //
cu gang zho do gur gum dang //
dzA sug li shi ka ko la //
tsan+dan dkar dmar zho do re //
sngo brgyad sro lo phul gang la //
a krong shel thong zho gang la //
spang rgyan tig ta par pa ta //
ba sha hong len rnams zho re //
yang bar byed pa ut+pal sngo //
mi rul byed pa yu mo'i glo //
mi 'dzar wa yi glo ba dang //
mi 'gag phyir du spyang mo'i gre //
slong byed nya rtsa gtsod khrag dang //
snyol byed phabs dang sha ba'i rwa //
ra dkar 'o ma brag zhun dang //
gang gA chung rnams dkar rtsi yin //
ka ra rgu 'brum dom mkhris dang //
ru rta gi waM shu dag dang //
a ru gser mdog sran puSh+pa //
stag sha gla rtsi gang mang bsnan //
'di rnams be'u mi bskyur ba'i //
thabs yin rta ni gangs chus byed //
ster lugs g.yag 'bri phul re dang //
shad dang grus la phul phyed re //
mdung la phul gyi sum cha gcig
/be 'u la ni bzhi cha re //
glo ba btsir lugs lag bkrus la //
btsir ba yang dang yang du ni //
ras dkar gtsang mar legs par btsag
/khu ba phul gsum bsnan la bsre //
zhag gsum tshun du chang bsrungs la //
rkang lag 'khums na ra rtsa gtar //
g.yas 'og bcug na rtse g.yas gtar //
g.yon 'og bcug na g.yon pa gtar //
zhag nyer gcig la rtse skyor gtar //
rtsi blud pho yi sna bug g.yas //
mo yi g.yon du blud par bya //
'gags na a ru gser mdog dang //
ja bzang nag po'i thang yang gtang //
sol dog snur ba'i phye ma ni //
chu la sbyangs nas blud pas phan //
nor brgyar chang phul bcu blug bya //
\u0f80atsha /
dmar rtsi'i lag len thabs ni /
nor brgyar glo ba ra mgo tsam //
snying gi rtse dang brang gi rtse //
nywa bzhi'i rtse dang dpyi g.yas sha
/chang phul gang dang gla rtsi rnams //
snga ma bzhin sbyar dmar rtsi yin //
yang na glo khams ster 'dod na //
nor che ba la sho khrid gsum //
shad grus la gnyis mdung la gcig
/be 'ur rkang dmar gangs chu la //
gla rtsi gang mang btab byas la //
hub ni gsum re ster ba ste //
de rnams glo khams ster lugs so //
glo ba skam po gtang thabs la //
glo ba skam po cha gnyis la //
cu gang sro lo shu dag dang //
de steng gla gul bsnon pa yin //
sbyor ba de yi steng du ni //
ga pur nyi shu rtsa lnga bsnan //
sman thun thur ma re re blud //
de rjes gangasachu hub re byin //
de yis zla ba drug re thub //
stod kyi ban+de'i zab khyad yin //
\u0f80atsha /
yang gcig kha tsha'i rtsi blud thabs //
nad kyis na ba'i nor rnams la /
khrag gtar 'ba' sha legs par bton //
shu dag nag po gla rtsi dang //
cu gang sro lo bong nga dkar //
gu gul nag dang mu zi nag
/de rnams rtsi bzhin btags byas la //
chu la sbyangs la phor re blud //
dbyar thog dgun thog re re thub //
phyag sman mkhas pa'i khyad chos yin //
lab chi dkar mo'i mdo nas gsungs /
!
glo ba'i sngags ni 'di ltar te /
oM thig sod /
thig sod /
sba la thig sod /
sa thig sod /
skyugs na skyugs na /
'dren na 'dren na /
shi ma 'dren na /
phyi sod phyi sod /
nad nad zhi bar gyur cig
/ra dkar 'o ma gangs chu la /
sngags la blud na phan nges so /
!
/nor la hon gyi nad byung na //
sman ni dkar rtsi 'dra ba ste //
phyi phig rgan po'i mjug ma'i spu //
mer bsregs nag dri phyir pho la //
mjug ma bkrus pa'i khu ba la //
rta byas hon gyis shi zhig gi
/byang khog chu ser nor brgya rer //
phor ba gsum tsam gangs chu la //
rta byas pho yi sna g.yas dang //
mo yi g.yon ster glo rtsir mtshungs //
phyi phig ma byung a ra yi //
mjug ma lnga la phyi phig ltar //
byas kyang chog cing sngon 'gro dang //
rjes sogs glo rtsi ji bzhin no /
!
/byol song phyugs kyi nad gcod na //
slob dpon pad+ma 'byung gnas kyis //
mkhas pa bai ro tsa nar gnang //
sems can bu nad mang 'byung ste //
de la phan phyir 'di ltar bsngags /
oM gi na ka lo /
gi na ka lo /
ma hA gi na ka lo /
ma hA ma dre /
ma hA ma dre /
haM ka ra ni haM ka ra ni /
k+ShaM so k+ShaM so /
gnyan la mA ra ya phaT/
ces pa yos rngos phye nag la //
bzhi brgya bye ma ma rngos pa'am //
ma 'byor byi khung shar bltas kyi //
sa la sngags ni bzhi brgya dang //
gnyis ka bsres la bzhi brgya brgyab //
mi phyugs gang la rgyab kyang chog
/rdzas la ra rog khrag dang ni //
ra dkar 'o ma gnyis bsres la //
sngags ni bzhi brgya re brgyabs pas //
gang la blud kyang phan par nges //
dmigs pa rang nyid bram ze ni //
nag po kha nas me 'bar ba //
sna nas du ba 'thul ba la //
mi ro rengs pa khar bcug pa //
bsam la phyugs la brab dus su //
gsang kha gnyis kyi bar du brab //
mkhas pa seng bzang legs bshad do //
sa 'go srung ba la /
dang po bden pa brdar /
rang srung spur ba /
nan bya /
gsod pa /
gnyan phyo ba /
dang po bden pa bdar ba ni /
o rgyan gyi bden pa bdar bzhin /
gnyan gyi pha rgyal po //
ma rgyal ba thod dkar ba bza' mi gnyis kyis ji ltar khas blangs bzhin dran par gyis la /
sems can la ma gnod /
ma 'tshe /
kha'i dbugs ma len /
mdangs ma phrogs /
sems can la gnod cing 'tshe ba ma byed par rang rang gi gnas su /
chu bo'i gzhung la /
spang po'i ngos la /
lung pa'i 'grim la /
gangs dkar stod la slob dpon gyis bka' dang dam la bzhag pa bzhin /
rang rang gnas la song zhig
/dang po rang srung ni /
chu gtsang la bong nga dkar po btab /
sngags ni /
oM hU~M ni la ya ni /
la ya 'bur chom hU~M phaT/
sum brgya sngags la rang yang 'thung /
gzhan la blud /
nor shi sar yang gtor /
spur ba ni /
oM thod spur /
ner spur /
khyung spur /
khrud ka ru ni spur swA hA/
bye ma dang chu la sngags nas gtor /
sngags phor gas chag med par bya /
nan bya ba ni /
rang phyag na rdo rje bsgoms la /
sum+b+ha nis bgegs bskrad /
gsod pa ni /
a hi mi ti 'brum ti shi a li nag po srog la rbad /
'brum ti nag po ka li shi
/nag po dza li srog la rbad /
srog gi snying po'i snying la thun /
gnod byed lhog pa spun dgu'i srog rtsa chod /
chu la sngags la mi phyugs la blud /
rdo la sngags la /
oM 'bur sod /
'bur sod /
ces khri tsho re sngags la rdos brab /
yang gsad sngags gcig la /
hur thums srog la rbad /
snying srog dum bur rbad /
dug dang kha tshar sod /
nag po kha la rak+sha rbad /
ces pas sngags chu byas blud /
srung bar byed na /
lug thug stod nag po'i sog bal g.yas dang /
ma mo dkar mo'i sog pa g.yon pa'i bal dang /
bal nag gsum la skud pa sum sgril byas la gnyis lteb byas la rdo rje'i mdud pa gcig brgyab /
gla rtsi byug
/sngags gong bsnyen khri tsho gcig btab /
pho'i mtheb g.yas /
mo'i g.yon du btag
/rta sogs srog chags gang la yang 'dra /
rigs gsum mgon po'i srung ba zab /
yang gnyan sngags zab pa gcig la /
nag po rbad /
tsha ba rbad /
dug me rbad /
sum hril rbad /
sa srin ma ru tse sod /
me ru tse sod /
nga ra ru tse sod /
nga ra ma ru tse sod /
gong bsnyen khri bya /
nad rigs kun la 'gro /
zab /
yang /
a dri sod /
gangs dri thul /
dug dri glog
/ces pa gangs chu la dri chu bsres par btab nas blud na rims nad thams cad la phan no //
lhog pa bsha' ba'i sngags ni /
oM cho mo //
cho mo //
dmar mo sod /
ces gri la btab nas bsha'/
lhog pa'i ar+g+ha sod /
yang rta dang phyugs nad la phan pa'i gdams pa 'di'i rdzas la /
dkar gong nas tsam bcos pa bre gang /
rde'u nag po nas tsam bre gang la sngags bzhi brgya re dang bsres nas bzhi brgya /
chu zom gang la rnam 'joms kyi gzungs sngags btab la sne la gzungs chus brab /
rde'u dkar nag gis brab /
rde'u'i sngags ni /
oM ma dur rbad swA hA/
god kha srung ba ni /
lug gi sre long la sngags bzhi brgya btab rnga ma'i gseb tu btags /
gsang kha gnyis kyi bar du gong bzhin rjes ma'i rtse nas bcad la thur la skyur /
sngags 'di ni zho chang la yang 'gro
/'o ma 'phel ba la zan la sngags gong bzhin byas la /
phyed phyugs la ster /
phyed nu mar sgril la phyir skyur bas 'o ma 'phel bar 'gyur ro //
yang /
spyang ki'i kha chings byed na gong gi sngags de ka yin /
tshar bu'am be d+ho shing shun lpags ma bshus pa rtse mo nas sog les snyags la spyang ki'i kha bzos kha de nor gyi rnga mas bkyigs /
gsham du mig phug pa la yang de nyid kyis lung btags la rta phyugs gang yin spu kha legs pa gcig gi ze ba la btags pas thub nges can yin /
pha dam pa'i gdams pa'o //
yang lhog srung lugs gcig la /
k+Sha b+haM hU~M khroM/
'di'i byed lugs la /
gla gul byug
/bden bdar byed /
ye d+har gyis rab gnas bya /
rang sngags brgya rtsas rab gnas bya /
skud pa lug dkar po'i sog bal gyis bya /
dbyar thog dgun thog re thub bo //
zab bo //
u rgyan gyis mdzad pa'o ///
/
