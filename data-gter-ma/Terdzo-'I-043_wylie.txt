'u'u'u :
pad+ma'i zhal gdams rtsa gsum mthong ba rang grol las :
gshin rje'i yang zlog spu gri reg gcod bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
log 'dren srin po'i tshogs rnams kha gnon la :
pad 'byung nga ni rnga yab gling du 'gro :
ma 'ongs bod khams 'gro ba gdul dka' yang :
nga yi rig 'dzin sangs rgyas kun gyi sras :
'gro ba 'dul phyir ma nges snang tshul can :
'od zer ming can snying po'i dgongs don 'dzin :
mthong thos skyes bu don dang ldan na yang :
gus par mi 'dun 'gran sems log rtog mang :
dus kyi dbang gis skye brgyud bar chad che :
gzhan skyon rigs ldan phyag rgyas gsol mi 'debs :
bar chad ngang rgyud ring ba'i dbang song na :
glang stag gnyis la skye ba 'pho nyen che :
bod khams bdud sprul rgyal bsen 'byung pos gang :
'gro la gnod pa 'byung bzhi'i nad slong zhing :
lus sems 'khrugs pas 'khrul pa sna tshogs 'char :
'on kyang nga yi rjes 'jug las smon can :
sku gsung thugs gter zab mo'i sgo 'byed pas :
dus babs dbang gis phan pa dpag med kyang :
log rtog skye bo'i bar chad du ma 'byung :
bden pa'i lugs bzhin de la 'dud gyur na :[ \u0f88\u0f88\u0f88\u0f88\u0f88\u0f88\u0f88\u0f88\u0f88]phyi rabs kun :
rkyen ngan dgra bgegs srog la rgol ba dang :
dpon slob dam sel snying po'i bstan la gnod :
de dag sgrol phyir zlog sngags spu gri bzhag :
ma 'ongs snying la chongs shig sa ma ya :
rgya rgya rgya :
kha thaM:
gang du gnas shing sgrub pa'i sa phyogs der :
gnam lcags ur mo gru gsum gcig tu bsgom :
de las me yi tshwa tshwa thog ltar 'phros :
byad ma lha srung skad cig bsregs par bsam :
de yi phyi rim gnam lcags 'khor lo yi :
rtsibs stong ldan pas dgra bgegs hrug hrug bcad :
gshin rje ma mo bdud srin sprin bzhin 'khrigs :
de yi phyi rim rdo rje mtshon cha dang :
'byung lnga'i srung 'khor spu gri reg gcod ltar :
phyi rol 'khor bas dgra bgegs thul bar bsam :
ur mo'i nang du khro chu khol ma'i dbus :
pad+ma nyi mar gshin rje chu glang gdan :
de steng rang nyid gshin rje'i rgyal po ni :
sku mdog mthing nag ral gri gdengs pa can :
dur khrod chas brgyad phyag g.yas ral gri dang :
g.yon pas sdigs mdzub lcags kyus dgra bgegs 'gugs :
bzlas pas rang gi snying gar pad nyi'i steng :
gnam lcags ral gri bsnol ma g.yon 'khor bas :
dpa' bo gri khrag dgra bor bsams nas mid :
skad cig sha khrag dmar thor song ba la :
gsang gnas 'khor lor gshin rje ma mo'i tshogs :
hab hab zos pas lhag mar rngams dung bsam :
e ka du na zlog :
ma hA du na zlog :
sa ga du na zlog :
ra tsa du na zlog :
suM tri rak+sha du na zlog :
ma hA rak+sha du na zlog :
oM a kro te ka shrI many+dzu ya ma rA tsa zlog :
oM ti sgyur thi khrom b+ha la ya ci zlog :
oM badzra g+ha ling ka zlog :
che ge la b+h+yo :
ya ma ru tra tsa sha da ra sa :
byad ma lha srung dang bcas pa'i srog la mA ra ya rbad rbad :
rtsa la rgyug rgyug :
snying la myog myog :
mA ra ya rbad :
lho'am nub kyi phyogs su kha gtad nas :
bzla tshe lce nyid gnam lcags so gnyis bsam :
sa ma ya :
rgya rgya rgya :
dgong dus gong gi srung 'khor gsal bzhin du :
ri rab rtse ru bdag nyid yod par bsam :
bang rim bzhi pa'i steng nas gza' bdud ni :
shin tu 'jigs shing mi sdug gzugs kyi kha :
gnam sa tsam gdangs mche gtsigs mig stong 'khyugs :
gnod byed 'byung lus rbad rbad 'phangs pa la :
rngams rngams tshul gyi 'ub kyis zos par bsam :
thal brdab dgra yi phyogs su rbad pa 'am :
yang na rgya mtsho'i klong du thim par bsam :
sa ma ya :
rgya rgya rgya :
gnod byed gdon la gnan pa bya ba ni :
sAts+tsha nag po rten 'brel med pa gcig :
gru gsum nang du ling ga gnod byed gzugs :
rid cing skem la nyam thag lcags sgrog bcug :
de yi snying gar drag po'i rtsa sngags bri :
bskyed rim ldan pas dgug gzhug yang yang bya :
phyin ka log dril sAts+tsha'i nang du gzhug :
rdo rje rgya gram bris pas zhabs bsdam mo :
mal 'og gru gsum sAts+tsha mgo log gzhug :
ro g.yam rgya gram bris la dong kha bcad :
de nyid ri rab mos byas mnan par bsam :
de steng 'jam byas rang gi mal bca' 'o :
brgyud ldan bskyed rdzogs brtan pos mnan par bsam :
sa ma ya :
rgya rgya rgya :
byad zlog gshin rje rgol du med pa 'di :
pha rol yang zlog mkhan gyi gshed ma yin :
spu gri reg chod gshin rje log sngags 'di :
bai ro khyod dang lha sras ma gtogs pa :
rje 'bangs 'khor ni su la'ang bstan pa med :
da lta ma spel rin chen gter du sbos :
'di nyid rgyas pa ka ba bzhi la yod :
'bring po dbang phyug gnas su sbas pa 'o :
bod khams 'gong zhugs nang zhig 'byung ba'i dus :
mtha' dmag dbus lud bod khams 'joms la nye :
dus la bab bo snying la sa ma ya :
chos min spyod cing gser srang stong byin yang :
'di nyid spel tsho nga yi dam las 'das :
thog mar ma spel lo gsum bar du sbos :
sa ma ya :
rgya rgya rgya :
zab rgya :
gter rgya :
sbas rgya :
gsang rgya :
gab rgya :
'od gsal sna tshogs rang grol gyi gter ma'o //
sarba mang+ga laM///
/
