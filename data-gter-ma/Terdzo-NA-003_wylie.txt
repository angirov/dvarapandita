@#//
sngon 'gro rin po che gnad kyi gzer lnga dang thugs sgrub kyi kha skong rgyal chen sde bzhi'i mchod phrin rnams bzhugs so //
na mo :
kun bzang thugs la phyag 'tshal lo :
dang po dad ldan skyes bu rnams :
'khor ba'i chos la skyo ba skyes :
yang dag snying po'i don 'tshol na :
legs par ngan song sdug bsngal bsam :
dben pa'i gnas su yo byad gsag :
bde ba'i stan la bsdad par bya :
rin chen gnad kyi gzer lnga brtsam :
dang po skyabs 'gro sems bskyed ni :
bdag dang khams gsum sems can kun :
log pa'i lam las log nas kyang :
dkon mchog gsum la skyabs su 'gro :
nyon mongs dbang gyur sdug bsngal las :
thar bar bya phyir sems bskyed do :
rang gi spyi bor nam mkha'i khams :
nyi zla pad+ma'i gdan steng du :
bla ma bkrag dang gzi mdangs ldan :
mdzes pa'i na bza' sku la gsol :
zhal 'dzum mdangs dang ldan par bsam :
shar phyogs mdun gyi nam mkha' la :
shAkya seng ge la sogs pa'i :
yi dam lha tshogs thams cad kun :
kha dog lngar gsal rnam dag bsam :
lho phyogs bde bar gshegs pa'i gsung :
glegs bam yi ge'i rnam pa la :
dam chos ma lus 'dus par bsam :
nub phyogs byang chub sems dpa'i tshogs :
rigs gsum mgon po byams pa dang :
'gro don mdzad pa thams cad bsam :
byang phyogs dam chos skyong ba yi :
chos skyong bka' srung dam can rnams :
bka' nyan las byed pho nyar bsam :
'og tu rigs drug sems can rnams :
snying rje'i sems kyis kun bsdus la :
las la 'gyod pa'i sems bskyed de :
rtse gcig gus pas skyabs 'gro bya :
kye ma :
khams gsum 'khor bar 'khyams pa'i sems can kun :
bla med dkon mchog gsum la skyabs su mchi :
ma rig mun pas bsgribs pa'i las ngan sbyongs :
dag pa ye shes rang gnas bstan du gsol :
bdag dang 'gro drug sems can thams cad la :
byang chub ma thob bar du thugs rjes gzigs :
yon tan kun 'byung dngos grub mchog gi gnas :
bla ma rin po che la skyabs su mchi :
gang la gang 'dul 'gro ba'i don mdzad pa'i :
yi dam lha tshogs rnams la skyabs su mchi :
sangs rgyas gsung las sprul pa'i yi ger byon :
nyon mongs 'joms mdzad chos la skyabs su mchi :
thugs rje chen pos 'gro don stobs chen mdzad :
byang chub sems dpa' rnams la skyabs su mchi :
gdul bya'i don du drag po'i skur ston pa'i :
chos skyong dam can rnams la skyabs su mchi :
bdag gis dus gsum bsags pa'i dge ba yis :
'gro ba ma lus byang chub mchog thob shog :
rang byung rig pa rang shar chos kyi sku :
yang dag snying po myur du rtogs par shog :
bdag ni dus 'di nas bzung tshe rabs su :
'gro ba 'dren pa'i ded dpon byed par shog :
dbang po rab 'bring tha ma yis :
zhag gsum lnga 'am bdun gyi bar :
rim par skyabs 'gro sems bskyed bya :
gnyis pa bdag 'dzin 'grol ba ni :
bsod nams tshogs gnyis gsag pa'i phyir :
zas dang longs spyod ci 'byor ba :
phangs dang snying brtse thams cad kun :
bde gshegs mchod cing sbyin par gtang :
dngos 'byor yid kyis rnam sprul pa'i :
phyi nang gsang ba'i maN+Dal 'bul :
na mo :
dbang chen gzhal yas dbus kyi lte ba la :
ri rgyal lhun po brjid cing 'gying bag ldan :
gser gyi ri bdun rol pa'i mtsho bdun dang :
mnyen lcug sra brtan rin chen rtsig par ldan :
gling bzhi gling phran brgyad kyis phyogs mtshams bskor :
lha dang mi yi 'dod yon rgyan gyis gang :
nyi zla'i 'od kyis 'jig rten mun pa sel :
lcags ri mu khyud mtha' nas legs par bskor :
phyi ltar snod kyi 'jig rten snang ba 'di :
bla med dkon mchog gsum la gus pas 'bul :
bdag gzhan bsod nams ye shes tshogs rdzogs nas :
yang dag snying po myur du rtogs par shog :
nang gi maN+Dal ni :
na mo :
'jig rten las kyis 'dus pa'i bar do ru :
bdag blos shin tu gces par gzung ba yi :
yul 'khor longs spyod 'dod pa'i ra bar bcas :
byams pa'i pha ma mdza' ba'i grogs la sogs :
bu dang bu mo gces pa'i 'khor gyis bskor :
zas nor gos dang yo byad rgyan dang ldan :
bkrag mdangs mdzes pa'i kha dog rang 'od bcas :
'dzin pa'i sems kyis gces par bzung ba yi :
bdag gi 'jig rten 'di yi gces pa rnams :
gu ru rat+na sprul pa'i sku la 'bul :
bdag gi nyon mongs 'dzin pa'i yul dag nas :
dag pa ye shes rang gnas bstan du gsol :
gsang ba'i maN+Dal 'bul ba ni :
hU~M:
rang lus 'byung bzhi 'dus pa'i pho brang du :
sems kyi rten gnas tsit+ta 'bar ba la :
dbang po sgo lnga'i rten gyis mtha' rten byas :
rnam shes tshogs brgyad 'khor gyis rab tu bskor :
sha khrag rus pa nang khrol sna tshogs ldan :
mig gnyis dwangs pa'i 'od kyis mun pa sel :
bdag lus longs spyod rgyas pa'i sgyu lus 'di :
nges pa'i don ston bla ma nyid la 'bul :
bdag gi lam gyi 'khrul snang kun dag nas :
rang rig ye shes rtogs par mdzad du gsol :
gsum pa sgrib sbyong bshags pa'i gzer :
las kyi sgrib pa ma dag bar :
yang dag snying po mi rtogs pas :
hU~M:
rang gi sgyu lus bem po yi :
spyi bor pad+ma nyi zla'i steng :
AHlas rdo rje sems dpa' nyid :
dung mdog zhal gcig phyag gnyis pa :
rin chen rgyan gyis mdzes par brgyan :
phyag g.yas rdo rje thugs kar 'dzin :
g.yon pas dril bu dku la brten :
zhabs gnyis sems dpa'i skyil krung bzhugs :
de yi thugs kar yi ge aH
a las 'od 'phros mdangs dang ldan :
a las bdud rtsi'i chu rgyun babs :
bdag gi spyi gtsug rkang mthil bar :
phyi nang lus bkrus dag par bsam :
oM badzra satwa sa ma ya :
ma nu pA la ya zhes pa nas /
ma hA sa ma ya satwa A:
oM badzra satwa hU~M A:
thun bzhi thun drug gang bde'i bar :
yang snying gzungs dang bcas pa bzla :
dbang po rab 'bring tha ma yis :
zhag gsum bdun nam nyer gcig bar :
rim par sgrib sbyong las la 'bad :
bzhi pa mi rtag bskul 'debs gzer :
rang gi yul 'khor khang khyim dang :
sa rdo ri brag 'jig rten khams :
brtsigs dang gnas dang 'jig pa dang :
dus kyi 'pho 'gyur legs par bsam :
bar du rang gi dgra dang gnyen :
srog chags kun dang rang gi lus :
skye dang gson dang 'chi ba bsam :
tha ma 'khor ba rigs drug gi :
sdug bsngal rim gyis brtag cing bsam :
thun du bcad la mi rtag bsgom :
mi rtag mthong nas chos la 'jug :
lnga pa bla ma'i rnal 'byor ni :
dus gsum bde gshegs thams cad kyi :
thugs rjes 'gro ba'i don mdzad kyang :
bdag ni 'khor ba'i gnas su 'khyams :
da lta nges pa'i don ston pa'i :
bla ma de ni sangs rgyas kyi :
sprul pa yin te bka' drin che :
dper na yid bzhin nor bu de :
'byung ba lnga yi bcud yin te :
'khor los sgyur ba'i rgyal po la :
rtsol ba med par grogs su 'byung :
rgyal po dgung du gshegs pa'i tshe :
sa rdo gzhan gyis mi thub par :
'byung ba lnga la zang thal du :
gshegs te rgya mtsho chen po'i nang :
rin chen gser gyi sa gzhi la :
nor bu rin chen chags par 'gyur :
de bzhin man ngag zab mo'i chos :
nges don ston pa'i bla ma de :
sangs rgyas kun gyi sprul pa yin :
bdag la sangs rgyas dngos las lhag :
las can gang zag yod pa'i sar :
rtsol ba med par grogs su 'byung :
dad med log lta sdig spyod gnas :
der ni bzhugs par mi 'gyur te :
dag pa'i zhing du gshegs par 'gyur :
gsang sngags nges pa'i don 'dod na :
bla ma'i rnal 'byor bsgom par bya :
zhes gsungs :
thugs dam lha la phyag 'tshal lo :
gsang mtshan thugs sgrub bla ma yi :
rnal 'byor pad+ma bdag gis bshad :
hU~M:
rang lus der 'dzin med pa yi :
spyi bor pad+ma nyi zla'i steng :
dar chen bltabs khri brtsegs pa'i gdan :
de steng gu ru drag po rtsal :
mthing nag 'jigs pa'i cha lugs la :
zhal gcig phyag gnyis 'jigs pa'i sku :
phyag g.yas gnam lcags rdo rje gdengs :
g.yon pa dril bu dku la brten :
zhabs gnyis dor stabs ru dra brdzis :
zhal bgrad mche gtsigs ag tshom 'bar :
spyan gsum nyi zla lta bur gzigs :
dbu skra'i thor cog dar gyis bcings :
rigs lnga'i sangs rgyas dbu la brgyan :
rin chen rus rgyan dur khrod chas :
thams cad sku la legs par brgyan :
zab chen brjid pa'i na bza' gsol :
gar dgu'i nyams dang ldan pa la :
'gying bag rol pa'i stabs su bzhugs :
zhal nas hU~M gi sgra chen sgrog :
thugs ni drag po'i ngar dang ldan :
dus gsum sangs rgyas yi dam lha :
rnam dag brgyud pa'i bla ma rnams :
bkrag mdangs 'od du me re re :
ma hA gu ru'i sku la 'dus :
kun 'dus bla ma'i ngo bo la :
rtse gcig dad pas phyag 'tshal lo :
gnyis med rol pa'i mchod pa 'bul :
sku gsung thugs kyi dngos grub stsol :
de nas brgyud pa'i gsol 'debs ni :
oM AHhU~M:
'og min chos kyi dbyings kyi pho brang du :
kun bzang che mchog he ru ka la gsol ba 'debs :
rang byung rnam par dag pa'i gzhal yas su :
longs sku rgyal ba rigs lnga la gsol ba 'debs :
lcang lo can gyi gnas mchog dam pa ru :
gsang bdag phyag na rdo rje la gsol ba 'debs :
byang chub sems kyi gzhal yas chen po ru :
smug nag dbang gi mkha' 'gro la gsol\u0f8e
gnas chen ri rgyal lhun po'i rtse mo ru :
tshangs pa'i rgyal po gdong gsum la gsol\u0f8e
steng phyogs rnam par rgyal ba'i khang bzang du :
rig 'dzin lha dbang brgya byin la gsol\u0f8e
sin+d+hu rgya mtsho rol pa'i mtsho gling du :
rig 'dzin klu rgyal 'jog po la gsol\u0f8e
ri rgyal ma la ya yi rtse mo ru :
skal ldan rgyal po dza la gsol\u0f8e
za hor yul gyi gnas mchog dam pa ru :
mkhas pa shAkya pra b+ha la gsol\u0f8e
bal yul yang le shod kyi brag phug tu :
rig 'dzin pad+ma 'byung gnas la gsol\u0f8e
chu bo chen po gang gA'i rtsa ba ru :
mkhas pa bi ma mi tra la gsol\u0f8e
ma bal nags kyi ri yi rtsa ba ru :
bal po shI la many+dzu la gsol\u0f8e
lho phyogs mon kha seng ge'i yang rdzong du :
mkhar chen bza' yi mtsho rgyal la gsol\u0f8e
rong zhes grags pa'i brag dmar ke'u tshang du :
sna nam rdo rje bdud 'joms la gsol\u0f8e
gnas chen ri rgyal bkra bzang shar 'dabs su :
gter ston rig 'dzin yab sras la gsol\u0f8e
thugs rje 'gyur med gzhal yas chen po ru :
dran chog rdo rje rgyal mtshan la gsol\u0f8e
mkha' spyod dag pa'i zhing khams chen po ru :
sngags 'chang rdo rje mgon po la gsol\u0f8e
shrI byang rdzong dpal gyi sgrub khang du :
mtshan ldan byams pa bshes gnyen la gsol\u0f8e
gnas chen rdo rje phur pa'i gzhal yas su :
mtshan ldan ngag dbang grags pa la gsol\u0f8e
byang phyogs skya bo kha gdangs gnas mchog tu :
chos rje sangs rgyas dpal bzang la gsol\u0f8e
bde grol gsang sngags chos gling pho brang du :
thugs sras nam mkha' rgyal mtshan la gsol\u0f8e
sbas yul yol mo gangs kyi ra ba ru :
sngags 'chang shAkya bzang po la gsol\u0f8e
dpal chen chu bo ri yi gnas mchog tu :
mnga' ris rig 'dzin chen po la gsol\u0f8e
gu ru pad+ma'i e waM lcog sgar du :
rig 'dzin dbang po'i sde nyid la gsol\u0f8e
mi 'gyur rdo rje spo yi bsti gnas su :
rig 'dzin ngag gi dbang po la gsol\u0f8e
snang srid bde chen chos sku'i gzhal yas su :
rig 'dzin stobs ldan dpa' bo la gsol\u0f8e
'bral med snying ga chos kyi pho brang du :
drin chen rtsa ba'i bla ma la gsol\u0f8e
rang lus rgyal ba'i dkyil 'khor chen po ru :
rang rig ma hA gu ru la gsol\u0f8e
gter mdzod bse sgrom smug po'i gzhal yas su :
gsang sngags snying po'i mthar thug la gsol\u0f8e
smug nag gru gsum dbang gi gzhal yas su :
bka' srung e ka dzA TI la gsol\u0f8e
rtsa dang thig le'i gzhal yas chen po ru :
ma dang ye shes mkha' 'gro la gsol\u0f8e
bka' dang dam tshig chen po'i gzhal yas su :
bka' srung chos skyong gter bdag la gsol\u0f8e
rang snang dag pa chen po'i gzhal yas su :
mched lcam rdo rje'i spun grogs la gsol ba 'debs :
dngos dang brgyud pa'i bla ma khyed rnams la :
rab gus rtse gcig gdung bas gsol ba 'debs :
rang rig ma bcos bla ma'i ngo bo ru :
da lta nyid du rtogs par byin gyis rlobs :
dpal ldan rtsa ba'i bla ma bka' drin can :
mchog gi mchog gyur sku gsung thugs kyi dbyings :
gsol 'debs brgyud 'dzin skal ldan bdag cag la :
'bad med lhun gyis grub par mdzad du gsol :
bla ma 'od du mer gyis zhu :
bdag gi spyi bor thim pa las :
tha mal lus 'di 'od du zhu :
bdag gi lus ngag yid gsum po :
ma hA gu ru'i ngo bor gyur :
rang rig bla ma'i ngang der ni :
dar gcig ma yengs glod la bzhag :
de nas bla ma'i rnam par ldang :
thams cad sku gsum bla mar blta :
sa ma ya :
rgya rgya rgya :
bse sgrom smug po'i rgya yis btab :
phyi rabs las can skal pa can :
gser mdzod ser po'i nang du sbas :
rig 'dzin rgod kyi ldem 'phru can gyis gter nas bton pa'o //
!
oM AHhU~M ma hA gu ru sarba sid+d+hi hU~M:
'jig rten snang ba sgyu mar go lags kyang :
'khrul snang 'di la da dung bdag 'dzin skyes :
bdag gi nyon mongs bag chags ma stongs bar :
chags zhen rtsad nas chod par byin gyis rlobs :
oM AHhU~M ma hA gu ru sarba sid+d+hi hU~M:
snyigs ma'i las ngan mi rtag rang gzugs la :
nges 'byung skyes nas chags zhen yul bor kyang :
phyi nas rang bde'i yul 'dod duHkhas mnar :
'dod sred rtsad nas chod par byin gyis rlobs :
oM AHhU~M ma hA gu ru sarba sid+d+hi hU~M:
dug gsum nyon mongs sel ba'i thabs chen po :
rgyal bas lung bstan mang po gsungs lags kyang :
spang dka'i bag chags dbang du shas cher shor :
las ngan rtsad nas chod par byin gyis rlobs :
oM AHhU~M ma hA gu ru sarba sid+d+hi hU~M:
phyi rkyen nang rkyen de ma thag pa'i rkyen :
thams cad skyes pa'i rtsa ba gnyis 'dzin du :
da gzod go yang mdud pa'i rtsal ma grol :
gnyis 'dzin sgrog las grol bar byin gyis rlobs :
oM AHhU~M ma hA gu ru sarba sid+d+hi hU~M:
shes pa bzo med rang lugs lhug pa la :
mkhas kyang legs pa'i rang bzo ma byas shing :
bying 'thibs g.yeng ba'i btson rar ma bcings par :
rang sems gcer bur 'char bar byin gyis rlobs :
oM AHhU~M ma hA gu ru sarba sid+d+hi hU~M:
bkrag mdangs rang 'od 'tsher ba'i rig pa 'di :
chos nyid yangs pa'i ma dang bu 'phrad nas :
le lo rkyen gyi grogs phyir ma thob par :
legs pa'i khang bur gces pa'i gnyer byas te :
myur du chos nyid ma dang bu 'phrad nas :
phyin chad 'gro don stobs chen byed par shog :
byang chub sems dpa'i spyod pa byed par shog :
gzhan don dge ba rlabs chen 'grub par shog :
'khor ba dong nas sprugs pa'i mthu thob shog :
ces pa 'di ni sprul sku rig 'dzin chen po rgod kyi ldem 'phru can gyis mdzad pa'o /
!
/thugs sgrub las byang kha skong phyir :
bdag nyid lha yi sgom thabs bzhugs :
lha yi dkyil 'khor bsgom pa ni :
stan bde ba la lus tsog pur 'dug la :
lha thams cad kyi sku'i ngo bo rdo rje slob dpon la 'dus pas :
bdag nyid kyis hU~M hU~M zhes brjod pas :
skad cig dran rdzogs su ma hA gu ru pad+ma 'byung gnas rdo rje drag po rtsal zhes bya ba :
sku 'jigs pa'i cha lugs su bstan pa :
gsung rngam pa'i nga ro sgrog pa :
thugs drag po'i ngar dang ldan pa :
'gying bag dang rol pa'i stabs su bzhugs pa :
phyag g.yas gnam lcags kyi rdo rje rtse dgu pa nam mkha' la phyar ba :
g.yon pas gser gyi dril bu dku la brten pa :
rus pa'i rgyan drug dang rin po che'i dbu rgyan dang :
sbrul gyi gdu bus brgyan pa :
khro gtum 'jigs pa'i gar dgu dang ldan pa :
spyan gsum nyi zla 'khyil ba ltar gzigs pa :
tshems gangs ri gtams pa ltar bzhad pa :
ag tshom dus mtha'i me ltar du 'bar ba :
zhal nas hU~M gi sgra 'brug ltar sgrog pa :
za 'og gi ber smug po dang :
dur khrod kyi chas brgyad kyis brgyan pa :
dbu skra'i thor cog rus pas brgyan pa :
zhabs gnyis stangs stabs su bgrad de :
nyi zla pad+ma'i gdan steng du rak+sha srin po pho mo brdzis pa'i gdan la bzhugs pa :
bskal pa'i me ltar 'bar ba'i klong dkyil na 'gying bag tu brjid pa :
khams gsum dbang du sdud cing srid gsum zil gyis gnon pa'i bdag nyid can du gyur :
hU~M hU~M hU~M hU~M hU~M:
!
thugs sgrub las byang kha skong phyir :
rgyal chen sde bzhi'i mchod thabs bzhugs :
hU~M:
bdag nyid lha yi thugs ka nas :
dkar ser dmar ljang hU~M chen bzhi :
'phro 'dus 'od du zhu ba las :
ye shes rgyal po bzhi ru gyur :
oM dz+nyA na rA dza sa ma ye swA hA:
hU~M:
ri rgyal lhun po'i shar phyogs su :
pho brang chen po spos ngad ldan :
zab cing rgya che gzigs pa po :
rgyal po chen po yul 'khor srung :
sku mdog dkar po pi waM bsnams :
btsun mo sras dang blon por bcas :
'khor ni dri za 'bum gyis bskor :
sde bo che la stobs po che :
mchod gtor 'di bzhes shar phyogs kyi :
gdon rnams bzlog cing phyi mtshams srungs :
hU~M:
ri rgyal lhun po'i lho phyogs su :
pho brang chen po bai DUr+Ya :
zab cing rgya che gzigs pa po :
rgyal po chen po 'phags skyes po :
sku mdog ser po ral gri 'dzin :
btsun mo sras dang blon por bcas :
'khor ni grul bum 'bum gyis bskor :
sde bo che la stobs po che :
mchod gtor 'di bzhes lho phyogs kyi+i :
gdon rnams bzlog cing phyi mtshams srungs :
hU~M:
ri rgyal lhun po'i nub phyogs su :
pho brang chen po rgya mtsho'i dpal :
zab cing rgya che gzigs pa po :
rgyal po chen po spyan mi bzang :
sku mdog dmar po sbrul zhags 'dzin :
btsun mo sras dang blon por bcas :
'khor ni klu dbang 'bum gyis bskor :
sde bo che la stobs po che :
mchod gtor 'di bzhes nub phyogs kyi :
gdon rnams bzlog cing phyi mtshams srungs :
hU~M:
ri rgyal lhun po'i byang phyogs su :
pho brang chen po lcang lo can :
zab cing rgya che gzigs pa po :
rgyal po chen po rnam thos sras :
sku mdog ljang gu rgyal mtshan 'dzin :
btsun mo sras dang blon por bcas :
'khor ni gnod sbyin 'bum gyis bskor :
sde bo che la stobs po che :
mchod gtor 'di bzhes byang phyogs kyi :
gdon rnams bzlog cing phyi mtshams srungs :
hU~M:
rgyal po chen po sde bzhi po :
don la sangs rgyas yin mod kyang :
gsang sngags bstan pa srung ba'i phyir :
bar chad 'dul bar mdzad du gsol :
oM d+h+r-iSh+Ta raSh+TA ya swA hA:
bi ru D+ha kA ya swA hAH
bi rU pAk+ShA ya swA hA:
bai shra ma NA ya swA hA:
i daM ba liM ta khA hi :
'khor dang bcas pa la mchod sbyin gyi gtor ma rgya chen po 'di phul bas :
bdag cag dpon slob 'khor dang bcas pa rnams byang chub snying po ma thob kyi bar du :
rkyen phyi yi bar chad nang du mi gtong zhing :
nang gi dngos grub phyir mi 'chor ba'i phrin las mdzad du gsol :
!
thugs sgrub las byang kha skong du /
bgegs gtor sbyin nas bskrad pa ni /
oM swa b+hA ba sogs /
raM yaM khaM:
oM AHhU~M:
gsum /
oM na maHsarba sogs /
gtor ma 'dod pa'i yon tan lnga dang ldan pa gnod byed thams cad tshims pa gcig tu gyur :
ho :
bka' gsang ba las kyang ches gsang ba yang gsang bla na med pa rdo rje drag po rtsal gyi dkyil 'khor chen po 'dir khyod mi min mi ru brdzu ba :
lha min lha ru brdzu ba :
dkyil 'khor gyi bkrag la blta ba :
mar me'i 'od la blta ba :
spos kyi dri la snom pa :
sgrub mchog rnal 'byor pa bdag gi ting nge 'dzin drod nyul bar byed pa'i gnod byed gdon bgegs kyi rigs su gyur pa thams cad la :
mchod sbyin gyi gtor ma rgya chen po 'di khyod gdon bgegs rnams la ster ba yin pas gnas skabs su 'dod yon lngas tshim zhing mthar thug sangs rgyas thob pa'i skal pa dang ldan par gyur cig :
hU~M:
yang dag don la mi mos shing :
mi dang mi min log 'dren bgegs :
lan chags bgegs gtor 'di khyer la :
gnas 'dir khor yug tshun chad du :
skad cig tsam yang ma 'da' zhig :
gal te nga yi bka' 'das na :
bde gshegs khro bo kun 'dus nas :
lus ngag rdul phran bzhin du rlog :
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
!
dngos grub len chog skabs su 'am /
thun mthar dngos grub bsdu ba'i dzapa? dmigs ni //
'khor los sgyur rgyal rgyal po'i pho brang dang :
rin chen bdun dang bkra shis brgyad dang ni :
rtsi bcud 'bru yi bcud dang shing gi bcud :
bcud rnams bsdus la bstim zhing snying po bzlas :
bde gshegs rnams dang rdo rje slob dpon gyis :
tshe yi dngos grub bdud rtsir byin gyis brlab :
oM AHhU~M badzra gu ru pad+ma sid+d+hi hU~M hU~M hU~M:
nA nA kha d+he sid+d+hi hU~M hU~M hU~M sarba sid+d+hi d+ha naM mai d+hIHhrI:
A yuHsid+d+hi sa ma ya sdus sdus :
zhes bzla'o ///
/
