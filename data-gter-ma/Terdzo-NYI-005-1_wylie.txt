@#:
bstan srung yongs rdzogs kyi phrin las bzhugs :
rgya gar skad du :
shrI ma hA kA la dz+nyA na sarba duSh+TAn :
karma nA ma :
bod skad du :
dpal ldan mgon po bstan srung yongs rdzogs kyi phrin las :
bcom ldan 'das zhi khro yongs rdzogs kyi lha la phyag 'tshal lo :
rang nyid skad cig gis yongs rdzogs he ru ka gsal ba'i mdun du mgon po 'khor dang bcas pa char sprin gtibs pa ltar byon nas :
phrin las gang bcol skad cig nyid la sgrub par bsam nas :
ai :
chos sku skye med nam mkha' lta bu la :
snying rje chen po sems can kun la khyab :
rgyu las kun bskyed yi ge hU~M du shar :
hU~M las 'od 'phros 'byung ba rim brtsegs bskyed :
e yaM ra suM keM raM b+h+rU~M hU~M:
e las nam mkha' mthing nag yangs pa'i klong :
yaM las rlung gi dkyil 'khor g.yo bar byed :
ra las rak+ta'i rgya mtsho rba klong 'khrugs :
suM las zhing chen sa gzhi brdal bar chags :
keM las keng rus ri rab lhun sdug brjid :
raM las bskal pa'i me phung 'khrug cing 'bar :
de steng b+h+rU~M las drag po'i gzhal yas khang :
rab 'jigs dur khrod 'bar ba'i pho brang gsal :
b+h+rU~M bi shwa bi shud+d+he b+han+d+ha dz+nyA na tsakra maN+Da la b+h+rU~M:
ru tra kro ti ti ra baM:
pad+ma sUr+Ya tsan+d+ra maN+Dal b+h+rU~M:
hU~M:
drag po'i pho brang dbus kyi lte ba la :
ru dra dgra bgegs pad+ma nyi zla'i steng :
hU~M las me 'od rdo rje'i tsha tsha 'phro :
gnod byed dgra bgegs thams cad tshar bcad nas :
tshur 'dus dpal ldan ye shes mgon po'i sku :
mthing nag zhal gsum phyag drug zhabs bzhi bgrad :
g.yas dkar g.yon dmar dbus mthing rngam pa'i zhal :
phyag g.yas be con rdo rje lcags phur bsgril :
phyag g.yon b+han+d+ha rak+Sha'i phreng ba dang :
dbyug tho phyar zhing dgra snying sbrul zhags 'dzin :
dar nag ber gsol rin chen gser sked bcings :
dur khrod chas brgyad sku yi rgyan du mdzes :
che ba'i yon tan thams cad sku la rdzogs :
de yi g.yas su g.yu 'brug sngon mo'i steng :
mthing nag e las drag po'i skur bzhengs pa :
srid gsum sgrol mdzad rak+sha mthu bo che :
chos nyid mi 'gyur sku mdog mthing nag rngam :
zhal bzhi phyag bzhi 'jigs pa'i cha lugs can :
g.yas gnyis be con dang ni rgyal mtshan 'dzin :
g.yon gnyis gser gyi ral gri zhags pa bsnams :
gtso bo'i g.yon du lcags kyi drel rta'i steng :
b+h+yo las ye shes dbyings kyi ma mo ni :
smug nag zhal gsum phyag drug zhabs bzhi bgrad :
g.yas dkar g.yon dmar dbus zhal smug nag brjid :
phyag g.yas rdo rje zhing chung ral gri phyar :
phyag g.yon b+han+d+ha ne'u le tri shul 'dzin :
dur khrod chas brgyad sku la legs par brgyan :
de yi phyi rim gru chad bar khyams la :
sku sprul stag zhon gsung sprul bing chen dang :
thugs sprul gri gug yon tan seng zhon dang :
phrin las sprul pa trag shad nag po dang :
lha mo sde lnga 'khor dang bcas pa dang :
las mgon bya rog gdong dang seng ge'i gdong :
gshin rje chos rgyal so ka rA tsa dang :
sprul pa mched gsum bshan pa dmar nag dang :
gtsang rigs dpal mgon bdun cu rtsa lnga dang :
sngags bdag dregs pa'i sde dpon sum cu dang :
sgo bzhi srung mdzad rgyal chen sde bzhi dang :
phyi 'khor skyong ba bod khams brtan ma'i tshogs :
sprul 'khor dam can bsam gyis mi khyab pa :
bstan srung yongs rdzogs mchod pa'i gnas 'dir gshegs :
oM badzra sa ma ya dzaHdzaHdza :
hU~M:
'og min gsang chen rol pa'i dur khrod nas :
dpal chen dngos sprul ye shes mgon po'i sku :
snang srid 'khor 'das yongs la dbang sgyur phyir :
mchod pa'i gnas 'dir spyan 'dren gshegs su gsol :
oM shrI ma hA kA la badzra sa ma ya dzaHdzaHdza :
hU~M b+h+yo :
dad pa dang ni dam tshig tshul bzhin du :
tshur gshegs tshur byon bstan srung yongs rdzogs lha :
sangs rgyas bstan pa bsrung phyir spyan 'dren no :
rings pa'i tshul gyis gnas 'dir gshegs su gsol :
oM ma hA kA la sarba duSh+TAn sa ma ya dzaHdzaHdza :
hU~M:
dur khrod rab 'jigs gzhal yas dam pa 'dir :
dgra bgegs pad+ma nyi zla brdzis pa'i steng :
bstan srung yongs rdzogs 'khor dang bcas pa rnams :
rang rang rten bzhugs mchod bzhes phrin las mdzod :
dzaHhU~M baM ho :
sa ma ya tiSh+Tha lhan :
hU~M:
chos dbyings skye ba med pa'i ngang nyid las :
skyes pa'i tshul gyi bstan srung yongs rdzogs lha :
sangs rgyas bstan pa srung ba'i mthu rtsal can :
yongs rdzogs 'khor dang bcas la phyag 'tshal bstod :
a ti pU ho :
pra tIts+tsha ho :
hU~M:
dri med yid 'ong gtsang mar sbyar ba yi :
mchod yon me tog bdug spos mar me dang :
dri chab zhal zas snyan pa'i rol mo 'bul :
gzugs sgra dri ro reg bya chos la sogs :
'dod yon drug gi mchod pa rgya chen 'bul :
bdud rtsi sman dang rak+ta ba liM rgyan :
phyi nang gsang ba'i mchod pa dam pa 'bul :
dgra bgegs bsgral pa'i sha khrag rus pa dang :
nang khrol glo snying mkhal mar bcas la sogs :
rngams pa'i zhal du mthun pa'i dam rdzas 'bul :
sangs rgyas bstan pa bsrung phyir bzhes su gsol :
ma hA sarba pU dza khA hi :
oM shrI ma hA kA la ga na gu ti yo gI shwa rI sa ma ya hU~M dzaHdza :
de nas bstod pa bya ba ni :
e ma hoHngo mtshar rmad du byung ba'i chos :
chos sku skye med kun tu bzang po'i sku :
longs sku 'gag med che mchog he ru ka :
sprul sku dpal ldan ye shes mgon po'i sku :
sku gsum dbyer med khyod la phyag 'tshal bstod :
b+h+yo :
yum chen ye shes dbyings kyi ma mo ni :
rang don grub nas gzhan don rdzogs pa'i dpal :
thabs mkhas thugs rje don gnyis mthar phyin ma :
dpal ldan lha mo khyod la phyag 'tshal bstod :
ai :
phyogs skyong 'jig rten skyong ba'i dbang dang ldan :
gdug pa 'dul phyir khro bo'i skur ston pa :
tshangs pa lha yi phrin las mi g.yo ba :
lha chen dpal 'bar khyod la phyag 'tshal bstod :
sku sprul stag zhon gsung sprul bing chen dang :
thugs sprul gri gug yon tan seng zhon dang :
phrin las sprul pa trag shad nag po ste :
mgon po sde lnga 'khor bcas phyag 'tshal bstod :
dpal ldan 'dod pa khams kyi dbang phyug ma :
lha mo re ti gshin rje re ti dang :
rak+sha re ti gnod sbyin re ti ste :
lha mo sde lnga 'khor bcas phyag 'tshal bstod :
las mgon bya rog gdong dang seng ge'i gdong :
gshin rje chos rgyal so ka rA tsa dang :
sprul pa mched gsum bshan pa dmar nag dang :
gtsang rigs dpal mgon bdun cu rtsa lnga dang :
sngags bdag dregs pa'i sde dpon sum cu dang :
sgo bzhi srung mdzad rgyal chen sde bzhi dang :
phyi rol skyong ba bod khams brtan ma'i tshogs :
sprul 'khor dam can bsam gyis mi khyab pa :
bstan srung yongs rdzogs 'khor bcas phyag 'tshal bstod :
'dir gshegs mchod bzhes dam bskang phrin las mdzod :
chos skyong bstan srung yongs rdzogs kyi phrin las rdzogs so :
sa ma ya :
rgya rgya rgya :
