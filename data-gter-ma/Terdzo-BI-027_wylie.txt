@#:
rdo rje 'chang :
bal mo'i jag chings lcags mdzod nas byon pa bzhugs so :
mu stegs kyi skad du :
a ba shrI pra :
mkha' 'gro ma'i skad du :
mA ra ya ti ya ni :
bod skad du :
dgra bo gsad pa dang bcing ba'i man ngag :
dpal 'jigs pa skyob pa'i lha la phyag 'tshal lo :
gang gis bstan la 'tshe ba dag :
bcing dang gsad pa'i las bya ba :
rnal 'byor can gyis lag tu longs :
sha ma ta yi 'jig rten du :
ji ltar 'khor lo bskor ba ltar :
lnga brgya tha ma'i dus ngan la :
bcing dang gsad pa'i dus la babs :
o rgyan pad+ma 'byung gnas ngas :
ngan sngags rgyud sde'i nang nas kyang :
shin tu zab pa'i man ngag bsdus :
dam med lag tu song srid na :
sems can kha phung rnam smin che :
rang rgyud bsreg par kha mchis te :
na raka dmyal bar ltung bar mchis :
de phyir rang la rgyas theb na :
lung dang mthun par gter du sbos :
dpal lha mo bal mo nag mo'i jag chings 'di :
bstan pa bsrung ba'i mchog go :
rgyun gyi bag chags ngan pas mi gos par bya ba'i phyir bya thabs lnga bstan te :
bcings te 'gro mi shes par bya ba dang :
bsdams te 'gul mi shes par bya ba dang :
bsgribs te snang ba dgag pa dang :
rtsa gcus te skad ngan 'don du gzhug pa dang :
yid dkrugs te dbang po sdigs pa dang lnga'o :
dang po bcing pa ni thal chen dang :
yungs nag dang :
skye tshe dang gsum la sngags 'di 'bum phrag gsum bzlas so :
oM dar ma ke du :
ke \u0fb3\u0f9e nan :
shrI truM pa la ma shrI nan :
kha thuM yed yed :
dar ma chum chum kri ti kyis :
swA hA:
nyi shu rtsa brgyad pa bcings pa'i sngags :
dbu non chos kyi yi ge lnga :
oM dar ma ke du :
dbang sdud 'bru gsum bon yig yin :
ke \u0fb3\u0f9e nan :
las byed 'bru bdun rgya nag sngags :
shrI truM pa la ma shrI nan :
bye ba 'bru bzhi srin po'i sngags :
kha thuM yed yed :
dmyal ba'i yig 'bru bdun pa klu :
dar ma chum chum kri ti kyis :
mtha' bsdus pa'i yi ge gnyis :
swA hA:
de ltar nyi shu rtsa brgyad ni :
ma mo'i dmod pa jag chings yin :
drag po'i las kyi mchog tu bshad :
thun rdzas gsum la 'di bzlas nas :
gdong la rgyab na 'gul mi shes :
dgra bo bcing ba'i le'u ste dang po 'o :
rdzogs so :
haM haM:
gnyis pa sdom pa ni :
mi'i rkang pa'i rus pa dang :
gcan gzan rgyus pas bcing ste :
dgra'i dri ma rkang rus la sbyar te bcings nas :
ngan sngags 'bum bzlas te btab na rengs par 'gyur ro :
gdon mi za'o :
oM shrI trUM pa la dar ma ke du ke sha nan :
ma shrI nan :
kha thuM yed yed nan :
dar ma chum chum nan :
kri ti kyis swA hA:
de ltar byas pas bsdam par 'gyur :
dgra bo sdom pa'i le'u rdzogs so :
long du gzhug pa ni :
dgra'i dri ma la dgra bo de'i gzugs byas la :
ngan sngags 'bum bzlas pas dbang po nyams nas mun pa 'thibs so :
oM dar ma ke du ke sha nan :
Ni ra zung :
shrI truM pa la nan :
ma shrI Ni ra zung :
kha thuM yed yed yed :
dar ma chum chum Ni ra zung :
kri ti kyis khad khas swA hA:
dgra bo 'thib par byed pa'i le'u rdzogs so :
rtsa gcu ba ni :
gza' rgyab pa'i rkang rus la :
dug dang thal chen la ngan sngags 'bum bzlas te gdab par bya :
ka la ke du ke sha nan :
shrI truM khrag tig rbad :
mas ti rbad :
shrI ba du la :
kha thuM yed yed :
badzra dza shwa na mu ka ya yA:
de ltar byas pas skad ngan 'don :
cho nges 'don :
shin tu ya nga ba chen po'i las yin no :
dgra bo'i rtsa gcu ba'i le'u rdzogs so :
yid dkrug pa ni :
dgra'i rdzas la ling ga bcas la :
thod pa'i nang du gzhug :
nyungs dkar nyungs nag skye tshe gsum la thun rdzas ngan sngags 'bum bzlas la brab bo :
sngags pho mo dbye ba'i las sngags 'di bzlas so :
oM dar ma dar ma chum chum :
yed yed :
kha thuM kha thuM:
sha truM ni :
shrI pa la ma shrI nan :
kri ti kyis ke du ke \u0fb3\u0f9e nan :
swA hA:
de yis dgra bo dbang po 'thib cing 'khrug par 'gyur ro :
yid dkrug pa'i las rdzogs so :
slob dpon pad+ma 'byung gnas kyis :
lam du gcan 'phrang gi 'jigs pa 'ong bas :
nus pa de nyid du bstan pa'i phyir :
mu stegs kyi mkhan po d+ha na rak+sha la :
jag chings zhus pas :
bal mo'i jag chings 'di gnang ngo :
pad+mas log byed mang po bcings nas :
bod yul dbus su byon pas :
spel ba'i dus la ma babs par :
gter du sbed pa'i bka' rgya dang zhal gdams gsungs pa :
e ma ho :
sangs rgyas bstan pa'i tha ma la :
las dang skal bar ldan pa yi :
skyes bu zhig dang 'phrad par shog :
sa ma yA:
rgya rgya rgya :
zang zang lha brag dgon par rgyal po'i bla gter sbas :
sangs rgyas shAkya thub pa'i bstan pa rdzogs ka ru :
dus kyi snyig ma lnga brgya la 'gro ba'i bde skyid zad :
mi lo mang po mi thub kyang gzhan gyi srog gcod :
zas ngan lci ba za zhing mi ngan dpon byed pas :
pha dang bu 'thab dpon g.yog bye zhing 'bral :
chos pas chos bzhin mi byed chos rwa ru 'dzing :
rang sdug mi kha bsdus nas ngan song 'khyams par mchis :
skye bo mna' za chos pa'i yo byad 'phrog :
tha ma klu nad smyo 'bog byung nas phung bar 'gyur :
sngags pa sgom sgrub log pa chos skyong 'dre ru za :
sngags pa nus pa mi 'byung don med brag cha 'dra :
sgrub kyang nus pa mi 'byung byung yang sgrub long med :
yun ring mi sgrub snying rus med pas len :
dus mtha' yi ges phrog par dbyar tshod mchis :
slob dpon mang po btsal nas man ngag ze gtogs byed :
yig sna phran mang gsogs nas las rnams kun la brtsams :
mthu rdug rang brlag byed par dbyar tshod mchis :
rang lus tshags su ma tshud dregs pa'i srog 'phrog byed :
bsnyen pa rtags dang mi ldan las la sbyor bar rings :
sgrub pa mthar phyin mi nus dam can rnams la 'khang :
rang la tshe thung nad mang yong bar dbyar tshod mchis :
las la spyad kyang don med 'khrul pa'i rgyu :
dad pa rgyud la med pas rnal 'byor spyod pa 'chol :
dpe cha mang po sog cing bla ma thabs kyis spong :
bla ma de la zhe 'khon 'gran sems byed :
dbang dang dam tshig rnams la rang bzos tshod byed dar :
'dir 'phung phyi ma dmyal bar 'gro ba dbyar tshod mchis :
de phyir dus kyi tha mar dam log ban btsun mang :
nyon mongs rang rgyud spyod pa'i rigs dang mi 'phrad shog :
chos byed snying rus ldan zhing 'gro don byed pa'i rigs :
zang zang lha brag rked nas zab mo'i gter chen 'don :
de dus las can sems can mang po 'dul phyir du :
ngo mtshar khyad par can gyi man ngag brgya rtsa gcig :
gter na yod pa blangs te nyams len byas pa yis :
dge ba rgya chen bsgrubs nas dus 'dir bstan pa 'dzin :
de phyir rig 'dzin rgod kyi ldem 'phru can la gtod :
gzhan la ma spel sangs rgyas bstan pa'i spyi don mdzod :
rgya rgya rgya :
g+hu ya kha thaM:
rang byung bal mo nag mo'i ngan sngags :
jag chings khyad par can 'di :
mu stegs d+ha na rak+sha la :
o rgyan pad+ma 'byung gnas kyis zhus nas bod du byon pa la :
ngan lam rgyal ba mchog dbyangs kyis dpe bzhi la bkod nas :
mtha' 'dul ru bzhi'i btsug lag khang du sbas pa la yan lag ma tshang ba yod do :
'di la yan lag tshang bar bkod nas zang zang lha brag la sbas so :
bstan pa 'jig la thug na spyad par bya :
rang dgar dus min spyad na dmyal bar skye nges :
ma mo'i jag chings kyi kha byang rdzogs so :
srin po'i skad du :
kyi dur su la thA du ta du ra thA:
bod skad du :
mi rgod bcing ba dang gsad pa'i ngan sngags :
dpal lha mo rang byung gi rgyal mo la phyag 'tshal lo :
'di kho na'o :
'di kho na'o :
'di kho na'o :
ma mo'i jag chings 'di la :
rdzas dang sngags dang las sbyor drug ste :
rdzas ni bse zho nag po rnyed na rab :
bse zho ma rnyed na thar nu ma'i zho nag dang :
brag la za ba'i ze tshwa dang :
ra dug dang :
mu zi nag po dang :
ba lu bsregs pa'i sol phye dang :
me la bse zho rlangs pa phyir ma shor bar skam pa dang :
btsan dug gi sna bsregs pa dang :
dngul thal dang :
bse 'bur phye ma dang :
khyi'i sbre la sogs pa'i sbre sna tshogs cha mnyam la :
dar tshags nas bton la :
dong bu'i nang du blugs par bya'o :
sngags 'di yungs dkar la thun bzlas pa 'di'o :
oM dar ma ke du :
ke \u0fb3\u0f9e nan :
shrI truM pa la ma pri shrI nan :
kha thuM ru yed yed :
ma d+ha ra la chum chum :
kri ti kyis swA hA:
bklags pas 'grub pa'i ngan ngag yin te :
dang po bsnyen pa 'bum phrag gcig dang khri phrag gsum bzlas so :
las dang sbyor dus brgya dang stong bzlas so :
las sbyor drug ni de ltar grub nas bcing ba dang :
dbang po sdom pa dang :
mig long du gzhug pa dang :
rtsa bzhi gcu ba dang :
yid dkrug pa dang :
gsad pa dang drug go :
lag tu blang ba ni :
dgra nam byung dus su :
rlung phyogs rtsis te rdzi'i phyogs nas sa char la dong bu'i thun rdeg go :
kha sna mig dang gsum la gtor ba gal che'o :
dus de nyid du las sbyor drug tshang ba ni :
lus la phog pas 'gro mi shes te bcings pa yin no :
dri tshor bas 'gul mi shes te bsdams pa yin no :
mig la phog na mi mthong ste :
long ba yin no :
sna la phog ste rtsa bzhi 'khums 'gro bas gcu ba'o :
kha la phog na yid 'khrugs pas dkrugs pa'o :
khong du song na lkugs te 'chi bas bsad pa dang drug go :
mu stegs mkhas pa'i ngan sngags dang :
drag po'i rdzas rgod bsdebs pa yin :
shin tu gsang ba'i jag chings 'di :
dus ngan bstan pa 'jig pa'i tshe :
brgyab na rdo rje'i brag kyang 'jigs :
srog chags rnams la smros ci dgos :
log byed ma rungs 'dul ba'i phyir :
lha mo nag mo'i ngan sngags 'di :
skal ldan don du gter du sbas :
las 'phro can dang 'phrad par shog :
dpal ldan lha mo'i jag chings drug pa rdzogs so :
dpal ldan lha mo'i jag chings kyi ti ka :
dang po gnas dben par thun dong gtsang ba'i nang :
mkha' 'gro ma'i lugs byed na :
rdzas gsum blugs :
thal chen :
nyungs nag :
skye tshe'o :
srin mo nag mo'i lugs byed na :
bse zho la sogs rdzas rnams blugs :
rang smra ba bcad la mi gseb tu mi 'khyams :
sgog tsong mi za :
mchil ma sa la mi skyur :
bud med dang mi nyal :
rang gis bsnyen pa 'bum phrag gsum bzla :
zhag nyi shu rtsa gcig na rang la rtags myur bar 'ong ste :
rang bcings pa snyam byed pa 'ong :
rlung gis khyer ba'i 'jag ma la rtags 'ong ste :
thun rgyab pas mi 'gul ba yin :
ri gzar gyi rbab la thun rgyab pas mi 'gril bar 'ong ngo :
de tsam na srog chags la bya ste :
lam kha'i mgron po la thun rgyab pas mi 'gul bar 'ching ba dang dgra bo bcing ngo :
zhag nyi shu rtsa gcig nas 'grub nges so :[ \u0f80]atsha :
ma ra ni naM e tra b+hi sa nu karmA:
rgya rgya rgya :
dpal ldan lha mo'i jag chings la :
'di bklags pas 'grub pa'i rig sngags :
brtsams pas 'grub pa'i ngan sngags yin pas :
dus ma yin par byas na rang nyid tshe thung ba dang :
longs spyod chung bas shin tu gsang ste spyad par bya'o :
gal te jag chings 'grol ma shes na :
rnam par smin pa'i sdig pa che bas :
lde mig 'dis bkrol bar bya'o :
dang po gang bcing ba'i sa la :
sngags 'di nyi shu rtsa gcig btab nas hAswAsakyitikri :
mchumachularad+ham :
dayedayeruthuMkha :
nanashrImalapatruMshrI:
nan+l+Nake :
dukemaradaoM:
dbang po nyams na chu'i thun bya :
lus 'dar na sa'i thun bya :
rengs na rlung gi thun byas te phus btab :
yang rdzi'i phyogs su gdong bstan la sngags rdzi phyogs nas rdeg go :
gang byed kyang dgra bo de'i lus la rdzas byugs sam gtor bas grol bar 'gyur ro :
rjes kyi jag chings srin po'i lugs 'grol na :
ka ra dkar po dang :
ma gi tas bya :
a ru ra gser mdog dang :
mar dkar skol ba la btab la gtang :
mar dkar skol ba la a mr-ita btab la khong du gtang :
sngags gong ma dang 'dra'o :
des grol bar 'gyur ro :
jag chings 'grol ba'i lde mig \u0f80atsha :
rgya rgya rgya :
sngon gyi dus na dpal ldan lha mo'i jag chings 'di :
srin po'i dmag bdun 'bum gyis lha mo ded pa :
lha mos yi dam gyi lha la skyabs bos pa dang :
yum e ka dzA Ti nam mkha' la byon te :
dregs pa'i stobs 'phrog lha mo nyid la gtad pas :
srin po thams cad bcings so :
de nas lha mo nag mos bar snang gi khams su byon te :
sangs rgyas kyi bstan pa bsrung nus pa'i skal ldan zhig la gtod par 'dod pas :
mkha' 'gro bdud 'dul ma la bshad :
des srin po'i rig 'dzin blo gros thabs ldan la :
rdzas sbyor gyi le'u bshad :
mu stegs d+ha na rak+sha la :
phyi thun rdzas gsum la brten par bshad cing :
rdzas sbyor srin po'i yul na yod :
ces lung bstan pas :
d+ha na rak+shas srin po lang+ka mgrin bcu'i yul du phyin te zhus so :
jag chings 'di sgrub pa'i dam tshig tu :
mkhas pa lta ba rtogs pa gsum gyis chos la blo gtad dbang thob rnams kyi dam tshig ma nyams par bsrung ba gal che :
gza' skar bzang po'i dus na sgrub pa la 'jug :
rang gis bsnyen pa 'bum phrag gsum bskyal dgos so :
gar thod thod byar mi rung :
bstan pa 'jig pa la thug na kha phye'o :
sa ma ya :
rgya rgya rgya :
o rgyan pad+ma 'byung gnas ngas :
yul sde bco brgyad kha brgyud nas :
drag sngags ngan sngags kun btsal bas :
jag chings khyad par 'phags pa 'di :
bal mo ro zan thod phreng dang :
mu stegs d+ha na rak+sha la :
dka' ba spyad nas zhus pa yin :
bal mo'i rgyud sde chen po nas :
le 'u dgu pa'i rtog pa 'di :
jag chings yin pas zur du blangs :
bod du yong bas ngan sngags 'di :
dus la ma babs gter du sbed :
dgun zla ra ba'i tshes gsum gyi :
snga dro'i dus su yi ger bkod :
slob dpon ngan lam yig mkhan gyis :
dpe la bris nas so sor sbed :
yan lag tshang ba gcig la bkod :
zang zang lha brag rked la sbas :
nam zhig bstan pa'i tha ma la :
chos byed dge ba nub nas kyang :
jag 'joms nang 'khrug byed pa 'ong :
de dus gter 'di rnyed par shog :
las can gcig dang 'di 'phrad nas :
bstan pa yun du gnas par gyis :
rig 'dzin rgod kyi ldem 'phru can :
lcags mdzod nag po'i kha phye nas :
zhing bcu 'dul ba'i drag sngags brgya :
mtshon 'dra dug 'dra thog 'dra yod :
ma g.yel sgrubs shig rtags thon pas :
phongs pa kha zhan rgyab rten gyis :
dar grags 'phan po'i gnya' ba chogs :
dge 'dun sde gnyis dar bar gyis :
lha khang glegs bam mang po bzhengs :
chos khrims dge ba'i dpe lugs tshugs :
'khor srungs dgra bgegs phyir la zlogs :
bdud thul dmag 'khrug zhi bar gyis :
sangs rgyas bstan pa yun du srings :
bya thabs lcags mdzod nag por ltos :
zhes gsungs so :
bal mo'i jag chings rdzogs so :
rgya rgya rgya :
dam rgya :
gsang rgya :
sbas rgya :[ \u0f80]atsha :
!
jag chings cha lag gi sgrib shing bzhugs so :
lnga brgya snyigs ma rtsod ldan dus :
dmag 'khrug mi rgod dgra rkun dar ba'i tshe :
mtha' mis yul dbus zhugs te phung bar byed :
dben gnas jag pas 'joms pa'i dus byung na :
sgrib shing man ngag 'di la nyams len mdzod :
'di la dgos pa'i man ngag rnam pa gsum :
yul phyogs lung pa sgrib dang rang nyid sgrib :
gces pa'i nor sba dgra rkun bsrung ba'o :
dang po yul phyogs lung pa ni :
'ug pa'i spu ru byi la nag po'i spu :
khwa ti'i sgro la sngags 'di stong rtsa gcig :
btab la rang gi lus la bcang bar bya'o :
na mo ru tra ya haM ri mi ri swA hA:
lung pa dmag gis gang yang mi mthong ngo :
rang nyid bsrung na 'jag ma sor bzhi la :
sngags 'di stong btab rna ltag g.yas su gzugs :
lha 'dre mi gsum dgra yis mi mthong ngo :
nor la dgra rkun jag pa bsrung 'dod na :
mi yi mkhris pa ro sol nag po gnyis :
nor gyi gseb tu bcug la sngags stong btab :
dben par sbas pas dgra rkun 'jigs pa thub :
sbed dus sa rtags legs par ma btsugs na :
rang gis ma rnyed sgrib shing grags pa srid :
de phyir yid ches skyed la rten 'brel sgrigs :[ \u0f80]atsha :
sa ma yA:
rgya rgya rgya :
gsang rgya :
dam rgya'o :
