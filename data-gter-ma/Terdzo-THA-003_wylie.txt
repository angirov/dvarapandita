klong chen snying gi thig le las bla ma rig 'dzin 'dus pa'i skong bsdus rdo rje'i rgyud mang zhes bya ba bzhugs so //
na mo gu ru pad+mA ka ra ya /
bla ma rig 'dzin 'dus pa'i skong bshags kyi cho ga mdor bsdus su bya bar 'dod na /
tshogs bsgral mchod yan grub pa'i mtshams skong rdzas rnams nam mkha' mdzod kyi sngags rgyas byin gyis brlabs la /
aH
chos dbyings khyab gdal 'od gsal sgyu ma'i 'phrul //
snang ba'i dngos kun pad+ma drwa ba'i zhing //
srid pa'i gzung 'dzin ye shes 'od lnga'i klong //
byang chub sems kyi nor bu'i gzhal med khang //
bkod pa rab rdzogs ngo mtshar bsam yas dbus //
'phags lam brgyad ldan nyer spyod rol mo'i sgra
/pha rol phyin pa drug rdzogs 'dod yon sprin //
bcu drug dga' ster rdo rje'i rig ma dang //
sbyor sgrol zung 'jug sman rag ba liM ta //
bde stong rol pa tshogs kyi longs spyod sogs //
kun tu bzang po'i rnam thar las byung ba'i //
zhing khams rab 'byams gang ba'i mchod sprin 'dis //
ngo bo ka dag gzhon nu bum pa'i dbyings //
chos sku kun bzang yab yum thugs dam bskang //
rang bzhin lhun grub bde chen ye shes sprin //
longs sku dga' rab rdo rje'i thugs dam bskang //
thugs rje rig 'dzin 'dus pa'i tshogs kyi rje //
sprul sku snang srid zil gnon thugs dam bskang //
dkyil 'khor gtso bo rdo rje'i slob dpon tshul //
mchog gi rig 'dzin brgyad kyi thugs dam bskang //
grub pa chen po'i rdzu 'phrul cir yang ston //
thugs sras rje 'bangs nyer lnga'i thugs dam bskang //
zhi rgyas dbang drag las kun thogs med sgrub //
sgo skyong ging chen sde bzhi'i thugs dam bskang //
gzhan yang smin grol byin rlabs sprin phung 'khrigs //
brgyud gsum rig 'dzin bla ma'i thugs dam bskang //
dngos grub rnam gnyis char bzhin 'beb mdzad pa'i //
yi dam zhi khro rab 'byams thugs dam bskang //
rnal 'byor grogs mdzad phrin las thams cad sgrub //
dpa' bo mkha' 'gro'i tshogs kyi thugs dam bskang //
legs nyes stangs 'dzin bka' dang bstan pa skyong //
chos srung dam can rgya mtsho'i thugs\u0f8e
'dod dgu'i 'byor pa yid bzhin stsol mdzad pa //
gnod sbyin nor lha gter bdag thugs\u0f8e
mdor na bsam yas sgyu 'phrul drwa ba yi //
dkyil 'khor lha tshogs yongs rdzogs thugs dam bskang //
thugs dam bskangs gyur nyams chag bzod par bzhes //
bstan 'dzin zhabs brtan bshad sgrub bstan pa dar //
'gro kun bde skyid chos mthun dpal 'byor rgyas //
mchog thun dngos grub 'grub pa'i phrin las mdzod //
ces dang /
yi ge brgya pa brjod do //
ces pa'ang don gnyer can rnams kyis snga phyir gsol ba btab pa la brten nas /
kun mkhyen bla ma dgyes pa'i 'bangs pad+ma 'od gsal mdo sngags gling pa'i sdes shar mar spel ba dge legs su gyur cig
/sarba mang+ga laM///
/
