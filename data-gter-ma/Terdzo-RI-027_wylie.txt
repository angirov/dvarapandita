\u0f01\u0f83:
lung lugs thugs kyi phur gcig rtsa ba'i sgrub pa bzhugs so :
bla ma he ru ka la 'dud :
bdag 'dra pad+ma 'byung gnas kyis :
phur pa kun gyi don bsdus nas :
rtsa ba'i nyams len 'di na bshad :
de la sngon dngos rjes gsum gyi :
dang po rten mchod bshams byas nas :
skyabs 'gro sems bskyed tshogs bsags nas :
log rtog gnyis 'dzin bdud bsal phyir :
hU~M:
nyon cig log 'dren bgegs kyi tshogs :
nga yi bka' las 'da' ma byed :
sdig can gang zhig 'da' byed rnams :
klad pa tshal pa brgya ru khos :
ting 'dzin khro chung sprul pas gzir :
hU~M:
rang rtsal rol pa'i dkyil 'khor las :
phyogs bcu khro bo'i dkyil 'khor gyi :
ye shes sprul pa bsam mi khyab :
rnam rtog bgegs tshogs mtshams chod cig :
hU~M hU~M hU~M badzra rak+Sha rak+Sha b+h+rU~M:
hU~M:
snang srid sku gsung thugs kyi ngang :
ye nas sgrib g.yogs bral ba la :
ma rig tha mal zhen pas bcings :
rang rig rang gsal ngang du bshags :
sa ma ya shud+d+he a :
hU~M:
mkha' dbyings yum gyi zhing khams su :
dpal chen rdo rje gzhon nu yis :
ji ltar rtags bstan bsnyel lam ci :
phur bu sgrub pa'i grogs mdzod cig :
gang+gA la yi chu bo ru :
paN chen bi ma mi tra yis :
ji ltar rtags bstan bsnyel lam ci :
phur bu sgrub pa'i grogs mdzod cig :
slob dpon pad+ma 'byung gnas kyis :
rgya gar tsan+dan nags khrod du :
ji ltar rtags bstan bsnyel lam ci :
phur bu sgrub pa'i grogs mdzod cig :
man+t+ra la yi mkhar gong du :
bal po shI la many+dzu yis :
ji ltar rtags bstan bsnyel lam ci :
phur bu sgrub pa'i grogs mdzod cig :
mkhar chen ye shes mtsho rgyal gyis :
dgung gi pho rog nag po la :
ji ltar rtags bstan bsnyel lam ci :
phur bu sgrub pa'i grogs mdzod cig :
sngon gyi rig 'dzin thams cad kyis :
ji ltar bsgrubs bzhin deng sgrub kyis :
ji ltar rtags bstan bsnyel lam ci :
phur bu sgrub pa'i grogs mdzod cig :
dz+nyA na A be sha ya A:
hU~M:
ye nas dag pa'i ngang nyid las :
sku gsung thugs kyi 'phro 'du las :
sman raka gtor gsum mchod pa'i sprin :
rab 'byams nam mkha' gang bar gyur :
oM AHhU~M:
ma hA sarba pU dza ho :
gnyis pa dngos gzhi'i rim pa la :
hU~M:
snang srid chos rnams sems su rdzogs :
phung po khams dang skye mched kun :
gnyis med byang chub sems kyi dkyil :
ma bcos ye nas lhun gyis grub :
oM badzra kI li kI la ya sarba big+h+nAn baM hU~M phaT:
khams lnga dag pa'i mkha' klong du :
phung po dur khrod gzhal yas khang :
rnam thar brgyad kyi 'khor lo'i dbus :
yum gyi mkha' dbyings e yi klong :
brag chen ru dra pad nyi la :
rang byung sngags kyi sgra gdangs kyis :
bdag nyid ma bcos rdzogs pa'i sku :
dpal chen rdo rje gzhon nu ni :
mthing nag g.yas dkar g.yon dmar zhal :
rtsa phyag srid pa'i phur bu sgril :
lhag mas rdo rje rtse dgu dang :
sdigs mdzub rtse la me phung 'bar :
rdo rje rtse lnga rab tu gsor :
kha T+wAM rtse gsum gzir zhing gdengs :
zhabs bzhis 'dor stabs lha chen mnan :
spyan bsgrad zhal gdangs mche ba gtsigs :
hU~M hU~M rdo rje'i gsung gdangs can :
thabs dang shes rab gshog pa gdengs :
dpal dang dur khrod chas kyis brgyan :
nyi khri chig stong gyen du 'khyil :
bye ba ther 'bum rdo rjes gtams :
yum mchog 'khor lo rgyas 'debs ma :
mthing skya ut+pal dung dmar stob :
phyag rgya lnga yi rgyan 'chang zhing :
g.yas brkyang g.yon bskum yab dang sbyor :
rdo rje pad+ma mnyam par rol :
ye shes me phung 'bar ba'i klong :
sras mchog nyer gcig sprul par bcas :
rang rig rang rtsal ngang du bskyed :
oM badzra kro d+ha hU~M kA ra :
bi dza ya :
nI la daN+Da :
ya mAn+ta ka :
a tsa lA:
ha ya grI ba :
a pa rA dzi ta :
a mr-ita :
trai lokya :
ma hA ba la hU~M phaT:
rang byung sngags kyi sgra gdangs las :
steng 'og phyogs bcu'i gnas rnams su :
hU~M mdzad rnam rgyal dbyug sngon can :
gshin rje mi g.yo rta mgrin rgyal :
'dod rgyal bdud rtsi khams gsum rgyal :
stobs po che rnams sku mdog mthing :
rdo rje dang ni dung khrag 'dzin :
rang rang yum dang gnyis med 'khril :
dbang bcu phar phyin bcu yi ngang :
phra men sgo skyong srung ma'i tshogs :
ye shes rol rtsal bsam mi khyab :
ye nas dbang chen rnam lngar ldan :
sku gsung thugs su byin gyis rlobs :
hU~M:
srid pa'i phur bu sgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
oM badzra kI li kI la ya badzra sa mA dza :
dzaHhU~M baM ho :
a ti pU ho :
pra tIts+tsha ho :
hU~M:
rang snang rnam dag lha tshogs la :
me tog bdug spos mar me dri :
zhal zas rol mo 'dod yon lnga :
bdud rtsi rak+ta gtor chen po :
sbyor sgrol gsang ba'i mchod pa 'bul :
oM badzra puSh+pe nas /
shab+da pU dza ho :
a mr-ita :
rak+ta :
ba liM ta khA hi :
hU~M:
chos sku zhi ba'i ngang nyid las :
longs spyod rdzogs sku dpal chen po :
sprul sku dkyil 'khor rnam gsum shar :
rdo rje phur pa'i lha la bstod :

thabs kyi spyod pa'i 'gro don du :
byams dang snying rjes gang 'dul ba :
sangs rgyas phrin las rdzogs mdzad phyir :
dbang dang dngos grub bstsal du gsol :

bdag nyid rtsa ba'i thugs ka ru :
'od kyi gur khyim pad zla'i steng :
rdo rje sems dpa' yab dang yum :
rgyan chas rdzogs pa'i thugs ka ru :
rin chen cha brgyad nyi zla'i steng :
rdo rje rtse lnga'i lte ba ru :
nyi ma'i steng du hU~M dang sngags :
de las 'od 'phros byang sems kyi :
yab yum bde chen rol pa'i rgyun :
mtha' yas sprin chen 'phro ba yis :
rgyal mchod byin rlabs thams cad bsdus :
'gro ba'i sgrib sbyangs lha ru gyur :
snang srid phur bu'i sku gsung thugs :
ma mo mkha' 'gro dam la bzhag :
bar chad bgegs dpung thal bar brlag :
rang rig bde chen ngang nas bzla :
oM badzra kI li kI la ya sarba big+h+nAn baM hU~M phaT:
dkyil 'khor gsum gyi ngang nyid las :
ma yengs rtse gcig ting 'dzin gyis :
sku gsung thugs kyi ngang du bsgrub :
gsum pa rjes kyi bya ba la :
tshogs kyi 'du ba yo byad bcas :
hU~M:
rang byung rig pa'i ye shes kyi :
raM yaM khaM gis dngos 'dzin sbyangs :
b+h+rU~M las dbyings kyi ka pA lar :
oM hU~M trAM hrIHAHrnams kyis :
bde gshegs rigs lnga'i dam tshig rdzas :
kha dog dri ro nus par ldan :
oM ga Na tsakra kA ma gu Na hU~M hrIHTha :
hU~M:
ye shes lnga yi cho 'phrul las :
'dod yon mchod sprin bsam mi khyab :
bsod nams ye shes tshogs rdzogs phyir :
dkyil 'khor lha tshogs rnams la 'bul :
g+ha Na tsakra pU dza ho :
hU~M:
thog med dus nas da lta'i bar :
ma rig lus dang ngag sems kyis :
bag med spyod pas dam 'gal pa :
tshogs kyi 'khor los bskang zhing bshags :
sa ma ya shud+d+he a :
hU~M:
ma rig gnyis 'dzin dgra dang bgegs :
rnam thar gsum gyi e dbyings su :
ye shes phur pa'i mtshon gyis bsgral :
lha tshogs rnams kyi zhal du bstab :
ma traM ru tra mA ra ya mAM sa rak+ta keM ni ri ti kha raM khA hi :
tshogs la longs spyod lhag ma bsdus :
oM AHhU~M:
dpal gyi bka' nyan dam tshig can :
lhag ma'i gtor ma 'di bzhes la :
sngon tshe dpal gyi bka' lung bzhin :
bcol ba'i phrin las 'grub par mdzod :
uts+tshiSh+Ta ba liM ta khA hi :
hU~M:
sngon tshe dur khrod chen po ru :
dpal chen rdo rje gzhon nu dang :
bar du yang le shod kyi gnas :
rgya gar slob dpon rnam gsum dang :
tha ma yang rdzong dben gnas su :
pad+ma thod phreng mtsho rgyal gyi :
spyan sngar khas blangs dam bcas pa'i :
phur pa'i dam can bka' srung rnams :
dpal gyi gtor ma 'di bzhes la :
sngon gyi khas blangs dam bcas bzhin :
phrin las rnam bzhi 'grub par mdzod :
b+h+yo :
khyad par pad+ma thod phreng gi :
spyan sngar dbang bskur dam mnos pa'i :
bdud mo bzhi dang gnod sbyin bzhi :
sman mo bzhi sogs brtan ma'i tshogs :
'dir gshegs bdud rtsi bshal chu bzhes :
phur bu sgrub pa'i rnal 'byor gyi :
chos bzhin 'grub pa'i sdongs grogs mdzod :
ma ma hrIng hrIng ba liM ta khA hi :
hU~M:
srid pa phur bu'i dkyil 'khor 'dir :
sku gsung thugs kyi bro brdungs pas :
dug gsum dgra bgegs brlags par mdzad :
thams cad chos kyi dbyings su thim :
oM laM hU~M laM satwaM b+ha ya nan :
hU~M:
dpal chen rdo rje gzhon nu dang :
yum chen 'khor lo rgyas 'debs kyi :
bde chen gsang ba'i mkha' klong nas :
mchog dang thun mong dngos grub stsol :
rtsa sngags mthar /
kA ya bA ka tsit+ta sarba sid+d+hi hU~M:
hU~M:
snang srid phur bu'i dkyil 'khor rnams :
thugs kyi thig le chen por thim :
dpal chen po yi dbyings nyid las :
sku gsung thugs kyi dkyil 'khor gsal :
hU~M:
mi gnas ye shes dkyil 'khor du :
sku gsung thugs su lhun grub nas :
rdo rje gzhon nu'i go 'phang thob :
'gro ba kun gyi dpal du shog :
hU~M:
rig 'dzin rtsal 'chang byin rlabs kun gyi bdag :
srid pa'i phur bu dngos grub kun gyi gter :
ma mo mkha' 'gro myur mgyogs phrin las can :
phur pa'i dkyil 'khor lha yi bkra shis shog :
de nas rgyun gyi spyod lam bya :

e ma bdag 'dra pad+ma dang :
mkhas pa bi ma mi tra dang :
bal po shI la many+dzu dang :
shAkya de ma la sogs pas :
yang le shod kyi brag phug tu :
phur pa'i sgrub pa byas pa'i tshe :
tA la'i lo mar yi ger btab :
sa ma ya :
rgya rgya rgya :
'di'i kha byang ni /
gu ru pad+ma 'byung gnas kyi :
thugs kyi gdams pa'i mthar thug rnams :
rgya dpe bod du bsnams nas su :
'gyur ba'i skabs kyang ma phyed de :
gu ru rang gis smon lam mdzad :
nam mkha' mdzod du gter du sbas :
nam zhig zab pa skor bdun gyi :
las 'phro can la 'phrod nas kyang :
so so'i bdag por 'phrod par shog :
ces dang snying byang las /
phur pa rgyud lung gnyis kyi skor :
pra b+ha hastis byin brlabs pa :
gnyags lo'i skye ba tsan+d+ra'i ming :
de yis sgrub cing 'gro don spyod :
ces gsungs so ///
/[  \u0f01\u0f83]:
lung lugs phur pa'i thal 'byin dgongs pa gsal bar bkod pa bzhugs :
bla ma rdo rje gzhon nu la phyag 'tshal lo :
phur pa thal 'byin gyi dgongs pa 'di la don rnam pa bzhi :
lta ba :
byang chub sems :
snying rje :
rdzas so :
dang po lta ba la :
'debs byed kyi phur pa rang byung rig pa'i ye shes :
spros pa'i mtha' thams cad dang bral cing :
rang rig rang gsal ma bcos pa :
de kho na nyid gnas lugs kyi ngang du bzhag pa 'o :
'debs pa'i yul chos dbyings rang bzhin rnam par dag pa :
de kho na nyid :
ngo bo nyid do :
'debs pa'i thabs dbyings skye ba med pa la :
ma 'gags rang mdangs rig pa'i ye shes sna tshogs su snang ba :
ngo bo dbyings dang ro gcig :
rang bzhin rnam pa ma 'dres so sor snang ba :
ye nas ma grub pa me long nang gi gzugs brnyan lta bu :
rtag chad bdag dang mtha' bzhi dang bral ba'i ngang du bzhag pa :
thebs pa'i rtags ni :
ngo bo g.yo ba med pa :
rang bzhin gsal ba'i thugs rje sna tshogs su snang ba :
gsum ka ngo bo ro gcig pa :
zhen 'dzin 'khrul pa gang gis kyang ma bcings pa :
rang grol ye ji bzhin pa :
byar med du rtogs pa 'o :
ma thebs pa'i skyon ni :
rang las rang 'khrul :
lam gyi thabs gang brten kyang mtha' gcig tu zhen 'dzin gyis sangs rgyas thob pa'i dus med do :
thebs pa'i yon tan ni :
dbyings rig zung 'jug ye shes bla ma'i sa thob bo :
gnyis pa byang chub sems la :
'debs byed kyi phur pa rnal 'byor pa bya ka lan+da lta bu :
'debs pa'i yul yum mtshan nyid dang ldan pa gsang rtsa pad+ma can la sogs pa yod pa 'o :
'debs pa'i thabs :
gnyis ka rtsa rlung gis rgyud sbyangs :
bdag dpal chen po :
yum 'khor lo rgyas 'debs ma :
lus kyi gnas bcur khro bcu yab yum :
mkha' gsang rdo rje dang pad+ma :
hU~M dang as mtshan pa sngags kyi 'du shes :
thabs de la brten te sems can gyi don du sangs rgyas sgrub pa kun rdzob byang chub sems chos kyi 'du shes :
yab yum sbyor bas thig le phab :
dga' ba bzhi rim pa bzhin bskyed cing ngo bor bltas :
nor bu gang bar bzung ba lugs 'byung dang :
de las ldog cing khyab par bkram nas ngos gzung ba lugs ldog gi dga' ba bzhi 'o :
thebs pa'i rtags ni :
thig le gsang rtsa phan tshun du bzhag pa'i skabs :
lhan cig skyes pa'i ye shes ngo bo rtog med :
rang bzhin rnam pa ma 'dres 'od gsal ba :
bcos bslad med par 'char ba 'o :
ma thebs pa'i skyon ni :
dpe'i ye shes ngo ma 'phrod na don gyi ye shes ngo mi 'phrod cing :
'khor bar ltung ba 'o :
thebs pa'i yon tan ni :
ye ji bzhin pa'i gnas lugs skye med stong pa :
rang bzhin 'gag med 'od gsal ba :
bde stong gnyis med zung 'jug byang chub sems thig le bde ba chen po rtogs par 'gyur ro :
gsum pa snying rje la :
'debs byed kyi phur pa rnal 'byor pa snying rje'i mchog tu gyur pa :
'gro ba rnams la mas bu gcig pu g.yang sa las lhung ba las zlog pa la brtson pa lta bu 'o :
'debs pa'i yul :
rang gis rang ma rig :
'khrul pa'i sems can ris med pa :
rgyud drug gis bsdus pa thams cad do :
'debs pa'i thabs :
byang chub kyi sems lngas gzhi bzung ba'i phung khams skye mched thams cad lhar bsgoms shing :
grags stong sngags kyi bzlas pa :
rig pa chos nyid du la bzla bas ma dag pa'i snang ba nub :
dag pa'i snang ba sku gsung thugs su 'byams klas :
bsnyen sgrub rnam pa bzhi mthar phyin pas 'gro ba rnams smin grol la bkod pa 'o :
thebs pa'i rtags ni :
rtogs pas bdag bsgral :
'khrul pa'i sbubs las grol zhing chos thams cad mtshan nyid med par rtogs pas snying rje sgyu ma lta bus gzhan don rtsol med du 'byung ba 'o :
ma thebs pa'i skyon ni :
gzhan la phan sems med pas rang nyid lam thag ring ba dang :
pha mar gyur pa'i sems can rnams 'khor ba'i g.yang sa la 'khyam zhing :
rten mi lus dang :
brten pa lha bsgom sngags bzlas ting nge 'dzin don med du 'gyur ro :
thebs pa'i yon tan ni :
rtogs pas bdag grol nas tshe 'di la mngon par rdzogs pa sangs rgyas :
gzhan don snying rje sgyu ma lta bus rtsol med 'gro don smon lam mtha' btsan :
'khor ba dong nas sprugs pa 'o :
bzhi pa rdzas la :
'debs byed rnal 'byor pa lta ba'i rdzong du zhugs :
bskyed pa'i 'phrang las grol :
snying rje'i srog dang ldan pa :
dngul :
gser :
zangs :
lcags kyi phur pa mgo bo rgya mdud rked pa 'chang gzung lte ba rgya mdud dang chu srin :
rtse mo'i dbal zlum po :
gru bzhi :
zla gam :
zur gsum pa :
bkra :
brjid :
mdzes :
rno :
bdud rtsi :
bcud ldan :
myos byed :
dug gis ngar btab pa 'o :
'debs pa'i yul :
'jigs pa brgyad :
'byor pa drug :
dgos pa gsum :
nyams pa bdun :
'debs pa'i thabs :
bdag lha :
rdzas sras mchog rigs bzhi :
gang la 'debs pa'i rtags de mngon sum bzhin du bsgom pa 'o :
thebs pa'i rtags :
zhi rgyas dbang drag gi phrin las 'grub pa 'o :
ma thebs pa'i skyon ni :
'gal rkyen mi bzlog cing mthun rkyen mi 'dzom :
mi bsrun pa rnams mi thul zhing :
sangs rgyas kyi bstan pa mi 'phel lo :
thebs pa'i yon tan ni :
rang gzhan gang la'ang 'jigs pa brgyad kyis mi tshugs :
'byor pa drug dang ldan :
dgos pa gsum dbang du 'dus :
nyams pa bdun 'dul zhing :
rang gzhan gyi don 'grub :
sangs rgyas kyi bstan pa 'phel lo :
phur pa mkhan po dgongs pa 'di bzhi dang ldan par bya ba gal che :
gu ru pad+mas yang le shod du bkod pa 'o :
sa ma ya :
rgya rgya rgya :[  \u0f01\u0f83]:
lung lugs phur gcig gi mngon spyod rdzas phur gdab kha'i kha tshar bzhugs so :
bla ma rdo rje gzhon nu la phyag 'tshal lo :
mngon spyod rdzas kyi phur pa gdab pa'i sngon du lha rnams thugs dam bskul bar bya :
hU~M:
mthing nag gru gsum dkyil 'khor nas :
dpal chen rdo rje gzhon nu dang :
yum chen 'khor lo rgyas 'debs ma :
sras mchog nyi shu rtsa gcig dang :
khro bo bcu dang khro mo bcu :
thabs shes sprul pa'i za gsod tshogs :
phra men sgo ma chen mo bzhi :
phur pa phrin las lha tshogs rnams :
mi mngon dbyings nas skur bzhengs la :
dam tshig dkyil 'khor 'di la bzhugs :
gnyis su med pa'i phyag bgyi bzhes :
dam rdzas bdud rtsi'i mchod pa 'bul :
drag shul mthu rtsal ldan la bstod :
thugs dam thugs rjes dgra bgegs sgrol :
hU~M:
sngon tshe sgrub pa'i gnas mchog tu :
shwa na sa bdag bdag nyid ma :
skyes bu ging dang pho nya'i tshogs :
dmar gyi gtor ma 'di bzhes la :
thugs dam gnyan po'i dus la bab :
gang la bya ba khyod kyis shes :
yid la brnags pa'i dgra bo rnams :
rings par khug la myur du sgrol :
ces bskul zhing dpang gzug pa ni :
hU~M:
byang chub mchog tu sems bskyed nas :
bla med lam du zhugs pa la :
bar chad 'tshe ba dgra yis byas :
nyes med rnal 'byor grogs g.yel na :
sngon gyi thugs dam nyams par 'gyur :
drag po'i phrin las dus la bab :
ces dpang bcol zhing :
dgra bgegs kyi ming gzugs la bden stobs brjod cing 'gugs gzhug drag tu bya :
pho nya sprul pa yang sprul gyi tshogs rnams kyis phyag rgya bzhis bsdams te gnas 'dir bkug :
rdzas ngan gyi char phab pas lha srung gzhan du bros :
sku'i 'od zer gyis mthu dang rdzu 'phrul phrogs :
rnam shes rten dang gnyis med du bstims :
byad kyi zhags pas bcings :
smyo khrag gi char phab nas dran med du btang bar bsam la bcol bskul drag tu bya 'o :
sa ma ya :
rgya rgya rgya :[  \u0f01\u0f83]:
lung lugs phur pa phyi nang gsang ba'i don bstan pa bzhugs so :
bla ma rdo rje gzhon nu la phyag 'tshal lo :
phyi nang gsang gsum gyi phur pa'i don bstan pa la rnam pa gsum :
dang po :
phyi'i phur pa la :
rgya mdud gzugs khams :
rgya mdud 'og ma yan chad gzugs med kyi khams :
chu srin gyi dbal rngams man chad 'dod khams :
srid gsum phur pa la rdzogs pa de nyid :
snang ba thams cad sku :
grags pa thams cad sngags kyi sgra gdangs :
dran rtog thams cad chos nyid du blta ba phur pa phyi'i dkyil 'khor ro :
gnyis pa nang gi phur pa ni :
rgya mdud gong ma spyi bo bde chen gyi 'khor lo :
'chang gzung mgrin pa longs spyod kyi 'khor lo :
rgya mdud 'og ma snying ga chos kyi 'khor lo :
chu srin rngams zhal lte ba sprul pa'i 'khor lo :
rtse mo gsang ba yum gyi mkha' dbyings :
thabs shes gnyis med bde stong dga' ba bzhi'i dkyil 'khor ro :
gsum pa   gsang ba ni /ngo bo rang bzhin gyis dag pa rgya mdud gong ma :
rang bzhin 'od gsal ba :
thugs rje sna tshogs su snang ba 'chang gzung :
rnam shes tshogs brgyad gnas su dag pa pad+ma 'dab brgyad :
rgya mdud 'og ma gnyis su med pa'i byang chub sems :
dbal zur gsum pa rtsol med rang byung rig pa'i ye shes :
gsang ba rdzogs pa'i dkyil 'khor ro :
phur pa mkhan po 'di gsum gyi don dang ldan par bya ba gal che :
sa ma ya :
rgya rgya rgya :[  \u0f01\u0f83]:
lung lugs thugs kyi phur gcig gi dbang bzhi rdo rje spyi blugs bzhugs so :
bla ma dang rdo rje gzhon nu la phyag 'tshal lo :
dbang bzhi rdo rje spyi blugs su bskur ba 'di la don rnam pa gsum :
sngon 'gro dang dngos gzhi rjes so :
dang po ni :
slob dpon mtshan nyid brgyad dang ldan pas slob ma mtshan nyid lnga tshang ba la :
dbang bskur ba'i skabs su dben pa'i gnas btsal la sa'i cho ga bya zhing dkyil 'khor dur khrod kyi pho brang rin chen zur brgyad :
khor yug dang bcas pa bri :
dbus su bum pa bdud rtsi lngas bkang ba :
sgrub pa'i phur bu brjid ldan :
gsang thod :
rig ma :
shel rdo :
phyi nang gsang ba'i mchod pa rnams bsham :
dbang sgrub bsnyen pa tshul bzhin du bya :
sgrub pa rtags thon nas slob ma byur dang bgegs phral nas maN+Dal phul la :
ho :
bla ma gsang sngags che ba'i mchog :
theg pa chen po'i tshul la gnas :
thugs rjes dkyil 'khor la gzhug cing :
rdo rje gzhon nu'i dbang mchog stsol :
zhes gsol ba btab :
skyabs su 'gro zhing sems bskyed :
yan lag bdun pas tshogs bsags shing rgyud sbyang :
ho :
he ru ka dpal dgongs su gsol :
'di nas byang chub snying po'i bar :
spyi dang khyad par lhag pa yi :
dam tshig tshul bzhin bsrung bar bgyi :
slob dpon gyis :
rdo rje mgor bzhag bdud rtsi sbyin cing :
hU~M:
rdo rje gsang ba'i bka' las ni :
'das na dmyal ba chen por ltung :
dam tshig tshul bzhin srung ba la :
gsang sngags 'bras bu 'bad med 'byung :
de bas dam las ma 'da' zhig :
badzra sa ma ya rak+Sha :
slob mas bdud rtsi myong zhing :
sa ma ya i dan na ra kan :
de nas slob ma rdo rje gzhon nur bskyed la :
slob dpon la mos gus byas pa'i rkyen gyis dkyil 'khor pa'i lha tshogs rnams kyi sku las sku dang sa bon phyag mtshan gyi rnam par byon nas slob ma'i lus kyi nang gang snying kha'i hU~M la thim pas bde stong ye shes rtsol med du shar ba'i don la mnyam par 'jog :
rol mo'i sgra dang snying po spyi dril gyi mthar :
dz+nyA na A be sha ya a A:
ra ra ra ra tsA la ya tsA la ya hU~M AHhaM dz+heM:
zhes bzlas shing byin phebs pa'i rtags ma byung gi bar bskyar :
tiSh+Tha badzras brtan par bya :
gnyis pa dngos gzhi dbang bskur ba ni :
bum pa spyi bor bkod cing :
hU~M:
mkha' dbyings yum gyi bum pa ru :
byang chub sems kyi lha tshogs zhu :
skal ldan slob mar dbang bskur bas :
rdo rje gzhon nu'i sku thob shog :
sngags kyi mthar :
ka la shaHa b+hi Shiny+tsa hU~M:
zhes bskur bas chu yis lus gang lhag ma spyi bor lud pa las rigs lngas dbu brgyan par bsam :
sgrub phur dkyil 'khor gsum gyi rang bzhin slob ma la dbyer med du bstims la phur bskor bya :
hU~M:
snang srid phur bu'i dkyil 'khor du :
sku gsung thugs kyi rang bzhin rdzogs :
rtsa ba'i dpal chen sgom pa dang :
phyogs bcu'i khro bo sprul par 'gyed :
rdzas kyi sras mchog las la mngag :
bsnyen sgrub phrin las dbang thob shog :
ces dzapa? dbyangs bya zhing phur pa gnas gsum du bzhag :
de dag gis ting nge 'dzin gyi dkyil 'khor du bum pa lha'i phan nus kyi dbang rnams rdzogs par thob :
lam bskyed rim dkyil 'khor gsum :
sku gsung thugs sgom pa la dbang zhing 'bras bu sprul sku thob pa'i skal pa can du byas pa yin :
gsang dbang bskur ba ni :
bla ma yab yum rdo rje gzhon nu 'khor lo rgyas 'debs mnyam par sbyor ba'i byang chub sems slob ma'i lce la bzhag pas rtsa gnas thams cad gang :
dwangs ma 'phel zhing bde drod rgyas par bsam :
hU~M:
bla ma he ru ka yab yum :
dga' bzhi rol pa'i byang chub sems :
bu yi lce la bzhag pa yis :
bde chen gsang ba'i dbang thob shog :
sngags kyi mthar :
gu h+ya a b+hi Shiny+tsa A:
des bla ma yab yum sku'i dkyil 'khor du byang chub sems gsang ba'i dbang thob :
lam rtsa rlung sgom pa la dbang zhing 'bras bu longs sku mtshan dang dpe byad rdzogs pa'i sku thob pa'i skal pa can du byas pa yin no :
de nas shes rab ye shes kyi dbang bskur ba ni :
rig ma slob bu la gtad :
gnyis ka dpal chen po yab yum :
mkha' gsang rdo rje pad+ma hU~M dang as mtshan pa :
thabs 'dis he ru ka'i go 'phang la spro ba bskyed de :
mkha' gsang du rdo rje srub pa'i sbyor bas thig le gnas bzhir babs pas dga' bzhi'i ngo bor blta :
gsang rtsa phan tshun du gtem pas lhan skyes ye shes nyams su myong :
nor bu gang bar bzung nas gnas bzhir bzlogs pas lus la khyab par bkram :
zhes brda sprad la :
hU~M:
shes rab yum gyi pad+ma la :
chags med bde stong thig ler 'khyil :
lhan cig skyes pa'i lta ba rtogs :
shes rab ye shes dbang thob shog :
sngags kyi mthar :
ma hA mu dra a b+hi Shiny+tsa hU~M:
de dag gis mkha' dbyings b+ha ga'i dkyil 'khor du shes rab ye shes kyi dbang thob :
yid kyi dri ma dag :
lam lhan cig skyes pa'i ye shes sgom pa la dbang :
'bras bu chos sku 'grub pa'i skal pa can du byas pa yin :
de nas rig pa'i rtsal dbang bskur ba ni :
shel rdo phyar la :
hU~M:
phyi dang nang med zang thal gsal :
ye nas rnam dag gnyis su med :
thabs shes dri ma rang sangs nas :
rang grol 'dzin med ngang du zhog :
sngags mthar :
d+harma d+hA tu a b+hi Shiny+tsa hU~M:
de dag gis don dam byang chub sems kyi dkyil 'khor du rig pa'i rtsal dbang thob :
bag nyal rnam rtog phra'u yi shan dag :
rang byung rtsol med kyi don sgom pa la dbang :
'bras bu ngo bo nyid sku thob pa'i skal pa can du byas pa yin no :
gsum pa rjes kyi bya ba la :
slob mas dam tshig khas blang :
gtang rag 'bul :
tshogs kyi 'khor lo bya zhing gtor ma skyong :
dkyil 'khor bsdu zhing bsngo ba dang smon lam bkra shis bya'o :
'di ni rtsa ba thugs kyi phur gcig gi dbang bskur ba yin pas shin tu zab cing gnyan la gal che 'o :
gu ru pad+mas yang le shod du bkod pa 'o :
sa ma ya :
rgya rgya rgya :
