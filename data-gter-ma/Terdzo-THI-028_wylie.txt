\u0f88\u0f88
gsang sngags spyi chings kyi gdams ngag zab mo them yig med pa'i skor las :
rdzas mchog gi bya thabs lnga 'dus dwangs ma bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
rtsa ba gsum gyi lha la phyag 'tshal lo :
gsang sngags spyi chings shin tu yang zab gnad :
rdzas mchog bya thabs lnga 'dus dwangs ma bstan :
rang gi chos skal gzhan la ma bstan rgya :
gal srid spel na bar chad 'byung bas gzab :
sa ma ya :
rgya rgya rgya :
rtsa gsum dpa' bo mkha' 'gro dbang sdud thabs :
snying khrag dwangs ma 'di ru bsdus la ltos :
rdzas ni rna ba chen po'i sna rigs dang :
myur du 'gro bar byed pa'i bzhon pa mchog :
gong bu las skyes mkha' 'gro 'dab ma can :
lha rigs las chad rkang pa gnyis kyis skyod :
'gro ba kun sdang khyim gyi gcan gzan lnga :
de dag sa yi dwangs mar gzhi byas pa'i :
stobs sna tshogs dang rnam snang mi bskyod pa :
rdo rje zil pa me tog chen po'i bcud :
dung khang zho la sogs pa thabs shes 'brel :
gzhan yang byin mchog rlabs ldan rten rdzas rigs :
dug bshal gnyis ma gtogs pa'i 'tsho byed rdzas :
sna tshogs btab dang ma btab 'bras bu'i rigs :
yid 'ong 'dab ldan rigs dang rin che ba :
sna tshogs skyobs sbyar zhib btul byas pa nyid :
myos byed dang sbyar kun tu dga' ba can :
skyed byed mda' ma phog pas gong bur dril :
bde chen 'khor lo'i khang pa mtshan ldan nang :
brub nas khyad par can dus tshes bcu sogs :
la brtsam dben pa'i gnas su mkha' dbyings mchog :
rnam par dag pa'i rak+ta dmar ser gyis :
dal byas dbus su 'god nas gzugs gsal bar :
ston pa'i nam mkhar rak+ta dmar ser gyis :
chos rnams kun gyi 'byung gnas bsnol mar brtsegs :
ye shes bu mo'i srog bkod zhal khebs bya :
'od dmar la ni snang srid dgug pa yi :
gzugs brnyan shar byas de rnams ma lus g.yogs :
gzhan yang rtsa ba gsum po thugs dgyes pa'i :
yo byad ma tshang med bkod dben gsum gyis :
gnas zhugs rtsa ba gsum gyi mgron mchog bsdu :
pad+ma rgya gram sbyor bas bzhu btul bya :
kha dgab rak+ta dmar ser de la sku :
ye nas dam ye dbyer med zung 'jug la :
ye shes bdud rtsi'i rgyun dbab rdzas la byin :
dam tshig ldan pa'i yo ga 'dus nas su :
ye shes rang gsal gar rtsed ma yengs ngang :
le brgan dmar po'i 'du byed 'khor lo bskor :
oM AHhU~M sarba pany+tsa a mr-ita kun+d+ha lI swA hA:
a haM e waM:
a ha ri ni sa hU~M ra tsa hri ya e a+yAral+li ho pheM dza dzaHhring hring dzaHhU~M baM ho :
de ltar 'khor lo mang bskor dus gsum du :
mgron rnams dgyes bya rang yid ma ches bar :
yang na khyad par can gyis rang gzugs dag :
ma bstan bar ram tha na dkar nag gnyis :
gcig rtsi bdun phrag gnyis kyi bar du 'o :
de ltar 'bad mthar 'od dmar drwa bar bsdu :
lha rig rkang pa zung ldan 'dus byas kun :
mi rtag brda bstan lhan skyes gos kyis dril :
sgrub pos legs bcang rtsa gsum mchod pa'i dus :
a mr-i tar sbyar ye shes las grub kun :
ji ltar ro la bzhad 'thib lta bur 'gyur :
gsang sngags sgrub la 'di med mi rung ngo :
kun tshogs sgrub pa'i le'u ste dang po 'o :
sa ma yA:
rgyaHrgyaHrgya :
de nas yid bzhin nor bu sgrub thabs bshad :
lha klu mi la nor bu rnam gsum yod :
ke ke ru dang yid bzhin dung khang nyid :
mi yi nor bu mtshan nyid ldan bzang ni :
'tshengs shing ngan na phung ba'i rigs yin spang :
bzang gi sgrub na man ngag gnad kyi mchog :
brtag pa gzhan byung rigs blta mthong brgyud gnad :
sgrub pa yar zla'i gza' tshes sogs bzang la :
bkra shis pa dang 'byor ldan ma lus kyi :
gnas dang zhing dang phyugs ra'i sa blangs nas :
da la legs byas lha tshogs ma nor dgod :
rang nyid lha yi nga rgyal ldan bzhin du :
nor bu ga dar legs byas khrus chab gsol :
gu gul drag rdzas bdug nas thun brab bgegs :
bskrad nas dri bzang legs byug mi yi sar :
'di nyid rin po che yi khu bas bris :
ma ma s+ya li tA ma tA be Ta be TI sarba puSh+TiM ku ru ye swA hA:
nor gyi sa ru 'di yang gong ltar bri :
ma ma s+ya nA nA kha d+he d+ha n+b+hitA+e ba su d+hi hi rat+na sam+b+ho sid+d+hi puSh+TiM ku ru ye swA hA:
de nas gser dngul mtshal lam dri bzang gis :
'khor lo rtsibs bzhi mu khyud gsum yod bkod :
lte bar gang 'dod gsol gdab spel ba'i tshig :
de rgyab rtsibs bzhir 'di ltar bri bar bya :
oM rat+na ma hA ka pA la sid+d+hi phA la hU~M hU~M hrI:
rtsibs kyi mchan la 'di dag bri ba'o :
rat+na puN+ya sid+d+hi sid+d+hi hU~M hU~M hring dzaHd+ha naM me sid+d+hi sid+d+hi hU~M hU~M hring dza :
zhes bri de rgyab mu khyud la 'di'o :
nA nA kha d+he sid+d+hi sid+d+hi hU~M:
d+ha la sam+b+ho sid+d+hi sid+d+hi hU~M dzaHdza :
de rgyab rten 'brel snying po'i mthar 'di'o :
ma Ni rat+na ka pA la s+ya ma ma sarba sid+d+hi phA la b+h+rU~M:
bdag la gang 'dod che ge'i dngos grub bstsal du gsol :
de yi rgyab tu 'di yang bri bar bya :
tsi ra A yu she sid+d+hi hU~M sarba sid+d+hi ni ra b+ho ga sid+d+hi :
ma hA bA la te dzA sid+d+hi hU~M hU~M swa A ha sid+d+hi hU~M d+harmA sid+d+hi hU~M ba su ni d+hi sid+d+hi hU~M A kar sha ya dza :
A kar sha ya hring pheM pheM dzaHhU~M baM ho :
rab gnas legs bya nor bu'i nang du bzhag :
slar yang 'bru sman dri dar rin po che :
lnga tshan lnga dang dkar dmar drug po mchog :
bsod nams 'byor ldan las byung rdzas rigs dang :
phyugs mang spu dang mar sna 'dres pa phyer :
sbyar ba'i ril bu ma btab smin 'bras rigs :
zas sna tshogs tshad khrab byang nor rdzas rigs :
gzhag 'os kun bkang nor lha pho mo'i sngags :
nor gzungs nor sgrub sngags sogs tshad ldan rigs :
gser gyis bris dang shog bur rin chen rigs :
brdar byug de la bkra shis rdzas rtags brgyad :
rgyal srid bdun sogs blos dpag nus tshad bya :
legs pa'i rdzas dang yo byad dkor nor rigs :
de rnams legs bcug nor bu dar sna tshogs :
dmar po nang byas dril nas dal dbus gzhug :
rdzas kyi nor bu yid bzhin nor mchog ni :
dgos 'dod bsam 'byung dmigs la dar dmar gyis :
gur phub phyi nang gsang mchod yongs tshang bkram :
phyug po 'byor ldan lug gi sog bal gyis :
srad bu gzungs kyi thag byas rdo rje bcas :
nor bur 'brel bzhag rang rang gang yin gyi :
las byang gzhung bsrang mchod bstod legs par 'bungs :
rtsa ba gsum dang nor bu mchod byas dmigs :
ci dgos phrin las bcol zhing gsol ba gdab :
bdag nyid yi dam gang yin gsal ba yi :
tsit+ta rin po che yi gwa 'u nas :
sa bon 'od lnga 'bar las 'phros pa yis :
rdzas nyid rin chen nor bu bsam dgu ster :
dbang gi rgyal por dmigs nas de yi 'od :
kha dog lnga ldan zer dmar lcags kyu'i dbyibs :
snang srid khyab 'phros lha mi klu gsum dang :
byang phyogs gnod sbyin kun gyi nor longs spyod :
tshe bsod stobs 'byor g.yang rnams 'ub bsdus nas :
nor bur thim bsam slar yang 'od zer gyis :
snod bcud snang srid 'khor 'das mthu nus dang :
bcud mchog legs pa'i yon tan srid kun dag :
rgyal srid bdun sogs bkra shis rdzas rtags brgyad :
gter chen kun dang dpag bsam dgos 'dod 'byung :
ma rmos lo 'bras 'dod pa legs 'jo'i ba :
la sogs mdor na legs tshogs 'dod dgu'i rigs :
char bzhin babs bsdus nor bur gnyis med thim :
dgos stsol nor bur gyur bsam sngags 'di 'bad :
oM A hU~M b+hA trAM swA hA:
oM rat+na ma hA ka pA la sid+d+hi sarba sid+d+hi phA la hU~M hU~M d+ha naM me sid+d+hi phA la hU~M hU~M:
rat+na puN+ya sid+d+hi phA la hU~M nA nA kha d+he sid+d+hi sid+d+hi hU~M:
d+ha la sam+b+ho sid+d+hi hU~M:
ba su rat+na swasti gu Na sarba s+ya sid+d+hi phA la hU~M dzaHdza :
yengs med ngang nas gzungs kyi thag bzung bzla :
zhag bdun sgrub la ltem rkyang med par 'bad :
rmi lam 'bru dang nor gyi bang mdzod mthong :
rtswa sogs phyugs kyi kha zas gzhan gyis ster :
lo tog 'bru rgyas rin po che'i gter rnyed :
bam chen dang ni 'o ma chang sogs 'thung :
spyod dang bza' sogs nor bu bcud bzang khengs :
nor rigs dngos grub ltas yin shin tu legs :
mdze sprang sgo gnon nor gtor dgra rkun jag :
rnams kyis bcom sogs ngan rmis skong bshags 'bad :
sgrub la nan skyed ma yengs dmigs gzer gdab :
grub nas las sbyor sngags btags ci rigs bzla :
na ma ka pA la sha ra ya dzaHhUM muM ha ri swA hA:
de ltar legs bsgrubs rjes su gsol mchod dang :
skong bshags rgyas par bya zhing rtsa gsum dang :
rin chen nor bu mchod pas bsod nams tshogs :
yongs su rdzogs bsam rang nyid lha kun gsal :
'khor 'das nor bur bstims shing rdzas phud nas :
cung zad dngos grub tshul du rol par bya :
de 'phro kha gso dar gyis legs par dril :
gzhan gsang rang gi phugs sbas zas skom phud :
rgyun mchod rten bzung lo re bzhin ci rigs :
gso zhing bsgrubs pas khyad par 'phags pa'i gnad :
dngos grub kun 'byung bsam pa lhun grub 'gyur :
lar ni rten rdzas nor bu kun sgrub legs :
shin tu zab cing med mi rung ba yin :
nor bu kun 'dus sgrub pa'i le'u ste gnyis pa'o :
sa ma ya :
rgya rgya rgya :
de nas rtsa gsum dpa' bo mkha' 'gro kun :
spyan 'dren bya ma rta gtang thabs 'di bshad :
thabs dang shes rab gnyis po rtsal rgyas dus :
hur thums 'phos sam gcod 'jigs sogs byas nas :
las kyi mtha' bsdus pa yi bgrod byed kyi :
ma nyams sbu gu gnyis po legs par bcos :
zangs kyi kum b+hi ra yi za byed bskrun :
blta dang nyan dang snom byed ro sogs ni :
gang yang tshang byas sgrub po'i thabs tog las :
byung ba'i zla ba skyed byed mda' yis ni :
ma bsnun nyi ma dang ni ga pur mtshal :
rak+ta dmar ser sbyar bas nam mkha' yi :
kha dog ldan pa'i gzhi la myur dgug pa'i :
lcags kyu legs bris kum b+hi ra yi ni :
za byed klong du gnyis su med par bzhugs :
dgos ched can gyis dus su pho nya de :
btang zhing 'gugs pa'i lcags kyu de yang ni :
thabs kyi rdzas kyi shes rab srog bkod la :
shes rab rdzas kyi thabs srog legs bkod de :
gnyis kar lcags kyu btags nas gnyis med du :
bzhag tshe rdzas ltar phugs ldog bya ba gnad :
'bod dus shes rab kyis ni thabs bskul la :
thabs kyis shes rab bskul ba'i gdams ngag bya :
hU~M ra tsa hri ya :
a ha ri ni sa :
A we sha ya e A ra yi hoHbadzra sa ma ya pheM pheM hring hring dzaHhU~M baM ho :
hU~M dang sa bar thabs dang shes rab la :
a ho bar nas 'gugs pa'i lcags kyu 'o :
gal te bya ma rta de btang ba yis :
dmigs bya nges par yong nges 'bod pa la :
don med rang gar byas na sgrub po phung :
rdzas tshogs khyad par can du bos pa'i tshe :
mi yong mkhan ni phung bas zab gnad che :
gzhan bstan mkha' 'gro ma yis kha raM kha :
thabs shes zung gi rdzas sgrub pa'i le'u ste gsum pa'oH
sa ma ya :
rgya rgya rgya :
de nas bskul zhing 'bod pa'i bya ma rta :
rigs gnyis sgrub pa'i thabs kyang bstan par bya :
mi yi myu gu zung du ma 'jug pa'i :
thabs dang shes rab go ro tsa na'i sgrom :
logs byas rgyab sbyar sngar bshad gsang ba'i rdzas :
kun gyi thog mar yod dang mtshal sbyar nas :
shes rab sgrom la tsakra rtsibs lnga bris :
rtsibs la sngags 'di ma nor legs par bkod :
hU~M ra tsa hri ya :
de bzhin gsang rdzas thog ma'i 'og ma dang :
rak+ta dmar ser sbyar nas thabs sgrom la :
tsakra gong mtshungs yi ge 'di yin no :
ma ha ri ni sa :
de gnyis mu khyud la ni rdzas sbyar lugs :
gong mtshungs rtsa gsum pho mo ma nor bar :
gong sngags dang mthun 'bod dang gang 'dod kyi :
spel tshig dang bcas ma nor legs par bkod :
nal bu'i lhan skyes gos kyi na bza' gsol :
mi yi snyob byed 'dab ma phyir skyes rgyus :
btags pa sgra dang ldan pa'i byed las bya :
gal chen dus su bya ma rta btang bas :
gong ma'i bya ma rta yi yon tan yod :
gsang rdzas khyad 'phags gzhan la mi bstan rgya :
de nas gzhan yang bshad par bya ba ni :
rtsal chen ming can kha dog dmar la smug :
yod pa'i shing la d+ha ri legs par 'chos :
nyi zla rak+ta dmar ser gsang ba yi :
a mr-i ta mchog legs sbyar phan tshun gyi :
nang du 'dab bzhi de rgyab e bsnol bya :
lte ba nas ni mu khyud ji bzhin du :
rang gi tsit+tar bcad pa'i ye shes pa :
gang yin srog bskor 'dab bzhir pho dang mo'i :
srog brgyad kha sbyor e yi dkyil 'khor la :
dgug pa'i lcags kyus legs bskor khug kun la :
pheM hring dzaHgsum legs bkod kha khyer du :
rtsa gsum gnas kyi dpa' bo mkha' 'gro yi :
srog snying bskor ba gnyis ka la gces so :
srog brgyad gzhan mtshungs dgug pa'i lcags kyu ni :
badzra rat+na pad+ma karma bud+d+ha bid+yA bI ra sarba hring hU~M dza dza :
badzra rat+na pad+ma karma bud+d+ha DA ki yo gi ni sarba hring hU~M dza dza :
rtsa gsum gzhan du shes la gnas kyi ni :
dpa' bo mkha' 'gro'i srog ni 'di la 'dus :
hrIHma ha ri ni sa ra tsa hri ya tsit+ta hrIng hrIng dza dza :
yaM hring maM hring hU~M hU~M phaT phaT oM he na ma he swA hA hUM:
oM b+ho shad he :
hU~M hU~M ho :
oM pU dza u A:
go ra de mA:
a ko tri ko :
ka laM ka hI:
pre g+h+ri sau su :
na si ma ku :
hU~M:
hU~M:
hU~M:
hU~M:
oM dzaHhU~M baM hoHphaT sarba DA ki nI hU~M phaT sarba sid+d+hi pha la hring dza :
de ltar bkod nas bya ma'i shing dag gis :
kha skor gri yi las mtha' sdud pa yis :
rgyus dang thabs shes 'brel nas thabs dang bral :
shes rab de yi lcang lo'i srad bu bcas :
re mig nyer bzhi bsnol nas gyi ling dmar :
nyid kyi tsit+ta las byung na bzas g.yogs :
gsher gnas mkha' lding rkang pa'i 'dab ma yis :
lcags kyu'i gzugs 'dras sgra sgrog las byed btags :
ye shes bskyed bstim 'gugs gnas yang yang bya :
gong bzhin pho nya btang bas thams cad yong :
lar ni thams cad tshogs na bsam dgu 'grub :
shin tu gsang bas sbas pa'i tshig tu bstan :
bskul 'bod pho nya gnyis sgrub tshul bstan pa'i le'u ste bzhi pa'o :
sa ma ya :
rgya rgya rgya :
bya ma rta bzhi btang ba'i dus tshod ni :
shin tu gnad 'gag che ba'i gal dus gtang :
dus bzang dben nas nub mor tshogs gtor dang :
dam rdzas bskang sogs rdzas mang bsags nas so :
de'ang gong 'og thams cad phyogs mtshungs la :
gzhan kun mkhas ldan rig pa'i 'phrul gyis bsgyur :
bar chad bsal dang lha 'bod sid+d+hi zhu :
phrin las bcol zhing nyams rtogs sbar dus lngar :
rngam 'jigs gdug pa'i tshul dang rgod pa'i tshul :
skur tshul dang ni 'phar 'khrab 'ur tshul bya :
log 'dren sod cig choms shig mA ra ya :
kye ho gnas 'dir byon la thugs rjes gzigs :
mchog dang thun mong dngos grub a la ho :
zhi rgyas dbang drag lhun gyis grub mdzod gsol :
kye shar shar ma shar shar grol dus mnyam mo :
stong gsal ma 'gags yin min mthar mi gnas :
gzhan dag tshig re 'og ma gnyis 'brel la :
skal ldan shes rab 'phrul gyi rol rtsed bya :
khyad par gzhung gi rtags kun legs tshang ba'i :
'khor ba'i dri med pad+ma chen po can :
rdzas de las la sbyar na rtsa nus kyis :rang gzhan 'di gtan dge legs 'grub par 'gyur :
de ni gsang sngags gnad rnams ldan gal che :
su la ma spel badzra sa ma yA:
rgya :rgya :
rgya :
zhal gdams dang gsang ba'i rdzas gcig bstan pa'i le'u ste lnga pa'o :
gu ru'i gsung la zin bris bdag gis byas :
e ma ma brjed snying gi phur du chongs :
them du ma bstan gud du sbas pa 'di :
dam med la sogs lag tu shor ra re :
sa ma yA:
rgya :
rgya :
rgya :
rgya :
rgya :
rgya :
rgya :
gsang sngags kyi spyi lung mkha' 'gro'i gsang mdzod sogs nas bshad pa 'jig rten kun nyungs 'bru gcig la 'ub chud pa'i rgya yod do :
kha thaM:
kha thaM:
kha thaM:
d+ha thim :
rig 'dzin mtha' yas rtsal gyi gter ma dmar dmar rgya :
'di skabs mi bskyod pa rdo rje'i dri chur bzhed :
gzhan zhal las dris :
lde mig la ltos :
i thi rgyaHrgyaHrgya :
sgriM:
