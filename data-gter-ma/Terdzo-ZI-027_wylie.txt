@#//
rten gyi gzungs gzhug sgrub pa'i cho ga dge legs nor bu'i gter mdzod ces bya ba bzhugs so //
oM swasti /
sras bcas rgyal ba kun gyi dngos /
khyab bdag bla mar phyag byas te //
rten gyi gzungs sgrub cho ga'i tshul //
tshad ma'i gzhung bzhin 'dir gsal bya //
de'ang rten la gzungs 'bul ba'i tshe thog mar gzungs sgrub la brtson pa nyid shin tu gal che bar gsungs shing de'i tshul rig 'dzin brgyud pa'i phyag bzhes su ji ltar mdzad pa bzhin 'jug bde bklag chog tu 'god pa la gnyis /
sbyor ba dang /
dngos gzhi 'o //
dang po la gnyis kyi /
thog mar bya ba'i sbyor ba ni /
gang du bya ba'i gnas khang gtsang zhing mdzes par byas pa'i mdun du ka To ra sogs rin po che'i snod gros bkang ba'i dbus su srog shing nyid mdun bstan gyis brtan par btsugs pa'i mthar gzungs sgril rnams dbu zhabs ma log par 'bul dus kyi go rim dang mthun par bskor thabs su 'god /
sku rten bris 'bur /
glegs
bam /
sAts+tsha /
phyag mtshan /
chos skyong gi bla rdo srog rten /
ka pA la /
gter bum sogs yod na g.yas g.yon mdun rgyab kyi stegs bu khebs ldan la so so'i go rim bzhin 'god cing /
gnod sbyin 'khor lo'i bzhugs snod zangs dkar dngul gzhong dkar yol gang 'os mar khus gtams pa'i khar mo 'khor steng dang pho 'khor 'og tu dbu mdun bstan du byas pa'i lte ba'i yi ge kha sbyar ba sbrang rtsis mtha' sbyar la /
dar skud ser pos rgya gram du bcings pa'i mdun sne steng du thon pa'i khug par gzungs rdor ser po bzhag
/tshogs bdag 'khor lo yod na de'i 'og tu 'god /
mthar rin chen 'bru sman dar zab sa rdo shing rtsi chu sna'i ril bu ljon 'bras dri bzang gi phur ma sogs mdor na nang gzhug tu 'bul bar 'os pa'i yo byad thams cad tshang bar bkod la mtha' mchod pas bskor /
phugs logs su bdag bskyed kyi mchod pa dang /
chos skyong gnod sbyin tshogs bdag rnams kyi mchod gtor /
nyer lnga'i bcud ldan gyi khrus bum /
rab gnas kyi me tog
/spos dang rol mo'i bye brag sogs 'dir dgos pa'i cha rkyen thams cad tshogs par bya'o //
gnyis pa cho ga'i sngon 'gro ni /
slob dpon gyis bsnyen pa sngon du song ba'i yi dam gang yin gyi bdag bskyed bzlas pa dang bcas pa bya /
rnam 'joms sam sme brtsegs kyi bskyed bzlas byas la khrus bum bsgrub /
sbyong chas 'du byas la zhi drag gi sbyong ba'i skabs /
deng 'dir mi mthun pa'i tshogs sbyong zhing /
legs pa'i tshogs spel ba la bar du gcod pa'i bgegs tshogs thams cad ces kha bsgyur bas bgegs bskrad /
til sbyong /
khrus gsol rgyas pa bcas rab gnas kyi skabs bzhin bya'o //
gnyis pa dngos gzhi la gnyis /
dngos dang /
zhar byung ngo //
dang po la'ang gnyis /
spyir rab tu gnas pa dang /
bye brag gzungs sgrub dngos so //
snga ma la dgu las /
dang po rten bskyed pa ni /
las sngags kyis bsang /
swa b+hA was sbyang /
stong pa'i ngang las sku rten bris 'bur rnams seng ges btegs pa'i rin po che'i khri sna tshogs pad+ma dang nyi zla brtsegs pa'i steng du oM las 'khor lo oM gyis mtshan pa las rnam snang dkar po 'khor lo dang dril bu 'dzin pa /
spyan ma dkar mo 'khor lo dang 'khor lo'i dril bu 'dzin pa dang mnyam par sbyor ba /
gsung rten gzungs sgril dang glegs bam rnams rma byas btegs pa'i rin po che'i khri sna tshogs pad+ma dang nyi zla brtsegs pa'i steng du AM las pad+ma AM gis mtshan pa las snang ba mtha' yas dmar po pad+ma dang dril bu 'dzin pa /
gos dkar mo dmar mo pad+ma dang pad+ma'i dril bu 'dzin pa dang mnyam par sbyor ba /
thugs rten sAts+tsha dang phyag mtshan rnams glang pos btegs pa'i rin po che'i khri sna tshogs pad+ma dang nyi zla brtsegs pa'i steng du hU~M las rdo rje hU~M gis mtshan pa las mi bskyod pa sngon po rdo rje dang dril bu 'dzin pa /
dbyings phyug ma sngon mo rdo rje dang rdo rje'i dril bu 'dzin pa dang mnyam par sbyor ba /
yon tan nor lha'i rten dang dar gos rin chen rgyan chas sogs rta mchog gis btegs pa'i rin po che'i khri sna tshogs pad+ma dang nyi zla brtsegs pa'i steng du swA las rin po che swAs mtshan pa las rin 'byung ser po rin po che dang dril bu 'dzin pa /
mA ma kI ser mo rin po che dang rin po che'i dril bu 'dzin pa dang mnyam par sbyor ba /
phrin las chos skyong gi rten dang rol mo go cha sogs shang shang gis btegs pa'i rin po che'i khri sna tshogs pad+ma dang nyi zla brtsegs pa'i steng du hA las ral gri hAs mtshan pa las don grub ljang gu ral gri dang dril bu 'dzin pa /
dam tshig sgrol ma ljang gu ral gri dang ral gri'i dril bu 'dzin pa dang mnyam par sbyor ba /
thams cad kyang zhi zhing 'dzum la mtshan dpe'i lang tsho rab tu rgyas pa /
dar gyi na bza' dang rin po che'i rgyan thams cad kyis brgyan cing 'od dang 'od zer mtha' yas pa spro ba'i bdag nyid can du bzhugs pa 'o //
de rnams kyi spyi bor oM dkar po /
mgrin par AHdmar po /
snying gar hU~M sngon po rnams kyis mtshan par gyur /
gnyis pa spyan drang ba sogs ni /
bdag dang rten gyi thugs ka'i hU~M las 'od zer 'phros pas ye shes kyi 'khor lo bsam gyis mi khyab pa'i tshogs thams cad badzra sa mA dzaH
zhes rdo rje bsdu ba'i rgya dang rdor dril spos dang bcas pas /
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
bcom ldan bskal pa grangs med du ma ru //
'gro la brtse phyir thugs rje rnam sbyangs shing //
smon lam rgya chen dgongs pa yongs rdzogs pa'i /
khyed bzhed 'gro don mdzad dus 'di lags na //
de phyir chos dbyings pho brang lhun grub nas //
rdzu 'phrul byin rlabs sna tshogs ston mdzad cing //
mtha' yas sems can tshogs rnams bsgral ba'i phyir //
yongs dag 'khor dang bcas te gshegs su gsol //
chos rnams kun gyi dbang phyug gtso //
btso ma gser gyi mdog 'dra zhing //
nyi ma las lhag gzi brjid che //
dad pas spyan ni drang bar bgyi //
zhi zhing thugs rje che ldan pa //
dul zhing bsam gtan sa la bzhugs //
chos dang ye shes chags bral ba //
kun tu mi bzad nus par ldan //
tshur spyon tshur spyon zhi dag la //
thub pa skyes mchog thams cad mkhyen //
shin tu legs byas gzugs brnyan ni //
mchod pa'i gnas 'dir gshegs su gsol //
zhes spyan drangs /
sum+b+ha ni bzla zhing phyir 'brangs kyi bgegs bskrad /
bcom ldan 'dir ni byon pa legs //
bdag cag bsod nams skal bar ldan //
bdag gi mchod yon bzhes nas kyang //
thugs la dgongs shing gnang bar mdzod //
oM badzra ar+g+haM pra tIts+tsha hU~M swA hA/
zhes mchod yon phul /
ji ltar bltams pa sogs kyis khrus gsol /
bdag dang 'gro la thugs brtse'i phyir //
nyid kyi rdzu 'phrul mthu yis ni //
ji srid mchod pa bdag bgyid na //
de srid bcom ldan bzhugs su gsol //
pad+ma ka ma lA ya satwaM gyis gdan phul /
oM badzra puSh+pe pra tIts+tsha swA hA/
zhes sogs nyer spyod rol mo dang bcas pas mchod do //
gsum pa dgug gzhug bya ba ni /
so so'i phyag rgya bcing ste /
oM badzra ang+ku sha dzaH
oM badzra pA sha hU~M/
oM badzra s+pho Ta baM/
oM badzra A be sha ya hoH
bzhi pa rgyas gdab pa ni /
rdo rje rtse lnga pa'i phyag rgya rten gyi gnas gsum du bzhag la /
gnas bya'i lha rnams kyi dpral bar oM las 'khor lo dkar po rtsibs brgyad pa oM gyis mtshan pas rgyas btab par gyur /
oM/
dpal ldan sangs rgyas sku 'chang ba //
rdo rje mi phyed gsum gyi sku //
deng 'dir sangs rgyas thams cad kyi //
sku yi dbyig tu dbang bskur ro //
oM sarba ta thA ga ta ma hA kA ya badzra swa b+hA wa At+ma ko\u0f85 haM/
mgrin par AHlas pad+ma dmar po 'dab ma brgyad pa AHsa mtshan pas rgyas btab par gyur /
AH
dpal ldan sangs rgyas gsung 'chang ba //
rdo rje mi phyed gsum gyi gsung //
deng 'dir sangs rgyas thams cad kyi //
gsung gi dbyig tu dbang bskur ro //
oM sarba ta thA ga ta ma hA wA ka badzra swa b+hA wa At+ma ko\u0f85 haM/
thugs kar hU~M las rdo rje sngon po rtse lnga pa hU~M gis mtshan pas rgyas btab par gyur /
hU~M/
dpal ldan sangs rgyas thugs 'chang ba //
rdo rje mi phyed gsum gyi thugs //
deng 'dir sangs rgyas thams cad kyi //
thugs kyi dbyig tu dbang bskur ro //
oM sarba ta thA ga ta ma hA tsit+ta badzra swa b+hA wa At+ma ko\u0f85 haM/
lnga pa dbang bskur ba ni /
rang gi snying ga'i sa bon las byung ba'i 'od zer gyis dbang gi lha de bzhin gshegs pa rigs lnga sras dang bcas pa thams cad badzra sa mA dzaHsa spyan drangs pa mdun gyi nam mkhar bzhugs pa la /
oM badzra ar+g+haM pra tIts+tsha swA hA nas /
shab+da'i bar gyis mchod /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
ces bstod nas /
rdo rje can gyis sangs rgyas la //
'gro ba skyob pa'i ched du dbang //
yon tan 'byung gnas ji ltar bstsal //
de ltar 'di la'ang bstsal du gsol //
zhes gsol ba btab pas nam mkha' gang ba'i de bzhin gshegs pa rnams kyis dbang bskur ba'i dgongs pa mdzad /
yum rnams kyis bum pa'i chu rgyun gyis dbang bskur /
byang chub sems dpa' rnams kyis bkra shis pa'i glu dbyangs brjod /
lha mo rnams kyis gdugs dang ba dan la sogs pa bsgrengs shing rol mo'i sgra dang bcas pas mchod rdzas kyi char 'beb /
khro bo rnams kyis bgegs bskrad pa'i las mdzad par bsam zhing /
bkra shis gang zhig sems can kun gyi snying la gnas //
kun gyi bdag nyid rigs kun gyi ni bdag po mchog
/ma lus sems can skyed mdzad bde ba chen po ste //
des ni deng khyod dbang bskur mchog la bkra shis shog
/ces brjod pa sngon du 'gro bas /
ji ltar bltams pa tsam gyis ni //
lha rnams kyis ni khrus gsol ltar //
lha yi chu ni dag pa yis //
de bzhin bdag gis dbang bskur ro //
oM sarba ta thA ga ta a b+hi She ka te sa ma ya shrI ye hU~M/
zhes gsungs shing dbang bskur /
sku gang /
dri ma dag
/chu'i lhag ma spyi bor 'khyil pa las rnam snang sogs bdag por gyur pa'i rigs lngas dbu brgyan par bsam la /
oM hU~M trAM hrIHAHpany+tsa ku la mu ku Ta a b+hi Shiny+tsa maM/
zhes dbu rgyan gyis dbang bskur /
oM truM/
zhes rdo rje bka' nan gyis go bgo
/oM badzra tuSh+ya hoH
zhes thal mos mnyes par bya'o //
drug pa mchod pa ni /
rab 'byams rgya mtsho dpag med na //
mchod yon ji snyed yod pa dang //
bdag gis gus pas bshams pa 'di //
rgyal ba sras dang bcas la 'bul //
oM sarba ta thA ga ta sa pa ri wA ra ar+g+haM pra tIts+tsha swA hA/
de bzhin du /
zhabs bsil /
me tog
/bdug spos /
snang gsal /
dri chab /
zhal zas /
sil snyan /
zhes sbyar ba dang /
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da /
rnams bcug pas mchod /
bdun pa bstod pa ni /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
bstod par 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal bstod //
ces bstod /
brgyad pa spyan dbye zhing rten sgyur ba ni /
ji ltar mig mkhan rgyal po yis //
'jig rten rab rib bsal ba ltar //
rgyal ba rnams kyi ye shes spyan //
sems can don du dbye bar bya //
oM tsak+Shu tsak+Shu sa man+ta tsak+Shu bi sho d+ha ni swA hA/
ye shes kyi spyan rnam par dag pa dang ldan cing sems can gyi don la gzigs pa 'jug pa'i mthu phun sum tshogs pa la mnga' brnyes par gyur cig
/ces dbye /
rdo rje bcas pa'i thal mos rten gyi gzugs brnyan me long du shar bar reg cing se gol gyi sgras mtshon pas /
yig brgya la hU~M phaT sbyar ba lan gsum dang /
lha tshogs rnams 'od du zhu ba rten so so'i rnam par gyur par bsam mo //
dgu pa brtan bzhugs shis pa brjod pas mnga' gsol ba ni /
oM su pra tiSh+Tha dang /
ye d+harma mang du bzlas nas /
ji srid sa chu me dang ni //
rlung gi bskal pas 'jig bar du //
sems can kun gyi don gyi phyir //
bcom ldan khyod ni bzhugs par mdzod //
'dir ni gzugs dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
zhes dang /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam mkha'i mtha' dang mnyam pa'i sems can thams cad mi gnas pa'i mya ngan las 'das pa'i sa la ma bzhag gi bar du rgyal ba rnams mya ngan las mi 'da' bar brtan par bzhugs su gsol /
khyad par du yang sku gsung thugs kyi rten 'di rnams la ji srid 'byung ba bzhi'i gnod pas ma zhig gi bar du brtan par bzhugs su gsol /
brtan par bzhugs nas kyang bdag dang sems can thams cad la mchog dang thun mong gi dngos grub ma lus pa bstsal du gsol /
zhes lan gsum gyis brtan bzhugs dang /
phun sum tshogs pa'i shis brjod bcas bya'o //
skabs 'ga' zhig tu rab gnas kyi tshul cho ga bsdus pa'i sgo nas bsgrub par 'dod na'ang 'di tsam bgyis pas kyang don 'grub pa yin no //
!
//gnyis pa bye brag gzungs sgrub dngos ni /
gzungs thams cad rigs lngar ma 'dus pa med pas /
dbus su seng khri pad+ma nyi zlar bud+d+ha'i rigs kyi gsang sngags rig sngags gzungs sngags snying po nye snying rnams kha dog dkar po 'od zer 'bar ba /
shar du glang po'i khri dang pad+ma nyi zlar rdo rje'i rigs kyi gsang sngags rig sngags gzungs sngags snying po nye snying rnams kha dog sngon po 'od zer 'bar ba /
lhor rta mchog gi khri dang pad+ma nyi zlar rin chen rigs kyi gsang sngags rig sngags gzungs sngags snying po nye snying rnams kha dog ser po 'od zer 'bar ba /
nub tu rma bya'i khri dang pad+ma nyi zlar pad+ma'i rigs kyi gsang sngags rig sngags gzungs sngags snying po nye snying rnams kha dog dmar po 'od zer 'bar ba /
byang du shang shang gi khri dang pad+ma nyi zlar las kyi rigs kyi gsang sngags rig sngags gzungs sngags snying po nye snying rnams kha dog ljang gu 'od zer 'bar ba /
dam tshig pa'i ngo bor gsal bar gyur /
bdag dang mdun rten las 'od zer 'phros pas ye shes pa'i gsang sngags rig sngags gzungs sngags snying po nye snying rnams yig 'bru sa bon 'od zer kha dog lnga'i rnam par spyan drangs nas thim /
phyogs bcu'i sangs rgyas sras dang bcas pa thams cad kyang gzungs so so'i rnam par byon nas de dag la zhugs par bsam zhing /
gzungs par gang bzhugs kyi gzungs rnams tshar ci 'grub bzla /
mthar mchod bstod dang /
brtan bzhugs shis brjod rnams gong ltar bya'o //
!
//gnyis pa zhar byung gnod sbyin 'khor lo bsgrub pa ni /
bsang sbyang /
stong pa'i ngang las rdo rje'i sa gzhi ra gur bla bre me ri dang bcas pa'i dbus su sna tshogs pad+ma 'dab ma brgyad pa'i lte ba dang 'dab ma rnams kyi steng du /
baM dang dzaM yongs su gyur pa las nor rgyun ma dang dzam+b+ha la gtso 'khor rnams kyi sku yongs su rdzogs par gyur pa ni /
thams cad sku mdog gser btso ma ltar 'bar ba /
zhal gcig phyag gnyis pa /
kun gyi phyag g.yas bi dza pU ra ka 'dzin cing /
yum rnams kyi g.yon pas 'bras kyi snye ma dang /
yab rnams kyi g.yon pas ne'u le btsir ba /
rin po che'i rgyan sna tshogs pas brgyan cing dar gyi stod g.yogs dang sham thabs mdzes par gsol ba /
zhabs skyil krung phyed pa'i stabs kyis bzhugs pa'i zhabs 'og na gser gyi pad+ma dang gter mnan pa /
lha mo rnams bud med sgyu ma'i nga rgyal gyis 'gying bar gyur pa'i /
gtso 'khor thams cad kyi spyi bor oM/
mgrin par AH
thugs kar hU~M gis mtshan pa /
hU~M las 'od zer 'phros pas ye shes sems dpa' badzra sa mA dzaH
dzaHhU~M baM hoH
dam tshig pa dang gnyis su med par gyur /

slar yang thugs ka'i 'od zer gyis dbang gi lha rigs lnga 'khor bcas badzra sa mA dzaH
pany+tsa ku la sa pa ri wA ra ar+g+haM nas /
shab+da pra tIts+tsha swA hA/
oM sarba ta thA ga ta a b+hi Shiny+tsa tu maM/
ji ltar bltams pa tsam gyis ni //
nas /
shrI ye hU~M/
zhes dbang bskur /
sku gang /
dri ma dag
/chu'i lhag ma yar lud pa las rin chen 'byung ldan gyis dbu brgyan par gyur /
mchod pa bsang sbyang /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog
/bdug spos /
mar me /
dri chab /
zhal zas /
rol mo rnams dwangs shing thogs pa med pa nam mkha' dang mnyam par gyur /
oM badzra ar+g+haM nas /
shab+da AHhU~M gis byin gyis brlab /
oM bA su d+hA ri Ar+Ya dzam+b+ha la sa pa ri wA ra ar+g+haM pra tIts+tsha hU~M swA hA sogs kyis mchod /
'gro kun dbul phongs sdug bsngal mun pa'i rum //
thugs rje nyi ma'i 'od kyis bsal mdzad pa //
nor rgyun lha mo Ar+Ya dzam+b+ha la //
'khor dang bcas la gus pas phyag 'tshal bstod //
ces bstod /
yum rnams kyi thugs kar zla gdan la baM yig dang /
yab rnams kyi thugs kar zla gdan la dzaM yig gi mthar rang rang gi sngags phreng gis bskor ba las 'od zer 'phros /
srid zhi'i dpal 'byor phun sum tshogs pa'i yon tan thams cad drangs te 'od du zhu nas /
sbyin pa'i bdag po dang bdag sogs sems can thams cad la thim pas dbul phongs kyi sdug bsngal thams cad zhi zhing bde 'byor phun sum tshogs par gyur /
oM bA su d+hA ri Ni yai swA hA/
oM tsan+d+ra kAn+t+yA+e yai swA hA/
oM dA tA yai swA hA/
oM su dA tA yai swA hA/
oM Ar+Ya yai swA hA/
oM su b+ha dra yai swA hA/
oM gup+ta yai swA hA/
oM de bI yai swA hA/
oM swa ra swa tI yai swA hA/

oM dzam+b+ha la dza len+d+ra ya swA hA/
oM ma Ni b+ha dra ya swA hA/
oM pUr+Na b+ha dra ya swA hA/
oM d+ha naM dA ya swA hA/
oM bai shra ma NA ya swA hA/
oM ke li mA li nA swA hA/
oM pi tsu kuN+Da lI nA swA hA/
oM mu khen+d+rA ya swA hA/
oM tsar+yen+d+rA ya swA hA/
zhes pa rnams ci 'grub bzla /
mthar yig brgya dang rten snying brjod /
gtor ma bsang sbyang /
stong pa'i ngang las oM las rin po che'i snod yangs shing rgya che ba'i nang du oM 'od du zhu ba las lha rdzas las grub pa'i gtor ma dwangs shing thogs pa med pa zag pa med pa'i ye shes kyi bdud rtsi'i rgya mtsho chen por gyur /
oM AHhU~M/
lan gsum gyis brlab /
gnod sbyin yab yum rnams kyis gtor ma'i bcud drangs te gsol bar gyur /
oM bA su d+hA ri sa pa ri wA ra i daM ba liM ta kha kha khA hi khA hi /
zhes dang /
oM dzam+b+ha la dza len+d+ra ya sa pa ri wA ra sogs lan gsum res gtor ma phul /
gong ltar mchod cing bstod nas /
nor rgyun ma yab yum gtso 'khor rnams sgrub gzhi la brtan par bzhugs nas rten rnams la mchod pa dang sbyin pa'i bdag po'i gtsos sems can thams cad la dpal 'byor rgya chen po rgyun mi chad du 'byung bar mdzad du gsol /
zhes 'dod don gsol /
nor rgyun ma yab yum gtso 'khor rnams 'od du zhu nas 'khor lo'i rnam par gyur /

!
tshogs bdag 'khor lo yod na sgrub pa ni /
bsang sbyang /
stong pa'i ngang las bai DUr+ya'i brag ri brtsegs pa'i steng du sna tshogs pad+ma dang nyi ma'i gdan la byi ba sngon po mgo g.yas su bstan pa'i steng du gaMHyongs su gyur pa las tshogs kyi bdag po sku mdog dmar po glang po che'i gdong pa can ral pa'i thor cog la rin po che dang me tog gis brgyan pa /
rten 'brel gyi phyag g.yas pa rnams na dgra satwa /
mda' chen /
lcags kyu /
rdo rje /
ral gri /
'phang mdung /
g.yon pa rnams su /
gtun shing /
gzhu /
kha T+wAM ga
/khrag gis gang ba'i thod pa /
sha chen gyis gang ba'i thod pa /
phub dang ba dan brten nas 'dzin pa /
dar gyi sham thabs dang rin po che'i phreng ba can /
zhabs g.yas bskum zhing g.yon brkyang pas bzhugs pa /
de'i spyi bor oM/
mgrin par AH
thugs kar hU~M gis mtshan pa /
thugs ka'i hU~M las 'od zer 'phros pas rang bzhin gyi gnas nas thugs rje chen po tshogs kyi bdag po 'khor dang bcas pa spyan drangs par gyur /
hU~M/
rang bzhin dag pa byang shar phyogs mtshams nas //
thugs rje chen po tshogs bdag skur sprul pa //
mchod cing sgrub pa'i gnas 'dir spyan 'dren na //
thogs pa med par myur du gshegs su gsol //
badzra sa ma ya dzaHdzaH
dzaHhU~M baM hoH
gnyis su med par gyur /
slar yang thugs ka'i 'od zer gyis dbang gi lha rigs lnga 'khor bcas badzra sa mA dzaH
pany+tsa ku la sa pa ri wA ra ar+g+haM nas /
shab+da pra tIts+tsha swA hA/
oM sarba ta thA ga ta a b+hi Shiny+tsa tu maM/
ji ltar bltams pa tsam gyis ni //
nas /
shrI ye hU~M/
zhes dbang bskur /
sku gang /
dri ma dag
/chu'i lhag ma yar lud pa las 'od dpag med kyis dbu brgyan par gyur /
mchod pa'ang gong ltar brlab nas /
oM ga Na pa tiHar+g+haM sogs kyis mchod /
spyan ras gzigs dbang thugs rje'i bdag nyid can //
'gro rnams dbul phongs sel phyir nor lhar sprul //
dgos 'dod stsol phyir gser gyi khri la bzhugs //
nor gyi 'byung gnas khyod la bdag bstod do //
zhes bstod /
tshogs bdag gi thugs kar nyi ma'i gdan la gaMHyig gi mthar sngags phreng gis bskor ba las 'od zer 'phros /
'jig rten khams kyi dpal 'byor bkrag mdangs gzi brjid thams cad 'od zer gyi rnam par spyan drangs /
sbyin pa'i bdag po'i gtsos bdag sogs sems can thams cad la thim pas dpal 'byor bkrag mdangs gzi brjid phun sum tshogs par gyur /
oM AHga Na hU~M swA hA/
zhes dang /
oM gaMHga Na pa tiHya dA na pa ti sa pa ri wA ra bA su puSh+TiM ku ru oM/
oM badzra a du sha ma dza ta ga ta pi ta A kar+ShA ya dA na bA su AHyu puN+ye puSh+TiM ku ru swA hA/
ga ga ga ga ga
/zhes ci 'grub bzla /
mthar yig brgya dang rten snying brjod /
gtor ma sngar ltar brlab /
tshogs kyi bdag pos gtor ma'i bcud drangs te gsol bar gyur /
oM ga Na pa tiHi daM ba liM ta kha kha khA hi khA hi /
lan gsum gyis phul la /
mchod cing bstod /
tshogs kyi bdag po sgrub gzhi 'di la brtan par bzhugs nas rten la mchod pa dang sbyin pa'i bdag po'i thog drangs /
bdag sogs sems can thams cad la dpal 'byor phun sum tshogs pa rgyun mi chad du 'byung bar mdzad du gsol /
zhes 'dod don gsol /
tshogs kyi bdag po 'od du zhu nas bris pa'i 'khor lo'i rnam par gyur /

!
bum rdzas nyer lnga'am sum cu byin gyis rlob pa'i sngags las /
sman lnga la /
oM pany+tsa b+he Sha dz+ye AHhU~M/
dri lnga la /
oM pany+tsa gan+d+he AHhU~M/
rin chen lnga la /
oM pany+tsa rat+na AHhU~M/
'bru lnga la /
oM pany+tsa be ga AHhU~M/
snying po lnga la /
oM pany+tsa gar+b+hA AHhU~M/
bdud rtsi lnga la /
oM pany+tsa a mr-ita AHhU~M/
zhes pa rnams ci rigs bzla /
bang mdzod kyi rdzas rnams rang rang gi ming yig dang po thig les brgyan pa yongs su gyur pa las gzugs sgra dri ro reg bya dang ldan pa'i lha rdzas phun sum tshogs pa rten la mchod pa dang /
sbyin pa'i bdag po'i gtsos bdag sogs sems can thams cad la 'dod rgu'i yo byad zad mi shes pa rgyun mi chad du 'byung ba'i gter chen por gyur /
oM sarba bid pU ra pU ra su ra su ra A brta ya A brta ya ho s+pha ra Na khaM swA hA/
zhes dang nam mkha' mdzod kyi sngags rgyas byin gyis brlab /
na mo /
bdag gi bsam pa'i stobs dang ni //
de bzhin gshegs pa'i sbyin stobs dang //
chos kyi dbyings kyi stobs rnams kyis //
'phags pa rnams la mchod pa dang //
sems can kun la phan gdags slad //
don rnams gang dag bsam pa kun //
de dag thams cad ci rigs pa //
thogs pa med par 'byung gyur cig
/ces bden stobs brjod /
rten snying ci 'grub bzlas te phun sum tshogs pa'i shis pa rgya cher brjod cing me tog gi char dbab bo //
gzhan yang rtsa gsum chos skyong nor lha'i srog 'khor /
gwa'u /
thod pa /
gter bum sogs gang yod rnams so so'i gzhung bzhin tshad ldan du bsgrubs te brtan bzhugs bya ba las sgrub pa ma byas par gzungs gzhug tu 'jog mi btub cing phan gnod gang yang med la /
sngon gyi chos rgyal yon mchod dang gang zag skyes chen rnams kyis dge 'dun tshad ldan mang po'i 'du tshogs dang bcas zla ba sbrel mar gzungs sgrub mdzad pas rgyal khams su lo grangs mang po'i bar du snod bcud kyi dge mtshan phun tshogs mthong chos su byung ba'i lo rgyus tshad mar snang ba ltar gal che zhing /
de tsam nus pas ma lcogs kyang zhag bdun nam nyin gsum gyis mtha' rten pa tsam du sgrub pa ni ma byung thabs med yin no //
de ltar gzungs sgrub grub ma thag tu gzungs 'bul gyi bya ba la 'jug cing /
gzungs 'bul zin ma thag par rab gnas 'grub pa zhig dgos pas /
spyir btang bslab btus sogs mdo lugs dang mthun pa'i rab gnas bsdus pa ni /
rten gyi drung du ci 'byor pa'i mchod pa bshams /
skyabs sems tshad med bzhi sgom pa sngon du 'gro bas mchod pa byin gyis brlab /
me tog thogs pas 'grengs te dkon mchog gsum gyi rten sogs de bzhin gshegs pa rnams kyi thugs rje'i rnam rol sku gsung thugs kyi phyag rgyar sprul pa'o snyam pa'i dad pa ldan pas /
gang 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba /
kha lo sgyur ba /
bla na med pa /
lha dang mi rnams kyi ston pa sangs rgyas bcom ldan 'das skyes bu chen po'i mtshan bzang po sum cu rtsa gnyis dang dpe byad bzang po brgyad cus brgyan pa /
yon tan thams cad kyi mnga' bdag rdo rje'i rigs dang /
rin po che'i rigs dang /
pad+ma'i rigs dang /
las kyi rigs dang /
de bzhin gshegs pa'i rigs la sogs pa phyogs bcu'i 'jig rten khams mtha' yas mu med pa na bzhugs pa'i rgyal ba sras dang bcas pa thams cad /
lha dang bcas pa'i 'gro ba mtha' dag la phan pa dang bde ba'i phyir rten 'di rnams la byon nas brtan par bzhugs su gsol /
zhes brjod cing gnas bya'i sngags dang rten snying mang du bzlas la spos dang rol mo bcas pas me tog gi char dbab /
bzang spyod nas 'byung ba bzhin yan lag bdun pa phul zhing bkra shis rgyas par brjod do //
de nas slar yang cho ga'i gzugs brnyan tsam min pa'i phun tshogs lnga ldan gyi sgo nas sngags lugs kyi rab gnas rgyas par mdzad de grol ba bzhi ldan du bsgrub par bya'o //
rten mchog ring bsrel snying po ru //
sgrub pa'i thabs tshul 'jug bde'i skyes //
lhag pa'i bsam pas bsdebs 'dis kyang //
kun la sman pa'i dpal gyur cig
/ces pa'ang bu chu rig pa 'dzin pa'i dga' tshal gyi ri bo glang chen 'gying 'dra'i spyi gtsug tu 'og min pad+ma 'od kyi pho brang rten dang brten par bcas pa gsar du bsgrub pa'i tshe nye bar mkho bas mtshams sbyar te 'jigs bral ye shes rdo rjes 'jug bde'i ngag 'don bklag chog tu bsdebs pa sid+d+hi rastu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
