@#//
smin gter rig 'dzin thugs thig cha lag phur zlog gi zur 'debs bzhugs so //
na mo gu ru badzra kI la ya ye /
rdo rje phur pa'i gtor chog dug zer reg phung nyin rdzogs sogs min pa'i zhag grangs lta bur cho ga lag len rgyas pa gter chen nyid kyi zhal rgyun dge sbyong blo gsal rgya mtsho /
'bum ram pa o rgyan skal bzang /
sngags ram dpal 'bar dang shrI nA tha sogs kyi phyag bzhes 'khrul med pad+ma dgyes pa'i zin bris ltar spro na /
thog mar srung zlog gi tsakra 'bri ste /
srung 'khor 'bri gzhi dang rdzas rnams gtsang mar sbyar bas 'khor lo mu khyud bdun bskor ba'i lte bar hU~M gi mthar sngags mgo phyir bstan gyi gtso sngags /
oM badzra kI li kI la ya hU~M:
gi mthar srung ba'i 'dod gsol sham bu can /
de'i phyir 'khor lo rtsibs bcu pa lte ba'i sa bon hU~M gi mdun phyogs shar du byas pa'i rtsibs dang por /
oM hU~M kA ra hU~M:
shar rtsibs gnyis par /
oM bi dza ya hU~M:
shar lho'i rtsibs la /
oM nI la daN+Da hU~M:
lho rtsibs la /
oM ya mAn+ta ka hU~M:
lho nub rtsibs la /
oM Ar+Ya a tsa la hU~M:
nub rtsibs dang por /
oM h+ya gr-I ba hU~M:
nub rtsibs gnyis par /
oM ma hA ba la hU~M:
nub byang rtsibs la /
oM a pa ra dzi ta hU~M:
byang rtsibs la /
oM a mr-ita kuN+Da lI hU~M:
byang shar rtsibs la /
oM trai lokya bi dza ya hU~M:
zhes pa rnams sngags mgo phyir bstan srung ba'i 'dod gsol sham bu can /
de'i phyir mu khyud la gsal byed mgo phyir bstan g.yas skor /
de'i phyir dbyangs yig mgo nang bstan g.yon skor du bri lugs spyi dang mthun /
de'i phyir mu khyud la rten snying mgo phyir bstan sham bu 'dod gsol /
de'i phyir rdor ra /
de'i phyir me ri g.yas 'khor rnams bris pa yig 'bru rnams la dri bzang dang chos sman gyis byug
/tshon thob ni /
lte ba mthing ga
/'khor lo sngo skya'am ser po /
mchan dmar po /
mu khyud gsum ljang gu
/rdor ra gzhi mthing la rdo rje ser po /
me dmar ser ro //
lte ba ma chag pa'i srung lteb spyi ltar byas la tshon skud sna lngas bcing /
!
zlog 'khor ni /
'khor lo mu khyud lnga bskor ba'i lte bar hU~M gi mthar sngags mgo nang bstan gyis gtso sngags mthar zlog pa'i sham bu can /
de'i phyir 'khor lo rtsibs bcur khro bcu'i sngags so sor zlog sham sbyar ba /
de'i phyir mu khyud la /
dgra bgegs byad ma'i snying rtsa la mA ra ya rbad zlog :
sarba sha truM tsit+ta rU pa ha na da ha pa tsa tshin+d+ha di na me ke na ya hU~M phaT:
ces pa'i mthar zlog pa'i sham bu can /
de'i phyir mu khyud la rnal 'byor pa bdag cag 'khor dang bcas pa rnams la sngon gyi las dang 'phral rkyen ngan pa thams cad dang /
khyad pa ban bon sngags pa'i mthu gtad rbad 'dre rbod gtong than dang ltas ngan mi mthun pa'i phyogs thams cad dgra bgegs kyi steng du mA ra ya rbad zlog
/ces yi ge rnams mgo nang bstan du bri /
de'i phyir me ri g.yon 'khor /
mtshon thob sngar bzhin /
sngags rnams la dug khrag gis byug
!
/de nas gtor zlog gang du bya ba'i gzhi der sngar ma dul ba'i sa yin na gzhi bdag la gtor ma byin nas bka' bsgos la /
dug khrag gis chag chag btab pa la byin gyis brlabs pa'i thig skud kyis thig chen brgyad spyi ltar btab pa'i dbus su 'gying phur bzhag pas ji ltar rigs pa'i zlum por bskor ba'i lte bar gru gsum rtse mo mdun bstan /
de'i mthar lte ba'i phyed cha bskor ba'i 'khor lo rtsibs bcu /
de'i mthar cha phran gcig bskor bar rdor rwa /
de'i phyir cha chen gcig bskor bar me ri bri /
tshon thob ni /
lte ba mthing ga
/zla gam khrag mtsho /
'khor lo sngon po /
rtsibs mchan dmar po /
rdor rwa gzhi sngon po la rdo rje ser po /
me ri dmar ser te rdul tshon gyis bri ba'am ras bris bkram /
lte ba dang 'khor lo'i rtsibs te lha gnas rnams su sa bon dang phyag mtshan nam /
yang na 'bru nag gi tshom bu bkod /
bsdu na /
zhing ngam /
gcan gzan gyi pags pa'am /
phyar ba lta bur 'bru tshom lha grangs bkod pas kyang rung /
de'i dbus su many+dzi 'am drag shing gi khri'ur /
lcags snod du 'bru sna'i ngar phye dug dang khrag chang gis sbrus pa'i dmar gtor zur gsum rno dbal can /
'khor gyi bshos phran bcu pa khrag kong mtshe yungs rtsang dmar sha dum rgyu rlon sogs drag rgyan rngam brjid can gyi rtse mor sku rten tsakli dar nag gi 'phur lding g.yo bas brgyan pa bkod /
gtor gdugs kyi 'og tu srung 'khor 'dogs /
gtor ma'i rtse mor zlog 'khor 'phyar thabs su bkod /
drag dmar gyi lugs ltar zlog dkyil gyi rdor rwa'i khar /
gtor zor bzhi /
khrag zor bzhi /
yungs zor bzhi rnams phyogs rer tshar re bkod /
mthar khrag gi ar+g+haM sogs drag po'i mchod pas g.yas su bskor ba'i phyi nas dkyil 'khor sgab dkris kyis bskor /
phyogs ci bde bar brub khung du dug shog la ling rkyang gnad yig spyi 'gro ltar /
lto bar dgra 'dre gang yin gyi sa bon mthar /
bla 'gugs kyi sngags sham spel tshig can /
ling ga'i mthar bsad sngags kyi mthar spel tshig sbyar ba /
sbyong khrus spyi ltar byas la tshon skud kyis rgya gram du bcings pa bcug
/zan ling yang spyi ltar bsham /
brub khung nye skor du thod pa mtshan ngan nang yungs dkar nag lcags zangs rdo'i phye ma rnams dug khrag gis sbol ba'i thun rdzas bal tshon sngo dmar gyis khebs g.yogs pa /
gu gul /
sgro gnyis /
phur bu /
sgrol gri
/tho ba /
hom gzar bcas dar nag gi khebs kyis g.yogs pa bkod /
phug logs sogs ci bder phur pa'i dpal gtor 'khor bcu pa rgyan ldan /
g.yas su mgon po zhal bzhi pa sogs pho rgyud kyi gtor spungs /
g.yon du zhing skyong ma mo sogs mo rgyud kyi gtor spungs /
gter srung zhing skyong sogs dang /
g.yas g.yon du sman raka
/mdun du chu gnyis nyer spyod lnga phreng tshar /
slob dpon gyi mdun du rdor dril /
thod rnga /
nang mchod /
nas ze /
g.yab dar /
gzhan yang rol mo'i bye brag
/spyan gzigs sogs kyis gnas khang mdzes shing brjid chags par bya'o /
!
/cho ga dngos la /
brgyud 'debs sngon du 'gro bas rang gzhung gi skyabs sems nas bzlas pa yan grub rjes /
srung ba'i dmigs bzlas ni /
srung 'khor gyi me ri'i nang du mtshon cha lnga'i gur khang /
de'i nang du thabs shes dbyangs gsal nyi zla'i gur khang nang du rten dang brten pa'i dkyil 'khor gsal ba'i gtso bo'i thugs kar ye shes sems dpa'/
de'i thugs kar ting 'dzin sems dpa' hU~M gi thig ler bla ma slob dpon /
khog par rang gzhan bsrung bya mtha' dag tshud par gyur par mos la /
oM badzra kI li kI la ya hU~M:
ma ma kA wA tsi rak+Sha ku ru b+h+rU~M/
zhes btags pa ci nus bzla /
zlog pa ni /
rang nyid dpal chen po 'khor bcas su lhag par gsal ba'i zhal nas sngags kyi sgra dbyangs 'brug ltar sgrog cing /
lha tshogs rnams kyi sku dang phyi rol srung ba'i 'khor lo dang bcas pa las me 'od dang mtshon cha'i tshwa tshwa dpag tu med pa 'phros pas /
dgra bgegs byad ma lha srung dang bcas pa thams cad rdul phran bzhin brlags par bsam la /
gtso 'khor gyi sngags sbrel ba'i sham bur /
dgra bgegs byad ma'i snying rtsa la mA ra ya rbad zlog :
sarba sha truM tsit+ta rU pa ha na da ha pa tsa tshin+d+ha di na me ke na ya hU~M phaT:
ces ci nus su bzlas pa'i mthar /
na mo /
rig 'dzin rtsa brgyud kyi sogs nas /
khyad par bcom ldan 'das dpal chen rdo rje gzhon nu'i dkyil 'khor gyi lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas /
rnal 'byor pa bdag cag 'khor dang bcas pa rnams la sngon gyi las dang 'phral rkyen ngan pa thams cad dang /
khyad par ban bon sngags pa'i mthu gtad rbad 'dre rbod gtong than dang ltas ngan mi mthun pa'i phyogs thams cad dgra bgegs kyi steng du mA ra ya rbad zlog
/ces thal rdeb lan gsum bya /
bsad pa ni /
bdag gi thugs ka nas spros pa'i pho nya rnams kyis dmigs bya dbang med du bkug ste /
brub khung du bcug pa la /
bdag dpal chen po'i sku las phur bu la sogs pa'i mtshon cha sna tshogs kyi char thog ltar phab /
gnas lus longs spyod thams cad rdul du brlags par bsam la /
rtsa sngags kyi sham bur /
gnod byed dgra bo'i tsit+ta srog la mA ra ya trig rbad thum dzaHha la pa ti trig nan rbad dzaHdza :
zhes bzlas la thun rdzas bsngags /
hU~M/
dpal chen phur bu'i lha tshogs gshegs //
phyi nang gsang ba'i mchod pa 'bul //
sku gsung thugs yon 'phrin las bstod //
bag med 'gal 'khrul nyams chag bshags //
thugs rjes brtser dgongs dngos grub stsol //
ces dzapa? bstod byas la thun grol /
chos skyong spyi sgos kyi skong gso gnyer gtad kyi bar byas /
tshogs byin rlabs nas mchod bshags skong gso'i bar du gtang /
de nas thugs dam bskul ba nas zhal bstab bar bsgral las bya /
tshogs la rol zhing lhag ma btang la zlog gzhung brgya rtsa sogs grangs gang 'os gsag
/mthar thun gtor 'bul zhing rjes chog bya'o //
nyin tha mar zlog byang yan sngar ltar song rjes /
mchod pa kha gsos la /
oM shrI badzra ku mA ra sa pa ri bA ra ar+g+haM nas shab+da'i bar gyis mchod /
phyag byar 'os pa sogs kyis bstod /
ma rnyed yongs su sogs kyis bshags /
gtor chen gyi ye shes pa gshegs /
dam tshig pa rang la bsdus nas zlog bsad sngags bzlas pas zor sgrub byas la /
zor rdzas rnams la phus btab /
thun gtor dmigs bya dgug bstim bya /
bdud rtsir spel ba bsngos te 'dod don gsol /
gser skyems bcas sgo dbye btang la gtor lam 'then /
dkar gtor srid pa ho'i phyag rgya bsham /
bskul dang chad tho bsgrag
/de rjes zor rdzas dang gtor chen spag
/phyar dar sogs kyis sna drangs la gang du 'phen pa'i sar song la zor gtor rnams stegs la bkod /
gser skyems dang srid pa ho'i rgyab yig bsgrags te dkar gtor gtong /
gzu dpang ni /
rtsa brgyud bla ma dkon mchog rin chen gsum //
lhag pa'i lha mchog rdo rje gzhon nu dang //
sprul pa'i khro rgyal bcu po 'khor dang bcas //
yi dam chos skyong srung ma mkhyen par gsol //
snang srid dregs pa sde brgyad sprul par bcas //
rab 'jigs phur pa'i lha tshogs dpang mdzod cig
/sngags 'chang bdag gis ma lan ma nyes kyang //
dge bcu khyad gsod mi dge dang len pa'i //
bsgral ba'i zhing bcur gyur pa'i dgra dang bgegs //
gzugs ling ming dang byang bur btab pa 'di //
ting 'dzin sngags dang dmod pa'i bden tshig gis //
skad cig 'dir khug bsgral gdab las mdzod cig
/ces pa'i mthar dgug gzhug tshar gcig bya /
de nas las gzhung /
hU~M:
phyogs bcu skyong ba'i nas /
stongs grogs mdzod :
ces pa'i mthar /
hU~M:
khrag 'thung rdo rje gzhon nu yis :
pho nyar mngags pa zor gyi bdag :
dgra bgegs sgrol phyir las la yA:
dmar chen drag po gtor ma'i zor :
glog ltar 'khyug cing thog ltar 'beb :
dgra bgegs lus sems 'ben la yA:
zhes zor sngags dang bcas gtor zor bzhi 'phang /
hU~M:
khrag 'thung rdo rje gzhon nu yis :
pho nyar mngags pa zor gyi bdag :
dgra bgegs sgrol phyir las la yA:
rba klong 'khrug pa khrag gi zor :
glog ltar 'khyug cing thog ltar 'beb :
dgra bgegs lus sems 'ben la yA:
zhes khrag zor bzhi po dang /
hU~M:
khrag 'thung rdo rje\u0f8e
pho nyar\u0f8e
dgra bgegs\u0f8e
mtshon rtse gzings pa yungs dkar zor :
glog ltar\u0f8e
dgra bgegs\u0f8e
zhes yungs zor bzhi po ste zor rnams rim par 'phang /
b+h+yo :
drag po lcags kyi sogs nas /
b+h+yo b+h+yo zlog zlog :
ces gtor chen 'phang /
srung 'khor bsgom /
tshur log nas bshal chus brtan ma bskyang /
bro brdung /
nang du tshe 'gugs dang dngos grub blang ba sogs gzhung ltar bya /
nangs par long khom che na phur pa'i las byang gi gzhung bsrangs te chos skyong spyi sgos la gtang rag gi skong phrin dang 'brel bar gtor 'bul shis brjod sogs rgyas par bya ba gnad du che'o //
zhes pa'ang tshul 'di kho na lag tu len pa rnams la rgyas bsdus kyi dmigs phyed pa'i slad du rig 'dzin brgyud pa'i phyag bzhes kyis gsal byed du 'chi med bstan gnyis gling pas bris pa dge legs 'phel //

//
