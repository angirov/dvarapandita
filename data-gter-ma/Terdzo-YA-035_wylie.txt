\u0f01\u0f83:
mi tra snying thig las :
'jig rten dbang phyug mchod pa'i thabs :
bram ze'i lugs tshogs gnyis rgya mtsho zhes bya ba bzhugs so :
o rgyan yul gyi mkha' 'gro ma'i mchod tshul lo :
\u0f88\u0f88\u0f88\u0f88\u0f88\u0f88\u0f88\u0f88\u0f88
:
rgya gar skad du :
Ar+ya lo ki shwa ra pU tsa na ma :
bod skad du :
'phags pa 'jig rten dbang phyug mchod pa'i thabs :
mgon po 'od dpag med la phyag 'tshal lo :
mi tra snying thig las :
'jig rten dbang phyug rtsa ba lha bcu drug gi mchod phreng 'di la don gsum ste :
sngon 'gro dngos gzhi rjes dang gsum :
sngon 'gro dang po bgegs bskrad pa :
gnyis pa srung 'khor bsgom pa :
gsum pa rang gi sgo gsum byin gyis brlab pa :
bzhi pa rdor dril byin gyis brlab pa :
lnga pa mchod pa byin gyis brlab pa'o :
dngos gzhi la dang po gzhal yas khang bsgom pa :
gnyis pa gdan bskyed pa :
gsum pa lha bskyed pa :
bzhi pa spyan 'dren pa :
lnga pa mchod yon 'bul zhing bzhugs su gsol ba :
drug pa phyag 'tshal ba :
bdun pa mchod pa 'bul ba :
brgyad pa bstod pa 'bul ba :
dgu pa rgyal srid 'bul ba :
bcu pa rdzogs mtha'i bstod pa :
bcu gcig pa 'dzab bstod bya ba'o :
sa ma ya :[ \u0f88\u0f88\u0f88 ]dang po gnas khang phyag bdar dang gu gul bdug :
rdul tshon ras ris tshom bu gang rigs kyi dkyil 'khor bsham :
de'i dbus su bum pa rdzas ldan bum rgyan legs par bstar la bsham :
g.yon nas rim bzhin mchod yon :
zhabs bsil :
me tog :
bdug spos :
mar me :
byug pa :
bshos gtsang rnams rim pa ltar du bsham :
gdugs dang :
bla re :
yol ba :
d+ha d+hi sogs bkod pa gang 'dzom dang :
sku gsung thugs rten la sogs thams cad bshams la :
rnal 'byor pa rang khrus kyis dag par byed :
rab smyung gnas la gnas par byed nas gos gsar pa bgo :
dkar gtor bgegs gtor bshams shing byin brlabs byas nas rang nyid skad cig gis khro bo rta mgrin zhal gcig phyag gnyis pa :
sku mdog dmar po rdo rje dang dril bu bsnams pa bskyed la :
dbu yis rta skad 'tsher bas khams gsum dbang du sdud cing srid gsum zil gyis gnon pa :
rngog ma le brgan me dpung du 'bar bas me dang mtshon cha'i gur khang du 'khrigs pa'i dbal las gnod byed thal ba bun bun bsreg par bsam la :
hU~M:
chos sku rnam dag mtshan ma kun spangs kyang :
thugs rje'i dbang gis gdug pa 'dul ba'i phyir :
shin tu mi bzad khro chen 'bar ba'i sku :
yid bzhin sku mchog ston mdzad dbyings nas bzhengs :
chos dbyings nam mkha' yangs pa'i dkyil 'khor nas :
ye shes nyi ma gsal ba'i skur bzhengs pa :
rang rig 'dod pa'i dbang bsgyur rta mchog dpal :
dbang chen 'bar ba'i sku la phyag 'tshal bstod :
dkyil 'khor chen po'i sa la gnas pa yi :
lha la sogs pa'i bgegs tshogs kun nyon cig :
rgyal ba'i pho brang gnyan po 'dir 'debs pas :
dkar phyogs skyong ba'i srung ma dam tshig can :
yul lha yul bdag dge bsnyen gtor ma bzhes :
sa 'di stsol la dge ba'i stongs grogs gyis :
bgegs rigs gdon gyi tshogs rnams ma lus pa :
lan chags glud gtor khyer la phyir dengs shig :
gal te mi 'gro 'dug par gyur na ni :
khro rgyal dpa' bo chen po thugs khros nas :
ye shes mtshon cha rab tu 'bar ba yis :
mgo lus snying yang tshal par 'gas par 'gyur :
oM badzra kro ta h+ya g+h+rI wa sarba b+hig nAn uts+tsha t+ya hU~M phaT:
gnyis pa srung 'khor bsgom pa ni :
hU~M:
bdag nyid dbang drag khro bo'i thugs ka nas :
'od zer steng 'og phyogs bcur 'phros pa las :
ye shes me dang mtshon cha'i tshwa tshwa 'bar :
steng 'og phyogs mtshams khor yug gur khang 'khrigs :
rlung yang rgyu ba'i skabs med rab tu gtams :
oM badzra dz+wa la raM hU~M phaT:
gsum pa sgo gsum byin gyis brlab pa ni :
byin gyis brlabs pa'i chus gnas lngar reg cing gnas khang la 'thor zhing lhag ma btung la :
rdo rje sems ni ye shes sems :
byang chub sems ni bla na med :
rdo rje'i chu ni dri ma bral :
snod bcud rnam par dag par gyur :
oM shud+d+he b+hi shud+d+he swA hA:
zhes lus byin brlab :
bdag nyid gsung gi dbang phyug che :
pad+ma'i ljags ni yi ge hrI:
'dab brgyad rdo rje dbus la gnas :
sgra grags 'gro kun chos sgrar gyur :
hrIHbadzra dzI hA:
zhes ljags rdo rje nyal thabs su bsam pa ni ngag byin brlab bo :
lag dang bsgrang phreng byin gyis brlab pa ni :
hU~M:
lag g.yas nyi ma g.yon zla ba :
zla bar a la nyi mar hU~M:
thabs dang shes rab rang bzhin las :
bde stong phreng ba lu gu rgyud :
gzung gi rang bzhin 'od dpag med :
hU~M A:
ma Ni d+ha ra hU~M:
bzhi pa rdor dril byin brlab pa ni :
hU~M:
rdo rje gsor ba mdzes pa ste :
sems can thams cad rab bsgral phyir :
rnam thar chos su byed pa yi :
snying po mchog gi rdo rje gsor :
oM A ma hA badzra hU~M:
rdo rje la'o :
dril bu la :
A:
shes rab thabs kyi cho ga yis :
'gro ba rnams ni sad pa'i bdag :
mi shes 'dam du bying ba yi :
sems can don phyir dkrol bar bya :
oM AHd+harma gaN+De ho :
de nas rol mo kun la :
A li kA li mnyam sbyor bas :
mnyam par bzhag pa hU~M gi lus :
phyogs bcu kun tu dkrol byas te :
shes rab thabs kyi sgra sgrog bya :
oM AHma hA d+harmA g+haN+De hU~M:
lnga pa mchod pa byin brlab pa ni :
bsang chu 'thor la :
oM a mr-ita kun+Da lI ha na ha na bi shud+d+he swA hA:
sngags kyi sgra las 'od byung bas :
'od zer 'bar ba'i bdud rtsi yis :
dngos 'dzin dri ma 'bag btsog kun :
dag par gyur cing stong pa'i ngang :
sgyu ma lta bu'i rnam 'phrul las :
zad med bcud rdzas mkha' mnyam gyur :
oM badzra ar+g+haM AHhU~M:
oM badzra pA d+yaM AHhU~M:
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra g+han+d+he AHhU~M:
oM badzra nai wid+ya AHhU~M:
oM badzra shab+da AHhU~M:
zhes brjod do :
spyi don gnyis pa dngos gzhi la :
dang po snod dag par bya phyir gzhal yas khang bsgom pa ni :
A+oM ma hA shUn+ya tA dz+nyA na badzra swa b+hA wa At+ma ko\u0f85 haM:
zhes brjod pas :
chos thams cad stong zhing bdag med pa nam mkha'i dkyil lta bur stong par gyur :
stong pa'i ngang las e las nam mkha' mthing nag :
chos 'byung ba'i dbyibs can :
yaM las rlung gi dkyil 'khor sngo skya zla gam :
baM las chu'i dkyil 'khor dkar po zlum po :
laM las gser gyi sa gzhi'i steng du b+h+rU~M las ri rab rin po che sna bzhi las grub pa gru bzhi bang rim bzhi sna tshogs rdo rjes bteg par bskyed :
de'i lte bar b+h+rU~M las rin po che sna tshogs las grub pa'i gzhal yas khang dbyibs gru bzhi :
sgo bzhi :
rta babs bzhis mtshan pa :
dbus su lte ba dkar zhing zlum pa la pad+ma dmar po 'dab ma drug dang ldan pa :
de'i phyi rol bar khyams sgo bzhi par gsal ba :
de'i phyi rim rin po che sna lnga'i rtsig pa la gser gyi pha gu'i kha bad kyis mdzes pa :
mu tig gi drwa ba dang drwa phyed dang :
chun po 'phyang ba la shar bu'i rgyan sna tshogs kyis brgyan pa :
rmang gzhi'i phyi stegs la lha snam dmar po la 'dod yon gyi lha mo mang pos bskor ba :
steng gi kha khyer la ba so'i mda' yab dang :
sna tshogs dar khra'i skas kyis mdzes pa :
phyogs bzhi'i sgo bzhi'i steng na :
gser gyi ka bas g.yu'i gdung ma bteg pa'i rta babs cha bzhi pad+ma 'khor lo dang gdugs kyis phub pa :
phyi rol gyi khor yug la pad+ma'i phreng ba dang :
rdo rje'i ra ba dang :
ye shes kyi me ris bskor ba :
gzhal yas khang gi steng thams cad rin po che'i 'od kyi tshang khang bye ru dmar pos byas pa la shel ltar dwangs pa :
de'i mtha' gzhol dbus mtho ba'i rtse mo rin po che dbang gi rgyal pos mtshan pa :
gzhal yas khang de phyi nang med par gsal ba'i rgya khyon dpag tu med cing gzhal ba'i tshad las 'das pa :
chos kyi dbyings kyi rang bzhin du bsgom par bya :
gnyis pa gdan gsal ba ni :
de'i dbus paM las sna tshogs pad+ma'i sdong po 'dab ma stong du ldan pa'i steng du a las zla ba'i dkyil 'khor nya rgyas pa bskyed par bya'o :
gsum pa bcud nyams pa dag par bya ba la :
cho ga gsum las lha gsal ba ni :
gdan gyi steng du rang gi rig pa'i ngo bo yi ge hrIHdkar po gcig gsal :
de las 'od zer phyogs bcur dkar lam gyis 'phros pas sems can la phog pas lus ngag yid gsum gyi sdig sgrib rnams dag nas lha'i skur gyur :
de thams cad tshur 'dus hrIHla thim pas :
hrIH'od du zhu ba las pad+ma dkar po'i lte bar yi ge hrIHyis mtshan pa gcig tu gyur :
pad+ma hrIHlas 'od 'phros pas phyogs bcu'i sangs rgyas byang chub sems dpa' thams cad spyan drangs nas pad+ma hrIHdang bcas pa la thim pas :
de 'od du zhu ba las :
bdag nyid bcom ldan 'das 'jig rten dbang phyug zhal gcig phyag bzhi pa :
phyag dang po gnyis thugs kar thal mo sbyar ba :
g.yas kyi 'og ma na mu tig gi phreng ba 'dzin pa :
g.yon gyi 'og ma na me tog pad+ma dkar po bsnams pa :
sku mdog gangs ri la nyi ma shar ba ltar dkar la 'tsher ba :
spyan yid tsam dmar ba :
zhal cung zad 'dzum pa :
shangs kyi dbyibs mtho ba :
snyan shal ring ba :
sku drang por gnas shing zhabs skyil krung du bzhugs pa :
dbu skra lcang lo'i thor tshugs 'khyil ba :
spyi bo'i gtsug tu a mi d+he wa bzhugs pa :
sku mtshan dang dpe byad thams cad kyis spras pa :
rin po che sna tshogs kyis brgyan pa :
dar dmar po'i smad g.yogs gsol ba :
'jig rten gsum la thugs rjes gzigs pa'i skur gsal la :
de'i thugs ka nas thig le dkar po gcig g.yon du 'phros pas :
yum yi ge drug ma sku mdog dkar mo zhal gcig phyag bzhi ma :
phyag dang po gnyis thugs kar thal mo sbyar ba :
g.yas kyi 'og ma na mu tig gi phreng ba 'dren pa :
g.yon gyi 'og ma na pad+ma dkar po bsnams pa :
rin po che sna tshogs dang dar gyi na bzas mdzes par brgyan pa :
zhal 'dzum pa'i mdangs kyis yab kyi zhal la gzigs pa :
zhabs gnyis btsun mo'i rol stabs kyis pad+ma dang zla ba'i gdan la bzhugs par bsam mo :
yang gtso bo'i thugs ka nas 'od kyi thig le ser po gcig g.yas su 'phros pa las :
sras nor bu 'dzin pa sku mdog ser po zhal gcig phyag gnyis pa :
phyag g.yas kyi nor bu rin po che thugs kar 'dzin pa :
g.yon pas pad+ma be'u dpung pa'i zur du bsnams pa :
rin po che sna tshogs dang dar gyi na bza' dang :
zhal 'dzum pa'i mdangs kyis yab kyi thugs khar gzigs pa :
zhabs gnyis sems dpa'i stabs kyis pad+ma dang zla ba'i gdan la bzhugs pa'o :
yang thugs ka nas 'od kyi thig le sngon po gcig mdun du 'phros pas :
sras mo rig sngags 'dzin ma sku mdog sngon mo dar dang rin po che du mas brgyan pa phyag g.yas phreng ba dang g.yon ut+pal sngon po bsnams nas phyed skyil gyis pad+ma dang zla ba'i steng du bzhugs pa'o :
yang gtso bo'i thugs ka nas hrIHbzhi 'phros pa las :
shar du tshe dpag med sku mdog dmar po phyag ni mnyam gzhag tshe bum 'dzin pa'i pang du yum gos dkar mo tshe bum bsnams nas 'khril ba :
lhor mi g.yo mgon po sku mdog dkar po zhal gcig phyag gnyis ral gri dang sdigs mdzub bsgrengs nas glang chen gyi steng du pus btsug gis bzhugs pa :
nub tu 'khor ba dong sprugs sku mdog dmar po rgyan med gcer bur bzhengs pa phyag gnyis tshe bum thugs kar bsnams pa :
byang du rigs drug spyan ras gzigs zhal bcu gcig phyag nyi shu rtsa gnyis :
rtsa phyag gnyis bum pa dang phreng ba 'dzin cing :
g.yas bcus byang chub sems dpa' bcu :
g.yon bcus sems ma bcu 'dzin cing dar dang rin po che'i rgyan dang ldan par pad+ma dang zla ba'i gdan la bzhengs thabs su bzhugs pa'o :
mtshams bzhir rta mgrin dmar po dbyug to bsnams pa :
rig byed ma dmar mo lcags kyu bsnams pa :
dzam+b+ha la ser po ne'u le bsnams pa :
mgon po nag po bing bsnams par bskyed do :
pad+ma 'dab ma drug la gsung chos nyid kyi rang sgra yi ge 'bru drug :
mu khyud la thugs ye shes lnga'i 'od lnga 'ja' ris su 'khyil par bskyed :
sgo bzhir rgyal po chen po bzhi dang :
grwa bzhir rin po che'i bum pa bzhi rnams gsal :
gzhan yang steng 'og phyogs mtshams thams cad du rtsa brgyud bla ma sangs rgyas byang sems :
mkha' 'gro chos skyong thams cad til gyi gong bu bzhin du them mer bzhugs par bsam la :
gtso 'khor rnams kyi spyi bor oM dkar po :
mgrin par AHdmar po :
thugs kar hU~M sngon po :
thugs kyi pad+ma la yi ge hrIHyig gi tha ma la yi ge drug gis bskor ba las 'od zer 'phros pas :
thugs rje chen po 'jig rten dbang phyug gi lha tshogs thams cad byon par bsam mo :
bzhi pa spyan 'dren pa ni :
hU~M:
'og min chos dbyings yangs pa'i dkyil 'khor nas :
thugs rje'i dbang gis ye shes sku bzhengs shig :
kun gyi mgon mdzad lha yi lhar gyur pa'i :
mgon po thugs rje chen po gshegs su gsol :
zhing mchog bde ba can gyi zhing khams nas :
nyon mongs rnam dag pad+ma lta bu'i sku :
'jig rten kun la thugs rjes dbang bsgyur ba'i :
bcom ldan 'jig rten dbang phyug gshegs su gsol :
pho brang ri bo ta la'i rtse mo nas :
thugs rje'i spyan gyis 'gro la gzigs mdzad cing :
sna tshogs thabs kyis 'gro ba 'dren mdzad pa'i :
'phags pa spyan ras gzigs dbang gshegs su gsol :
ma rig dbang gis 'gro ba'i sems can rnams :
nyam thag 'jig rten gsum du 'khyams pa la :
ye shes thugs rje mchog gis mgon mdzad pa'i :
'jig rten mgon po 'khor bcas gshegs su gsol :
oM e h+ye hi b+ha ga wAn ma hA kA ru Ni ka sa pa ri wA ra sa ma ye hU~M:
sa ma ya satwaM:
dzaHhU~M baM ho :
lnga pa bzhugs su gsol zhing khrus chab 'bul ba ni :
hU~M:
bdud rtsi 'jam yang 'o ma'i rgya mtsho ste :
dri med yan lag brgyad dang ldan pa'i chu :
bcom ldan khyed la mchod yon 'di 'bul gyis :
thugs rjes 'gro ba'i don du bzhes su gsol :
oM b+ha ga wAn ma hA kA ru Ni ka ar+g+haM pra tIts+tsha sa ma ye hU~M:
khrus gsol :
hU~M:
'phags pa'i sku la dri ma mi mnga' yang :
'jig rten pa dang 'jug par mdzad pa'i phyir :
chu gtsang spos dang sbyar ba'i khrus chab 'dis :
zhal dang phyag zhabs sku khrus gsol bar bgyi :
'gro kun las sgrib ma lus dag gyur cig :
oM b+ha ga wAn ma hA kA ru Ni ka pra wa ra sad ka ra pra tIts+tsha sa ma ye hU~M:
gdan 'bul ba ni :
hU~M:
bdag dang 'gro ba kun gyi don gyi phyir :
'ja' tshon bkod legs spel 'dra'i gzhal yas 'dir :
pad+ma zla ba mdzes pa'i gdan stengs su :
bcom ldan dgyes pa'i tshul gyis bzhugs su gsol :
oM b+ha ga wAn ma hA kA ru Ni ka A be sha ya tiSh+Tha badzra sa ma ye hU~M:
drug pa phyag 'tshal ba ni :
hU~M:
skyon gyis ma gos sku mdog dkar :
rdzogs sangs rgyas kyi dbu rgyan can :
thugs rje'i spyan gyis 'gro la gzigs :
spyan ras gzigs la phyag 'tshal lo :
thugs rje dang ni shes rab gnyis :
thabs kyi sprul pas 'gro ba 'dren :
yab yum sras bcas yang 'khor bcas :
don mdzad de la phyag 'tshal lo :
'od dpag med dang mi g.yo mgon :
'khor ba dong sprugs spyan ras gzigs :
rta mgrin rig byed dzam b+ha la :
mgon po rgyal po chen po bzhi :
dkyil 'khor lha la phyag 'tshal lo :
oM b+ha ga wAn ma hA kA ru Ni ka pu ru sha ya na mo hU~M:
bdun pa mchod pa 'bul ba ni :
hU~M:
mtha' yas sems can ma lus thams cad kyi :
nyon mongs tsha gdung ma lus spang phyir dang :
bsil ldan zhi gnas rgya mtsho 'thob bya'i phyir :
bdag gis khyed la mchod yon 'bul bar bgyi :
oM b+ha ga wAn ma hA kA ru Ni ka ar+g+haM pra tIts+tsha sa ma ye hU~M:
hU~M:
mtha' yas sems can ma lus thams cad kyi :
glo bur dri ma ma lus spang phyir dang :
dri med rnam dag ye shes thob bya'i phyir :
bdag gis khyed la zhabs bsil 'bul bar bgyi :
oM b+ha ga wAn ma hA kA ru Ni ka pra wa ra sad ka ra pra tIts+tsha sa ma ye hU~M:
hU~M:
mtha' yas sems can ma lus thams cad kyi :
gzugs ngan zug rngu'i skyon rnams spang phyir dang :
mtshan dang dpe byad bzang po thob bya'i phyir :
bdag gis khyed la me tog 'bul bar bgyi :
oM b+ha ga wAn ma hA kA ru Ni ka puSh+pe pra tIts+tsha sa ma ye hU~M:
hU~M:
mtha' yas sems can ma lus thams cad kyi :
'chal ba'i dri ma ma lus spang phyir dang :
zag med tshul khrims rnam dag thob bya'i phyir :
bdag gis khyed la bdug spos 'bul bar bgyi :
oM b+ha ga wAn ma hA kA ru Ni ka d+hU pe pra tIts+tsha sa ma ye hU~M:
hU~M:
mtha' yas sems can ma lus thams cad kyi :
gti mug ma rig mun pa spang phyir dang :
'od gsal ye shes snang ba thob bya'i phyir :
bdag gis khyed la snang gsal 'bul bar bgyi :
oM b+ha ga wAn ma hA kA ru Ni ka A lo ke pra tIts+tsha sa ma ye hU~M:
hU~M:
mtha' yas sems can ma lus thams cad kyi :
gzung 'dzin rtog pa'i dri ma spang phyir dang :
mi rtog ting 'dzin dam pa thob bya'i phyir :
bdag gis khyed la dri chab 'bul bar bgyi :
oM b+ha ga wAn ma hA kA ru Ni ka g+han+d+he pra tIts+tsha sa ma ye hU~M:
hU~M:
mtha' yas sems can ma lus thams cad kyi :
bkres skom log 'tsho'i zas ngan spang phyir dang :
yid bzhin zas mchog dam pa thob bya'i phyir :
bdag gis khyod la zhal zas 'bul bar bgyi :
oM b+ha ga wAn ma hA kA ru Ni ka nai wid+ya pra tIts+tsha sa ma ye hU~M:
hU~M:
mtha' yas sems can ma lus thams cad kyi :
ngan song 'khor ba'i gnas ngan spang phyir dang :
zhing khams rnam par dag pa thob bya'i phyir :
bdag gis khyed la maN+Dal 'bul bar bgyi :
oM b+ha ga wAn ma hA kA ru Ni ka maN+Da la pra tIts+tsha sa ma ye hU~M:
hU~M:
mtha' yas sems can ma lus thams cad kyi :
ngan 'gro log pa'i sgra ngan spang phyir dang :
tshangs pa'i gsungs dbyangs snyan thob bya ba'i phyir :
bdag gis khyed la sil snyan 'bul bar bgyi :
oM b+ha ga wAn ma hA kA ru Ni ka shab+da pU tsa me g+ha sa mu tra s+pha ra Na sa ma ye hU~M:
zhes 'bul :
brgyad pa bstod pa 'bul ba ni :
hU~M:
rang bzhin rnam dag chos kyi dbyings nyid las :
stong pa nyid dang snying rje dbyer med pas :
nam mkha' lta bur khyab pa'i sku mnga' ba :
thugs rje chen po khyed la phyag 'tshal bstod :
'dzam bu chu bo'i gser ltar lhang nge ba :
sku yi gzi brjid nyi ma stong las lhag :
rin chen gser gyi mchod sdong lta bu yi :
'jig rten dbang phyug sku la phyag 'tshal bstod :
'od zer kun nas 'phags pa dpal brtsegs zhes :
'das pa'i dus nas mngon par sangs rgyas kyang :
thugs rje'i dbang gis sa bcu'i tshul 'dzin pa'i :
'gro 'dul spyan ras gzigs la phyag 'tshal bstod :
stong nyid chos sgras 'jig rten lta ngan 'joms :
ma rtogs log rtog the tshom bsal mdzad de :
bdag med byang chub rdo rje'i lam ston pa :
chos sgrag rgya mtsho'i dbyangs la phyag 'tshal bstod :
blo gros rab mchog dpag med bsam yas kyis :
rnam dag chos kyi dbyings las rol mdzad cing :
shes bya ma lus mngon sum gzigs pa po :
kun mkhyen ye shes thugs la phyag 'tshal bstod :
mtshan gyi me tog rab tu rgyas pa la :
dpe byad bzang po'i 'bras bu chags mdzes sku :
gang gis mthong thos 'dod pa'i don rdzogs pa'i :
mtshan gyi rgyal po de la phyag 'tshal bstod :
'gro ba rgyu drug 'khor ba'i dkyil 'khor na :
sdug bsngal rgya mtshor bying ba'i sems can rnams :
thugs rje'i thabs kyis myur du 'dren pa yi :
thogs med mthu stobs ldan la phyag 'tshal bstod :
sems can smin cing grol bar mdzad pa'i phyir :
'jig rten khams na bzhugs shing spyod gyur kyang :
chags pas ma gos pad+ma ltar gnas pa'i :
ye nas rnam dag khyod la phyag 'tshal bstod :
dgu pa nang du rgyal srid sna bdun 'bul ba ni :
hU~M:
yid 'ong dbyibs legs lte ba rab tu mdzes :
mu khyud rtsibs stong 'khor lo rin chen 'di :
'gro kun srid pa'i sdug bsngal bcad bya'i phyir :
bdag gis 'khor lo rin chen 'bul bar bgyi :
oM b+ha ga wAn ma hA kA ru Ni ka tsakra rat+na ye pra tIts+tsha sa ma ye hU~M:
hU~M:
dgos 'dod rgya chen bde legs 'byung ba'i dpal :
yon tan dpag med nor bu rin chen 'di :
'gro kun 'byor pa phun sum tshogs bya'i phyir :
bdag gis nor bu rin chen 'bul bar bgyi :
oM b+ha ga wAn ma hA kA ru Ni ka ma Ni rat+na ye pra tIts+tsha sa ma ye hU~M:
hU~M:
gzugs mdzes sgeg cing 'gyings ldan blta na sdug :
shes rab rig ma btsun mo rin chen 'di :
'gro kun chos dbyings ye shes rtogs bya'i phyir :
bdag gis btsun mo rin chen 'bul bar bgyi :
oM b+ha ga wAn ma hA kA ru Ni ka warti rat+na ye pra tIts+tsha sa ma ye hU~M:
hU~M:
blo gros rab rgyas dran pa'i 'od zer 'gyed :
sna tshogs sgyur mdzad blon po rin chen 'di :
'gro kun phrin las dpag med bsgrub bya'i phyir :
bdag gis blon po rin chen 'bul bar bgyi :
oM b+ha ga wAn ma hA kA ru Ni ka iT+Ta ra ye pra tIts+tsha sa ma ye hU~M:
hU~M:
stobs chen lus rgyas go mtshon rgyan gyis brgyan :
gdul dka'i dpung 'joms dmag dpon rin chen 'di :
'gro kun nyon mongs dgra rnams gzhom bya'i phyir :
bdag gis dmag dpon rin chen 'bul bar bgyi :
oM b+ha ga wAn ma hA kA ru Ni ka d+hu sha rat+na ye pra tIts+tsha sa ma ye hU~M:
hU~M:
lus che stobs rtsal mche ba rab tu rno :
theg chen yangs pa'i glang po rin chen 'di :
'gro kun theg pa mchog gi don rtogs phyir :
bdag gis glang po rin chen 'bul bar bgyi :
oM b+ha ga wAn ma hA kA ru N-i ka hasti rat+na ye pra tIts+tsha sa ma ye hU~M:
hU~M:
gzugs mdzes shugs drag mgyogs par 'gro ba yi :
yid 'ong cang shes rta mchog rin chen 'di :
'gro kun sangs rgyas zhing du bgrod bya'i phyir :
bdag gis rta mchog rin chen 'bul bar bgyi :
oM b+ha ga wAn ma hA kA ru Ni kA g+ho ra rat+na ye pra tIts+tsha sa ma ye hU~M:
bcu pa bstod pa bya ba ni :
hU~M:
gang gi byin rlabs 'od zer rab 'phros pas :
bdag sogs rmongs pa ma lus thams cad kyi :
snying gi mun pa ma lus sel mdzad pa :
bla ma dam pa rnams la phyag 'tshal bstod :
hU~M:
sku gsum bdag nyid mkhyen ldan bde bar gshegs :
zhi ba chags bral dus gsum dam pa'i chos :
lha mi'i mchod 'os tshogs mchog dge 'dun te :
dkon mchog rin chen gsum la phyag 'tshal bstod :
hU~M:
rgya che rab zab chos dbyings rgya mtsho las :
rin chen mchog brnyes bder gshegs pad+ma'i zhal :
gsung mchog rdo rje thams cad mkhyen pa'i gtso :
rgyal ba 'od dpag med la phyag 'tshal bstod :
'khor ba'i skyon bral pad+ma dag pa'i sku :
mtshan dpe rab rgyas nyi ma 'bum bas brjid :
rin chen sna tshogs dar gyi na bza' mdzes :
mgon po spyan ras gzigs la phyag 'tshal bstod :
hU~M:
ye shes dbyings nas thugs rje'i sprin bsdus shing :
gsung dbyangs 'brug sgra yangs pas 'gro rnams la :
bdud rtsi chos kyi char chen 'beb mdzad pa'i :
mgon po spyan ras gzigs la phyag 'tshal bstod :
hU~M:
stong nyid snying rje dbyer med ro gcig pa :
zhi ba spros med 'od gsal 'dus ma byas :
mkha' ltar dag pa'i ye shes thugs mnga' ba :
mgon po spyan ras gzigs la phyag 'tshal bstod :
hU~M:
bum bzang dpag bsam shing dang yid bzhin gyi :
rin chen lta bur dgos 'dod thams cad 'byung :
kun gyi dpal mgon yon tan re ba skong :
mgon po spyan ras gzigs la phyag 'tshal bstod :
hU~M:
'jig rten gsum mgon 'gro ba'i gnyen gcig pu :
sngon gyi thugs dam yal bar mi 'dor zhing :
gang la ci 'dul phrin las thogs med pa'i :
mgon po spyan ras gzigs la phyag 'tshal bstod :
hU~M:
tshe dang ye shes dbyings kyi rang bzhin las :
'gro kun 'chi med bde ba'i lam la bkod :
sa bcu'i mgon po kun gyi mgon gyur pa :
mgon po tshe dpag med la phyag 'tshal bstod :
hU~M:
phyogs bcu'i khro bo kun gyi che btsan 'bar :
bdud dang gshin rje kun gyi gshed gyur pa :
rdo rje khro bos gdon rnams brlag par byed :
khro rgyal mi g.yo mgon la phyag 'tshal bstod :
hU~M:
khams gsum 'khor ba'i sems can sdug bsngal mtshor :
bying zhing rigs drug las la spyod pa rnams :
'khor ba'i mtsho las bsgral nas bde bar 'dren :
'khor ba dong sprugs thugs rje can la bstod :
hU~M:
lha dang lha min mi yi gnas kun dang :
dud 'gro yi dwags dmyal ba'i zhing rnams su :
snying rje'i sku mnga' 'gro ba'i sdug bsngal skyob :
rigs drug spyan ras gzigs la phyag 'tshal bstod :
hU~M:
chos nyid zhi ba'i ngang las ma g.yos kyang :
gdug pa can la snying rjes rab khros pas :
bdud bzhi dpung bcom dpa' bo rta mchog sku :
gar gyi dbang phyug khyod la phyag 'tshal bstod :
hU~M:
chos dbyings rnam dag dus gsum rgyal ba'i yum :
sa gsum dkyil 'khor kun la dbang bsgyur ba'i :
bde chen dag pa'i gnas su 'dren mdzad pa'i :
lha mo rig byed ma la phyag 'tshal bstod :
hU~M:
tshogs gnyis phul phyin yon tan rgya mtsho brnyes :
'gro kun dbul ba'i phongs pa bsal byed pa'i :
rgyal ba rin chen mang po sku mchog che :
rnam mang thos sras bu la phyag 'tshal bstod :
hU~M:
srin po'i gzugs kyis gdug pa gdul :
tshar gcod byang chub sems dpa' che :
grong khyer sum brtsegs 'jig byed pa'i :
gtum po khyod la phyag 'tshal bstod :
hU~M:
'das dang ma 'ongs da ltar bzhugs pa yi :
dus gsum bder gshegs 'gro mgon phyogs bcu yi :
rgyal ba sras bcas de dag thams cad la :
sgo gsum dang bas btud de bstod par bgyi :
hU~M:
dam tshig can gyi rgyal po chen po bzhi :
sgo bzhi skyong zhing dgra bgegs tshar gcod byed :
dpal mgon bdun cu gtsang ma ris kyi lha :
'khor dang bcas la mchod cing bstod par bya :
zhes bstod par bya'o :
bcu gcig pa 'dzab bzla ba ni :
'dzab dgongs :
'dzab dbyangs :
mchod bstod las sbyor rim pa'o :
'di yi dgongs pa ni :
sngon gu ru pad+ma rgyal po me tog las sku 'khrungs pa'i tshe :
DA ki gsang ba ye shes la DA ki 'bum phrag du ma bcas pa pad sdong la bskor nas :
pad+ma'i yan lag rlung gis bskyod pa'i rta la bskyon nas dgongs pa gsal gdab pa dang :
bung bas me tog gi bcud len pa'i tshul gyis 'dzab bzlas pa dang :
mtsho chen rlabs g.yos pa'i tshul gyis las la sbyar ba'o :
dang po ni :
hrI:
bla ma dkon mchog thugs rje can rnams la :
byang chub ma thob bar du skyabs su mchi :
byang chub sems bskyed bdag gis bzung nas kyang :
'gro la phan phyir sangs rgyas 'grub par shog :
oM ma Ni pad+me hU~M:
skyabs sems :
dgongs pa lhar gsal ba :
hrI:
stong nyid snying rje'i ngang las rang byung ba :
ye shes 'od lnga 'bar ba'i gzhal yas dbus :
bla ma yi dam mkha' 'gro 'dus pa'i sku :
thugs rje chen po 'jig rten dbang phyug gsal :
oM ma Ni pad+me hU~M:
zhal gcig phyag bzhi sku bzhi lhun gyis grub :
sku mdog dkar po gangs ri'i phung po 'dra :
thal sbyar phreng ba pad+ma skyil krung bzhugs :
rgyan dang sprul pa 'gro ba'i 'dod dgur sgyur :
oM ma Ni pad+me hU~M:
spyi gtsug bla ma snang ba mtha' yas bzhugs :
rta mgrin dbang chen thugs kar nyon mongs 'joms :
yi ge drug ma ye shes dbyings kyi yum :
thabs dang shes rab sras dang sras mo gsal :
oM ma Ni pad+me hU~M:
phyogs dang phyogs mtshams mgon po tshe dpag med :
mi g.yo dong sprugs rigs drug spyan ras gzigs :
rta mgrin rig byed dzam la mgon por bcas :
dkyil 'khor yongs rdzogs lha tshogs ma lus rnams :
oM ma Ni pad+me hU~M:
pad 'dab drug la rig sngags 'bru drug po :
mu khyud ye shes rang mdangs kha dog lnga :
gsol 'debs bdag gi lus ngag yid gsum la :
ye shes rnam pa lnga yi dbang skur cig :
oM ma Ni pad+me hU~M:
thams cad chos dbyings rol pa'i dkyil 'khor 'dir :
ye shes lha tshogs 'dir gshegs brtan par bzhugs :
phyi nang gsang ba'i phyag mchod gtor tshogs bzhes :
dmigs med yongs sgrol 'gro don lhun rdzogs shog :[ \u0f88\u0f88 ]de nas me tog bcud len gyi bzlas pa ni :
oM ma Ni pad+me hU~M:
bdag gi spyi bo mgrin pa snying ga nas :
sku gsung thugs kyi snying po 'bru gsum gnas :
'od zer dkar dmar mthing gsum 'phros pa las :
khams gsum yongs sgrol sku gsum thob par shog :
oM ma Ni pad+me hU~M:
thugs kyi pad+ma 'dab drug lte ba la :
yang snying srog gi sa bon yi ge hrI:
'od zer yar 'phros rgyal ba rgya mtsho mnyes :
'od zer mar 'phros 'khor ba dong sprugs shog :
oM ma Ni pad+me hU~M:
yang snying hrIHlas yi ge drug gis bskor :
'od zer 'phros pas rigs drug gnas su phog :
'gro ba rigs drug sdug bsngal zhi bar mdzad :
nyon mongs drug sangs ye shes rgyas par shog :
oM ma Ni pad+me hU~M:
las sbyor lam khyer chu rlabs lta bu'i dbyangs ni :
oM ma Ni pad+me hU~M:
snang ba thams cad ye nas rang gi sems :
sems nyid gang yang ma grub stong pa nyid :
gnyis med spang blang med pa bde ba che :
yid dpyod blo 'das dgongs pa shar bar shog :
oM ma Ni pad+me hU~M:
snang ba thams cad snang stong sangs rgyas sku :
sgra grags thams cad grags stong chos nyid gsung :
dran rtog thams cad bde stong ye shes thugs :
gnyis med zhi ba sangs rgyas thob par shog :[ \u0f88\u0f88 ]ces mi tra snying thig 'jig rten dbang phyug gi mchod phreng bram ze'i lugs su bkod pa tshogs gnyis rgya mtsho zhes bya ba :
pad+ma rgyal pos sbyar ba rdzogs so :
g+hu h+ye :[ \u0f88\u0f88 ]rjes kyi rim pa ni tshogs mchod las shes so :
tshogs mchod mi byed na rjes 'di yis bsdu ba'o :
dang po bshags pa :
gnyis pa bkra shis :
gsum pa dal bsdu ba'o :
dang po ni :
oM:
gang yang bdag blo gti mug pas :
legs spyad 'di la nyes pa gang :
thugs dang 'gal ba gang bgyis pa :
'gro mgon khyed la bzod par gsol :
ces yig brgya :
dbyangs gsal :
rten 'brel snying po rnams brjod :
gnyis pa bkra shis ni :
oM:
bkra shis dang po byang chub thugs bskyed pas :
byang chub sems mchog chos dbyings mkha' ltar dag :
kun khyab stong nyid bkra shis gang lags pa :
bkra shis de yis sems can sangs rgyas shog :
bkra shis gnyis pa sa bcu'i lam la gnas :
thugs rje chen po'i snying rje nyi ma shar :
theg pa mchog gi bkra shis gang lags pa :
bkra shis de yis smon 'jug mthar phyin shog :
bkra shis gsum pa gsang sngags chos sgra sgrog :
theg chen sprin phung nam mkha'i khams kun khyab :
bskyed rdzogs chos char bkra shis gang lags pa :
bkra shis de yis smin grol mthar phyin shog :
bkra shis bzhi pa tshad med bzhi yi lam :
phrin las rnam bzhi'i rtsi bcud rgyas pa yis :
bsdu ba bzhi yi bkra shis gang lags pa :
bkra shis de yis skyes bzhi grol bar shog :
bkra shis lnga pa ye shes lnga yi 'od :
rigs lnga'i sangs rgyas 'bras bu mngon gyur pa'i :
sku lnga lhun grub bkra shis gang lags pa :
bkra shis de yis nyon mongs lnga grol shog :
bkra shis drug pa yi ge 'bru drug shar :
thugs rje drug gis 'gro don mthar phyin pas :
rigs drug bde ba'i bkra shis gang lags pa :
bkra shis de yis 'khor ba dong sprugs shog :
ces bya'o :
gsum pa dal bsdu zhing rgyun spyod bya ba ni :
ho :
chos dbyings mkha' la snying rje'i dkyil 'khor shar :
'jig rten dbang phyug 'khor ba dong nas sprugs :
'gro don mthar phyin thig le gcig tu gyur :
thig le mi dmigs mtshan ma bral bar bzhag :
oM AHhU~M badzra mu :
lam khyer ni :
A+oM ma Ni pad+me hU~M:
oM las phyi snod gzhal yas khang :
ma las nang bcud lha yi tshogs :
Ni las sgra grags yi ge drug :
pad las dran rtog phyag rgya che :
me las phrin las 'gro don rdzogs :
hU~M las chos kun rdzogs pa che :
'gro ba 'dren pa'i dpal du shar :
oM ma Ni pad+me hU~M:
sa ma ya :\u0f88
lha min \u0f88
nri'i rgya :\u0f88
yi rgya :narar rgya :
bdag stag sham pas chu lug la 'dong chu nas gdan drangs pa'o //
mang+ga laM//

//
