phud rabs rgyas pa'i sbyor rjes kyi ngag 'don nyung ngur bsdus pa bzhugs so //
oM swasti /
phud rabs rgyas pa'i sbyor ba yo byad kyi bsham gzhung ltar 'du byas la /
sangs rgyas chos dang tshogs kyi mchog rnams la //
byang chub bar du bdag ni skyabs su mchi //
bdag gis sbyin sogs bgyis pa'i bsod nams kyis //
'gro la phan phyir sangs rgyas 'grub par shog
/lan gsum gyis skyabs sems bya /
bdag bskyed ni /
oM swa b+hA ba shud+d+haHsarba d+harmAHswa b+hA ba bi shud+d+ho\u0f85 haM/
stong pa'i ngang las pad zla'i steng du rang nyid skad cig gis 'phags pa spyan ras gzigs sku mdog dkar gsal zhal gcig phyag gnyis pa /
g.yas mchog sbyin dang /
g.yon pad ma dkar po bsnams pa /
dar dang rin po che'i rgyan thams cad kyis brgyan cing /
zhabs rdo rje'i skyil mo krung du bzhugs pa'i skur gyur /
oM ma Ni pad+me hU~M hrIH
zhes bzla /
gnas dang mchod pa'i yo byad rnams la dmigs te /
raM las me 'bar bas mchod rdzas so so'i 'bags btsog dang ser sna la sogs pa'i ma dag pa thams cad bsregs /
oM swa b+hA ba bi shud+d+he badzra sid+d+hi hU~M/
stong pa'i ngang las snod bcud thams cad dag pa'i zhing gi bkod pa tshad med pa dang /
gnas khang rin po che'i gzhal med khang mtshan nyid thams cad yongs su rdzogs par gsal ba'i dbus su /
yo byad rnams ngo bo ye shes kyi bdud rtsi /
rnam pa 'dod dgu'i longs spyod /
byed las mgron rnams kyi dbang po drug gi spyod yul du zag pa med pa'i bde ba khyad par can skyed pa /
yul nam mkha'i mtha' khyab pa /
dus 'khor ba ji srid ma stongs kyi bar du rgyun mi chad pa byang chub sems dpa' kun tu bzang po'i rnam par thar pa las byung ba'i mchod pa'i sprin gyi phung po lta bur gyur /
na mas+sarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgyas brlab /
badzra s+pha ra Na khaM gis rgyas par spel /
de nas mgron spyan drang ba ni /
rang gi snying ga'i 'od zer gyis steng 'og phyogs mtshams thams cad kyi mgron rigs thams cad la phog nas gshegs par zhu ba phul bas thams cad dgyes nas 'byon par bka' gnang bar bsam ste /
spos dang rol mo'i sgra dang bcas nas spyan drang ba ni /
na mo /
bde gshegs snying pos 'gro kun yongs la khyab //
sems ni rgya chen mchog tu rab bskyed de //
'gro ba 'di dag ma lus sangs rgyas rgyu //
'di na snod min sems can gang yang med //
bzhengs shig bzhengs shig stobs bcu mnga' ba'i lha //
dus las mi 'da' thugs rje'i dbang gis ni //
sems can don la dgongs pa'i dkon mchog gsum //
yid kyis sprul zhing mchod pa'i gnas 'di ru //
rgyal ba 'khor bcas ma lus gshegs su gsol //
oM badzra sa ma ya dzaH
badzra sa ma ya hU~M/
badzra sa ma ya baM/
badzra sa ma ya hoH
badzra sa ma ya tiSh+Tha lhan /
zhing khams rgya mtsho'i 'khor 'das kyi mgron rigs thams cad byon nas nam mkha'/
bar snang /
sa gzhi kun tu so so'i gdan la dgyes bzhin bzhugs par gyur /
sngon du mchod bstod mnyes par bya ba ni /
oM/
bsod nams rin chen gling 'dir gshegs pa yi //
'khor 'das mgron rnams so so'i spyan lam du //
spos dang me tog mar me la sogs pa //
phyi nang gsang ba mchog gi mchod pa dang //
gdugs dang rgyal mtshan rol mo'i sprin phung gis //
nam mkha'i mtha' klas gyur pa bkang ste 'bul //
bsod nams ye shes tshogs chen rab rdzogs te //
'gal 'khrul nyams chag ma lus dag gyur nas //
mchog dang thun mong dngos grub bstsal du gsol //
oM badzra puSh+pe /
d+hU pe /
A lo ke
/gan+d+he /
nai bid+ya /
shab+da pU dza me g+ha sa mu dra s+pha ra Na sa ma ye AHhU~M/
dpag med yon tan rgya mtsho'i dbang phyug gtso //
bla ma yi dam mkha' 'gro'i tshogs rnams dang //
snang srid snod bcud mgron rnams thams cad la //
byang chub sems kyi ngang du phyag 'tshal bstod //[ <!TCC Tibetan character 4,37 undefined in unicode!> ]de nas bye brag tu dngos gzhi phud kyi mchod pa ni /
ho /
chos sku mnyam pa chen po'i sogs nas lhag ma'i bar gzhung ltar gtang /[ <!TCC Tibetan character 4,37 undefined in unicode!> ]rjes su bden pa'i stobs brjod pa ni /
na mo /
bdag gi bsam pa'i stobs dag dang //
de bzhin gshegs pa'i sbyin stobs dang //
chos kyi dbyings kyi stobs rnams kyis //
'khor 'das mgron la mchod pa dang //
sems can kun la phan gdags phyir //
don rnams gang dag bsam pa kun //
de dag thams cad ci rigs pa //
'jig rten khams ni ma lus par //
thogs pa med par 'byung gyur cig
/ces brjod do //
chos sbyin ni /
chos rnams thams cad rgyu las byung //
de rgyu de bzhin gshegs pas gsungs //
rgyu la 'gog pa gang yin pa //
dge sbyong chen pos 'di skad gsungs //
sdig pa ci yang mi bya ste //
dge ba phun sum tshogs par spyad //
rang gi sems ni yongs su gdul //
'di ni sangs rgyas bstan pa yin //
bzod par gsol zhing gshegs su gsol ba ni /
gtso bo nus pa ma mchis dang //
ma rnyed yongs su ma tshang bas //
'dir ni bgyi ba gang nongs pa //
de kun bzod par mdzad du gsol //
oM/
khyed kyis sems can don kun mdzad //
rjes su mthun pa'i dngos grub stsol //
sangs rgyas yul du gshegs nas kyang //
slar yang 'byon par mdzad du gsol //
oM badzra muH
sarba lo ka gats+tsha /
bsngo smon ni /
sbyin pa rgya chen gyur pa 'di yi mthus //
'gro ba rnams ni rang byung sangs rgyas shog
/sngon gyi rgyal ba rnams kyis ma bsgral ba'i //
skye bo'i tshogs rnams bdag gis sgrol bar shog
/rin chen dge tshogs 'di yis 'gro ba kun //
rtag par dam pa'i chos dang mi 'bral zhing //
rang gzhan don gnyis rdzogs par mthar phyin nas //
chos rnga sgrog pas 'jig rten mdzes par shog
/sangs rgyas bstan pa dar zhing rgyas par shog
/sems can thams cad bde zhing skyid par shog
/nyin dang mtshan du chos la spyod par shog
/rang gzhan don gnyis lhun grub 'byung bar shog
/bkra shis ni /
oM ye d+harmA sogs dang /
oM/
bkra shis dam pa dngos grub char 'beb pa //
bla ma yi dam mkha' 'gro chos skyong dang //
bla med dkon mchog gsum gyi bkra shis gang //
bkra shis des kyang deng 'dir bde legs shog
/'byung po gang dag 'dir ni lhags gyur tam //
sa 'am 'on te bar snang 'khod kyang rung //
skye dgu rnams la rtag tu byams byed cing //
nyin dang mtshan du chos la spyod par shog
/gnas 'dir nyin mo bde legs mtshan bde legs //
nyi ma'i gung yang bde legs shing //
nyin mtshan rtag tu bde legs pa //
dkon mchog gsum gyi bkra shis shog
/bdag cag yon mchod 'khor dang bcas pa thams cad shin tu dge zhing bkra shis par gyur cig
/oM su pra tiSh+Tha badzrA ya swA hA/
zhes brjod cing me tog gi char dbab /
rol mo'i sgra snyan par 'khrol bas dge legs su bya'o //
mang+ga laM///
/
