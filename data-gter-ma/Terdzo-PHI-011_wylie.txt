gnam chos thugs gter las :
rigs gsum mgon po'i dril sgrub bzhugs so :[ \u0f88\u0f88\u0f88\u0f88 \u0f88 ]gu ru d+he wa d+hA ki nI hU~M:
rigs gsum mgon po'i dril sgrub ni :
dkyil 'khor med cing gtor ma med :
stong pa'i ngang las pad zla nyi ma'i steng :
sangs rgyas kun gyi sku gsung thugs bsdus pa :
rang nyid rigs gsum mgon po gcig dril ba :
dbus zhal sku lus rtsa phyag rtsa zhabs rnams :
snying rje mthar phyin spyan ras gzigs mgon ni :
sku mdog dkar po phreng ba pad+ma 'dzin :
g.yas zhal phyag dang zhabs ni bar pa rnams :
shes rab mthar phyin 'jam dpal gzhon nu ni :
gur gum mdog can ral gri po ti 'dzin :
g.yon zhal phyag dang zhabs ni tha ma gnyis :
mthu stobs mthar phyin gsang ba'i bdag po ste :
char sprin mdog can rdo rje sdigs mdzub zhags :
zhabs drug sems dpa'i skyil krung gis bzhugs pa :
dar dang rin po che yi rgyan gyis brgyan :
spyan drangs bstim zhing dbang bskur rigs bdag mtshan :
AHhrIHhU~M:
de yis rigs gsum mgon po 'grub :
rgya rgya rgya :
de nas de yi las tshogs ni :
dang po snying rje skye ba'i thabs :
dang po rang nyid gcig dril bskyed :
de nas rang nyid tha mal pa'i :
mdun du rang gi ma rgan rnams :
la la me yi 'obs na gnas :
thar mi nus shing ngu 'bod byed :
la la chu dang gangs la gnas :
thar mi nus shing ngu 'bod byed :
la la rdo yi gseb rnams nas :
thar mi nus shing ngu 'bod byed :
la la za rgyu ma rnyed par :
thar mi nus shing ngu 'bod byed :
la la gcig gis gcig za zhing :
thar mi nus shing ngu 'bod byed :
la la rang gis rang za zhing :
thar mi nus shing ngu 'bod byed :
de ltar bskyed nas snying rje bya :
yang yang bsgoms pas nges par skye :
sa ma ya :
rgya rgya rgya :
shes rab che ba'i man ngag ni :
a ga ru dang a ru ra :
rang gi gdong bkrus chu yi nang :
bla ma'i zhal chab blugs nas sbrus :
de nyid sngags 'dis rab bsngags nas :
ltor song tsam gyis shes rab che :
oM a d+hI ni pa d+hI ni pra dz+nyA hU~M swA hA:
sa ma ya :
rgya rgya rgya :
mthu stobs che ba'i man ngag ni :
rdzas 'di bsngags nas mid pas chog :
chu srin sder mo chu dag dang :
gu gul nag po yung ba 'o :
oM hU~M hU~M ma ni d+hA ha ni phaT:
sa ma ya :
rgya rgya rgya :
kha thaM gu h+ya :[ \u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum pa bya lo snron zla ba'i nyer dgu la rigs gsum gcig dril zhal dngos su gzigs nas gsungs pa'o //
'di'i dbang gzungs dbang ltar ro ///
/
