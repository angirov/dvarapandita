gsang skor bka' brgyad kyi bzlas dmigs cung zad spros pa'i ngag 'don bzhugs so //
spro na bzlas pa la gsum las /
dang po zhi bar bsnyen pa ni :
hU~M:
phyag mtshan zhi ba'i lha tshogs kyi :
thugs srog sngags phreng 'od zer 'phros :
rtsa gsum rgyal ba rab 'byams mchod :
byin rlabs dngos grub rang la thim :
A+o~M bo d+hi tsit+ta ma hA su kha dz+nyA na d+hA tu A:
bsnyen pa 'bum phrag gsum bzlas pas :
bdag nyid byin brlabs nus rtsal rdzogs :
gnyis pa khro bor sgrub pa ni :
hU~M:
tshom bu dgu ldan gtso mchog gi :
thugs kar nyi zla kha sbyor dbus :
thugs srog sngags kyi phreng bas bskor :
bzlas pas rgyud bskul 'od zer 'phros :
snod bcud snang zhen thams cad sbyangs :
snang stong lha dang grags stong sngags :
rig stong 'od gsal phyag rgya che :
he ru kaHdang dbyer med gyur :
A+o~M badzra tsaN+Da sarba duSh+TAn ta ka ha na da ha pa tsa hU~M phaTa?:
sgrub pa'i gsang sngags bzhi 'bum bzlas :
nus pa dpal chen nyid dang mnyam :
gsum pa thun mong las sbyor ni :
hU~M:
bdag nyid dkyil 'khor lha tshogs las :
sku dang sngags phreng 'od zer mtshon :
pho nya dregs pa skar ltar 'khrugs :
srid gsum khyab cing khams gsum g.yos :
zhi rgyas dbang drag phrin las rdzogs :
khyad par gdug cing gtum pa'i tshogs :
dgug bsgral gnas spar chos dbyings bstims :
ming gi lhag ma med par gyur :
A+o~M badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karma raM raM dz+wa la raM hU~M phaTa?:
las sbyor khri phrag bzhi bzlas pas :
phrin las gang brtsam 'grub par 'gyur :
sa ma ya :
zhes bde gling bka' brgyad dregs 'dul las byung ba'i bzlas dmigs ngag 'don skabs 'dir 'brel chags pas zur du phyung zhing /
bsnyen sgrub las gsum gyi sngags rang gzhung ltar 'byin 'jug byas nas bris pa dge //
/
