\u0f88
dpal rdo rje bdud rtsi'i phrin las kyi kha skong las bzhi mchog lnga'i sbyin sreg gi cho ga grub gnyis 'od zer 'khyil ba zhes bya ba bzhugs so //
na mo gu ru badzrAmr-ita ya /
rdo rje nyi ma'i snang ba rab 'bar bas //
yid srubs tshang tshing kun sreg phan bde'i gzhir //
grub gnyis 'bras bzang cir yang smin mdzad pa //
'dod rgu'i dpal 'byung de yis rtag tu skyongs //
bsnyen dang sgrub pa'i kha skong zhing //
las kun nus pa'i rtsal 'byin pa //
sreg blug cho ga'i lag len ni //
rang gzhung dgongs pa ji bzhin dgod //
dpal rdo rje bdud rtsi las thams cad rab tu sgrub pa 'bar ba chen po'i ting nge 'dzin gyi rim par phye ba las /
zhi ba dang ni rgyas pa dang :
dbang dang mngon spyod mchog gi las :
thams cad me yis byed pa ste :
so so'i rigs kyis bsgrub par bya :
zhes las bde blag tu sgrub pa'i sbyin sreg gi rnam grangs lnga bstan cing /
las so sor bsngags pa'i rigs kyi lha'ang /
bdud rtsi 'khyil pas zhi ba nyid :
bdud rtsi khrag 'thung rgyas par brtag :
bdud rtsi mA kIs dbang byed de :
bdud rtsi hU~M gis bgegs kun sreg :
rdo rje bdud rtsi bde ba ches :
mchog gi ye shes rgyas par 'gyur :
zhes gsungs pa'i don lag tu len pa'i tshul la /
thog mar gang du bya ba'i sa der gar gyis sbyong bar gsungs pa sogs dkyus la mi 'grub pas dkar gtor dang gser skyems bsham /
gzhi gnas kyi bdag po la bsngos te phrin las bcol /
rdo rje bdud rtsi'i gsal snang dang nga rgyal brtan pos lag g.yas rdo rje dang bcas pa sa la bzhag ste zhi drag gi snying po brgya rtsa bzla zhing bdud rtsi ma da na 'thor bas kun rdzob dang /
swA b+hA ba'i sngags brjod la thams cad stong nyid du bsgom pa don dam gyi sbyang ba bya ba ni las lnga ka'i sngon du 'gro ba'o //
sreg blugs dngos la rnam grangs lnga yod pa'i dang po zhi ba'i sbyin sreg la gsum /
sbyor ba /
dngos gzhi /
rjes so //
dang po la'ang gnyis /
gshom dang cho ga'i sbyor ba'o //
dang po la /
thab khung ni bkra shis pa'i sa dkar zhing 'jam pa las stegs bu zlum po khru gang pa byas la tshangs zur gyi thig gdab /
lte ba zlum po mtho gang ba la pad+ma 'dab brgyad lte bar rdo rjes mtshan pa /
de rgyab kha khyer dang mu ran la sor bzhi re rdo rje'i phreng ba dang bcas pa'i phyi'i grwa bzhir zla phyed rdo rjes mtshan pa /
kha dog thams cad dkar po kho na byas pa'i phyi rol ba byung bdud rtsi lnga dang dri bzang gis byug
/me tog dkar po bkram /
bud shing 'o ma can gyi shing tsher ma dang srog chags med pa kha khyer steng na zlum po ji ltar 'tsham pa brtsig
/slob dpon gyi g.yon phyogs su mchod rdzas nyer spyod lnga /
sman raka
/gtor 'bul dkar zlum rnams 'das ma 'das kyi dbye bas cha gnyis /
g.yas phyogs su bsreg rdzas bud shing gi rgyu las byas pa'i yam shing sor brgyad pa /
mar khu /
til /
yungs dkar /
ku sha dang /
'bru sman dar zab rin po che me tog shing tog dkar zhing 'jam pa'i rigs rnams bsham /
de rnams kyi snod kyang 'byor na las so so dang mthun pa'i dbyibs dang kha dog can dgos pas 'dir dngul sogs dkar po las grub pa'i snod zlum por bsham dgos pa sogs phyi ma rnams la 'gre
/ku sha'i chun po bzhi'am brgyad /
rgya gram gcig
/me dar dkar po sogs 'du bya /
tho rangs sogs snga dro'i dus su slob dpon dar dang rin po che'i rgyan dkar pos brgyan /
'jam pa'i stan la kha shar du phyogs pas sems skyil gyis dwangs shing dul ba'i sems kyis 'khod pa'i mdun du /
rdor dril /
dgang blugs /
bsang chu /
nang mchod rnams bzhag go
/gnyis pa dngos gzhi la /
thog mar bdag gi rnal 'byor rdo rje bdud rtsi rtsa ba'i phrin las bzlas pa dang bcas pa /
tshogs byin rlabs /
mchod bshags kyi bar du btang la sbyin sreg skabs su 'bul rgyu'i tshogs phud gud du bcad /
bsang chu la 'dzom na bdud rtsi 'khyil ba'i bum rdzas sgrub thems gdab /
gzhung ltar oM badzra hU~M kA ra hU~M phaT:
sarba big+h+nAn ban+d+ha ban+d+ha ha na ha na da ha da ha u tsaT+TA ya u tsaT+TA ya hU~M hU~M phaT:
ces las sngags nyer gcig tsam gyis byin brlab /
dam tshig gsum gzung ba ni /
rdo rje thugs kar gtod la /
oM sarba ta thA ga ta tsit+ta badzra sa ma ya hU~MH
dril bu 'khrol zhing dkur brten la /
oM sarba ta thA ga ta wA ka g+haN+De sa ma ya AH
rdo rje dril bu thugs kar 'khyud rgya byas la /
oM sarba ta thA ga ta dz+nyA na kA ya mu dra sa ma ya oMH
zhes brjod cing /
de bzhin gshegs pa thams cad kyi thugs gsung sku'i bdag nyid las kyi 'khor los bsgyur ba'o snyam pa'i snyems pa bzung /
mchod sreg gi rdzas rnams /
oM badzra a mr-ita hU~M phaTaH
kyis bsang /
oM swA b+hA ba bi shud+d+ho\u0f85 haM:gis sbyang /
stong pa'i ngang las mchod sreg rdzas :
so so'i sa bon   las bzhi rim par oM trAM hrIHhU~M   mchan /yongs gyur las :
lha tshogs mnyes shing tshim pa dang :
las rnams 'grub pa'i nus ldan gyur :
oM sarba pU dza A hU~M:
badzra s+pha ra Na khaM:
zhes pas mchod rdzas dang /
bsreg rdzas /
oM oM swA hA:
zhes lan gsum gyis brlab /
rgyun bzhag gam bkra shis pa'i khyim nas byung ba'i me blangs la /
oM badzra a mr-ita ma hA su kha dz+wa la raM:
zhes pas du ba med par 'bar ba'i me g.yas su bskor nas thab tu bcug
/hU~M brjod cing rlung g.yab kyis me sbar /
oM ag+na ye swA hA/
zhes blugs gzar gyis mar khu'i thigs pas gso /
oM badzra satwa AH
zhes bzlas pa'i ku sha
/oM/
ku sha 'di ni gtsang zhing dge
/tshangs pa lha rnams dag byed yin //
dkon mchog gsum po mnyes byed pa //
sa las skyes pa 'dab ma'i snying //
bdag gi bgegs rnams thams cad ni //
zhi dang bkra shis mdzad du gsol //
swA hA/
zhes thab kyi khar g.yon nas brtsam ste g.yas skor du dgram /
thab bsang sbyang /
stong pa'i ngang las oM las mtshan nyid thams cad yongs su rdzogs pa'i zhi ba'i thab khung zlum zhing dkar ba ye shes kyi me phung 'bar zhing 'khyil ba'i klong du 
pad nyi dang ra skyes la gnas pa'i zhi ba'i me lha sku mdog dkar gsal zhi zhing 'dzum pa'i nyams can :
chu shel gyi phreng ba dang gun+d+he bsnams pa drang srong gi cha byad can gyi gnas gsum du oM AHhU~M:
rang gi snying ga nas 'od zer 'phros pas shar lho mtshams nas ye shes kyi me lha spyan drangs par bsam la :
dbyu gu rtse gsum gyi phyag rgya rna ba'i drung g.yob cing /
oM:
gzi brjid 'bar ba me yi lha :
bsreg blugs zhal zas bzhes pa dang :
zhi ba'i las kun sgrub mdzad phyir :
dam tshig dbang gis gshegs su gsol :
oM sarba de ba pU dza ma hA te dza ag+ni e h+ye hi :
zhes pas spyan drang /
dzaHhU~M baM hoHsa dbyer med du bstim /
ku sha'i chun po thab tu 'phang la /
pad+ma ka ma lA ya satwaM gyis gdan dbul /
dgang blugs thogs la /
hU~M:
thabs shes gzar bu raM gyis mtshan :
lha rnams ljags steng hU~M yig las :
byung ba'i 'od kyi sbu gu yis :
bsreg rdzas bdud rtsi'i rnam par drangs :
mnyes shing 'bar ba'i 'od zer gyis :
las kyi dngos grub bstsal bar gyur :
oM ag+na ye swA hA:
lan bdun gyis mar khus bkang ba'i dgang gzar 'bul zhing /
me lha drang srong 'khor dang bcas pas bdag cag gi nad gdon sdig sgrib mi mthun pa'i phyogs thams cad zhi ba'i phrin las mdzad du gsol :
oM shAn+tiM ku ru swA hA:
de 'dra slar yang lan gnyis te nyer gcig byon skyems su phul la me pra brtag
/oM AHhU~M:
dngos bshams yid las byung ba yi :
lha rdzas rmad byung mchod pa'i tshogs :
me lha 'khor dang bcas la 'bul :
zhi ba'i phrin las 'grub par mdzod :
oM ag+ne de ba sa pa ri wA ra sarba pU dza ho :
zhes mchod /
oM:
gzi brjid chen po me yi lha :
'bar ba'i phreng ba rab spro bas :
las kyi dngos grub mchog stsol mdzad :
'khor dang bcas la phyag 'tshal bstod :
ces bstod /
de nas yams shing thogs la /
oM dz+nyA na dz+wa la br-ik+ShA ya swA hA:
gzi brjid phun sum tshogs pa la bar du gcod pa thams cad oM shAn+tiM ku ru swA hA:
mar khu /
oM ag+na ye swA hA:
'byor pa phun sum tshogs pa la bar du gcod pa thams cad oM shAn+tiM ku ru swA hA:
til /
oM sarba pA paM da ha na badzrA ya swA hA:
sdig pa thams cad oM shAn+tiM ku ru swA hA:
yungs dkar /
oM sarba ar+tha sid+d+ha ya swA hA:
bgegs dang bar du gcod pa thams cad oM shAn+tiM ku ru swA hA:
me tog dkar po ku sha sogs zhi rdzas phyogs gcig tu byas pa la /
oM ag+ne de ba rA dza shAn+tiM ku ru swA hA:
zhes pa rnams grangs nyer gcig sogs ji ltar rigs pa phul la mthar dgang blugs skabs ltar phrin las gsol /
grangs rdzogs nas yungs dkar thab tu gtor te /
drang srong chen po 'khor dang bcas pas bsreg rdzas lha'i zhal du stob pa dang /
me nyid ye shes kyi mer byin gyis brlabs te /
bdag gi sdig sgrib thams cad zhi ba'i phrin las mdzad du gsol :
zhes gsol /
mar blugs gzar gang phul la /
oM ag+ne ye dz+wa la raM:
gyis me lha 'bar ba'i rnam par gyur par bsam mo :
'das pa'i me lha mchod pa ni /
oM badzra a mr-ita hU~M phaT:
oM swA b+hA ba bi shud+d+ho\u0f85 haM:
stong pa'i ngang las thab kyi dbus :
pad nyi'i gdan la hU~M dud kha :
sogs gter gzhung rim dbye gnyis pa ltar bdud rtsi 'khyil ba bskyed cing spyan drang /
rtsa ba'i phrin las ltar /
hU~M:
rdo rje dga' ba rnam pa bzhi'i :sogs nas /
rigs lngas dbur brgyan gyur :
ces bstims la dbang bskur rgyas gdab /
byon skyems ni /
dgang blugs thogs la /
hU~M:
thabs shes gzar bu sogs gong ltar la sngags /
oM AHhU~M swA hA:
lan bdun gyis 'gengs /
oM badzra a mr-ita kuN+Da lI sho d+ha ne sho d+ha ne bi sho d+ha ne hU~M swA hA:
rdo rje bdud rtsi 'khyil bas rnal 'byor pa bdag cag 'khor dang bcas pa'i nad gdon sdig sgrib dam tshig chag nyams 'gal rkyen bar chad mi mthun pa'i phyogs thams cad zhi ba'i phrin las mdzad du gsol :
oM shAn+tiM ku ru swA hA:
zhes pas 'bul /
slar yang de 'dra lan gnyis bskyar la /
rtsa ba'i phrin las ltar /
hU~M:
rdo rje rkang lag sogs nas /
rak+ta pi pA ho :
bar gyis phyag mchod dang /
bstod pa rang gzhung sh+lo ka gcig bya /
lha nyid zhi zhing 'dzum pa'i nyams can 'od zer dkar po dwangs shing bsil ba spro zhing bsdu bas zhi ba'i las rab 'byams mdzad par mos :
bsreg rdzas 'bul ba ni /
oM:
ye shes klong yangs 'khyil ba'i thab khung du :
bcom ldan rdo rje bdud rtsi 'khyil ba la :
mnyes byed rdzas kyi mchod pa dam pa 'bul :
rab 'byams zhi ba'i phrin las yongs rdzogs mdzod :
ces gsol nas /
gong gsal oM badzra a mr-ita kuN+Da lI sho d+ha ne sho d+ha ne bi sho d+ha ne hU~M swA hA:'i sngags mjug tu /
oM dz+nyA na dz+wa la br-ik+ShA ya swA hA:
oM shAn+tiM ku ru swA hA:
zhes rdzas sngags dang las sngags sbrel ba'i sngags kyis brgya phrag phul la /
rdo rje bdud rtsi 'khyil bas sogs dgang blugs skabs ltar phrin las gsol /
des 'gres te /
mar khu /
til /
yungs dkar rnams me lha'i skabs ltar dang /
zhi ba'i sbom rdzas rnams /
bzlas sngags mthar /
oM dz+nyA na dz+wa la pra sha ma Na ka rA ya swA hA:
zhes btags pas 'bul la phrin las gsol /
ting nge 'dzin ni /
de ltar phul pas lha thams cad mnyes tshims mchog gi 'od zer zla ba ltar dkar zhing bsil ba bdud rtsi'i rang bzhin can mkha' khyab tu spros pas rang dang dmigs yul gyi mi mthun pa'i phyogs thams cad zhi zhing :
zhi ba'i phrin las rab 'byams mdzad par bsam pa ni shin tu gal che ste rno la ngar gyis btags pa lta bu'o :
de'ang grangs gsog na brgya phrag re'i mtshams su mchod bstod mdor bsdus dang /
'dod don gsol /
de lta bu'i rim pas stong phrag sogs ci nus su 'bul lo //
de ni dngos gzhi 'das pa'i me lha mchod pa'i las rim mo //
gsum pa rjes kyi cho ga ni /
bud shing gis me gso /
gtor ma bran la bsang sbyang /
'bru gsum lan gsum brjod pas bdud rtsir brlab /
oM badzra a mr-ita kuN+Da lI/
i daM ba liM b+huny+dza kha kha khA hi khA hi :
sarba sid+d+hi m+me pra yats+tshan+tu :
zhes lan bdun gyis 'bul /
hU~M shrI badzra rA gA nIrti pU dza ho :
zhes pas gar dang /
oM sarba ga Na tsakra sa ma ya ho :
zhes pas tshogs /
oM shrI badzra rA gA ma da na a mr-ita ma hA su kha AHhU~M:
zhes ma da na 'bul /
bcom ldan bdud rtsi 'khyil ba yis :
gtor ma mchod tshogs 'di bzhes la :
rnal 'byor bdag cag 'khor bcas kyi :
las kyi 'bras bu mthar phyin mdzod :
ces phrin las gsol /
bsreg rdzas lhag ma rnams nyer gcig gam bdun la sogs pa 'bul /
gtang rag gi mchod bstod bya /
'dod don gong ltar gsol /
nongs pa bshags shing yig brgya bzla /
oM:
lha rdzas dam pa'i na bza' dang :
rdo rje'i so rtsi phul ba yis :
bdag cag rnal 'byor 'khor bcas la :
rtag tu thugs rjes dgongs mdzad gsol :
oM shrI badzra rA gA wasatrA ya AHhU~M:
zhes gos zung /
oM shrI badzra rA gA tam bu lA ya AHhU~M:
zhes so rtsi 'bul /
gshegs skyems kyi mar khu dgang blugs nyer gcig gong bzhin 'bul /
phrin las bcol mi dgos /
oM sarba dz+nyA na maN+Dal badzra mu :
thab kyi ye shes pa rang gi lte ba'i a thung la thim /
dam tshig pa 'bar ba'i rnam par gyur /
slar yang blugs gzar gyis mar khu dang oM badzra a mr-ita ma hA su kha dz+wa la raM:gyis me gso zhing /
'bar ba'i klong las me lha 'khor bcas zhal phyag gi rnam par bzhengs par gyur /
zhes gsal gdab la bsreg rdzas kyi lhag ma bdun la sogs pa 'bul /
gtor ma bsang sbyang /
'bru gsum gyis byin brlabs la /
oM ag+ne de ba sa pa ri bA ra i daM ba liM ta b+huny+dza kha kha khA hi khA hi :
sarba sid+d+hi m+me pra yats+tshan+tu :
zhes bdun gyis phul la /
mchod cing bstod /
'bar ba me yi lha tshogs rnams :
mchod sbyin gtor ma 'di bzhes la :
rnal 'byor bdag cag 'khor bcas kyi :
las kyi 'bras bu mthar phyin mdzod :
ces phrin las gsol /
nongs pa bzod gsol bya /
gshegs skyems dgang blugs nyer gcig byon skyems skabs ltar phul ba la phrin las bcol mi dgos /
bdag gi don dang gzhan gyi don :
byin za khyed kyis bsgrub kyis gshegs :
ji bzhin dus su slar byon la :
bdag gi 'dod pa thams cad sgrubs :
oM ag+ne de ba sa pa ri bA ra gats+tsha :
zhes me lha ye shes pa gshegs /
dam tshig pa 'bar ba'i rnam par gyur par bsam /
me rang zhir 'jog pa'am /
a kA ro'i sngags brjod cing 'o ma dang dri bzang gi chus btul /
thal ba ri rtse mthon por rlung la bskur ba'am /
rgya mtshor 'bab pa'i chu klung du bskyal /
tshogs la rol zhing nang gi sreg blugs byas la lhag ma gtang /
bdag bskyed bsdu ldang sogs rjes rim spyi ltar bya zhing bsngo smon shis brjod rgya cher bya'o ///
/de nyid gzhir bzhag ste las lhag ma rnams kha bsgyur ba'i tshul ni /
!
gnyis pa rgyas pa'i sbyin sreg la /
sbyor ba thab khung rgyal po'i bang mdzod kyi 'og dang zhing bzang po sogs dpal can gyi sa la stegs bu gru bzhi'i steng /
thab kyi lte ba sogs sngar ltar la dbyibs gru bzhi /
dbus su rin po che /
nor bu'i phreng bas bskor zhing kha dog ser po kho na bya /
me tog ser po bkram /
bud shing dri dang 'bras bur ldan pas gru bzhir brtsig
/gtor 'bul yang gru bzhi ser po /
bsreg rdzas mar khu /
yam shing bud shing gi rgyu las sor bcu drug yod pa /
dUrba /
zas mchog
/'bras /
so ba /
nas /
sran ma /
gro
/ku sha
/shing tog
/me tog ser po dang /
rin chen phye ma /
dar ras /
sman sna mdog ser zhing tshe dang lus kyi bcud len du 'gyur ba'i rigs rnams /
gser sogs ser po las grub pa'i snod gru bzhir bsham /
ku sha'i chun po /
me tog ser po sogs 'du bya /
nyi shar ram gung gi dus su slob dpon dar dang rin po che ser pos brgyan /
kha byang du phyogs pas bzang po'i stabs dang ngoms shing sgeg pa'i sems kyis 'khod pa rnams khyad par dang /
dngos gzhi la /
bdag bskyed nas mchod sreg rdzas byin brlab bar sngar ltar la /
bsreg rdzas /
oM trAM swA hA:
lan gsum gyis brlab /
rgyal po'am btsan phyug gi khyim nas blangs pa'i me sbar /
thab bskyed skabs /
stong pa'i ngang las swA las mtshan nyid thams cad yongs su rdzogs pa'i rgyas pa'i thab khung ye shes kyi me phung 'bar zhing 'khyil ba'i klong du 
pad nyi dang ra skyes la gnas pa'i rgyas pa'i me lha gser btso ma'i mdog can sgeg cing rab tu rgyas pa'i nyams dang ldan pa nyi ma bye ba'i gzi 'od 'phro ba :
nor bu'i phreng ba dang gun+d+he bsnams pa :
drang srong gi cha byad can dar dang rin po che'i rgyan gyis brgyan pa'i gnas gsum du oM AHhU~M:sogs dang /
zhi ba'i mal la /
rgyas pa'i las sogs kha bsgyur /
byon skyems dgang blugs skabs kyi phrin bcol /
me lha drang srong 'khor dang bcas pas bdag cag gi tshe bsod dpal 'byor ye shes yon tan snyan pa dang grags pa sogs mthun rkyen legs tshogs thams cad 'phel zhing rgyas pa'i phrin las mdzad du gsol :
swA puSh+TiM ku ru oM:
bsreg rdzas yam shing sngags oM dz+nyA na dz+wa la br-ik+ShA ya swA hA:
sham bu /
gzi brjid phun sum tshogs pa thams cad swA puSh+TiM ku ru oM:
mar khu /
oM ag+na ye swA hA/
'byor pa phun sum tshogs pa thams cad swA puSh+TiM ku ru oM:
dUrba /
oM badzra A yu She swA hA:
tshe ring ba phun sum tshogs pa thams cad swA puSh+TiM ku ru oM:
zas mchog la /
oM sarba sam+ba de swA hA:
bde ba phun sum tshogs pa thams cad swA puSh+TiM ku ru oM:
'bras la /
oM badzra puSh+TA ya swA hA:
bsod nams phun sum tshogs pa thams cad swA puSh+TiM ku ru oM:
so ba la /
oM badzra bI dzA ya swA hA:
nor dang 'bru phun sum tshogs pa thams cad swA puSh+TiM ku ru oM:
nas la /
oM ma hA be gA ya swA hA:
shugs phun sum tshogs pa thams cad swA puSh+TiM ku ru oM:
sran ma la /
oM ma hA ba lA ya swA hA:
stobs phun sum tshogs pa thams cad swA puSh+TiM ku ru oM:
gro la /
oM badzra g+hasma r+yai swA hA:
nad med pa phun sum tshogs pa thams cad swA puSh+TiM ku ru oM:
ku sha la /
oM a pra ti ha ta badzrA ya swA hA:
srung ba phun sum tshogs pa thams cad swA puSh+TiM ku ru oM:
shing tog la /
oM badzra ShI bA ya swA hA:
rigs rgyud phun sum tshogs pa thams cad swA puSh+TiM ku ru oM:
me tog ser po sogs rdzas spyi la /
oM ag+ne de wa rA dza puSh+TiM ku ru oM:
zhes pas phul la phrin bcol gong ltar /
yungs dkar thab tu 'thor ba'i 'dod gsol gsham yang de ltar bsgyur /
'das pa'i me lha mchod pa ni /
rim dbye lnga pa'i sgrub pa chen po'i skabs ltar te /
bsang sbyang /
stong pa'i ngang las thab kyi dbus :
sna tshogs pad zla nyi ma'i steng :
hU~M las rdo rje hU~M gis mtshan :
spro bsdus 'od kyi sogs bdud rtsi khrag 'thung lha bcu gsum pa'i dkyil 'khor bskyed la drang bstim rgyas gdab bar bya /
dgang blugs sngar ltar la sngags /
oM shrI he ru ka dz+wa la dz+wa la b+h+yo hU~M phaT:bdun gyis dgang /
sngags de la /
badzra a mr-ita ma hA su kha sid+d+hi hU~M hrIHThA:
rdo rje bdud rtsi he ru ka 'khor dang bcas pas rnal 'byor pa bdag cag 'khor dang bcas pa'i tshe bsod dpal 'byor ye shes yon tan snyan pa dang grags pa sogs mthun rkyen smon pa'i legs tshogs thams cad gong nas gong du 'phel zhing rgyas pa'i phrin las mdzad du gsol :
swA puSh+TiM ku ru oM:
zhes dbul /
phyag mchod rang gzhung /
sman gtor rak+ta rtsa ba'i phrin las nas /
bstod pa rang gzhung kho na'am /
khro bo spyi bstod grub nas /
lha thams cad sgeg cing rab tu rgyas pa'i nyams can 'od zer ser po nyi ma bye ba'i gzi byin 'bar ba spro zhing bsdu bas rgyas pa'i las rab 'byams mdzad par bsam :
bsreg rdzas 'bul ba'i tshigs bcad gong ltar /
trAM:
ye shes klong yangs 'khyil ba'i thab khung du :
rdo rje bdud rtsi khrag 'thung lha tshogs la :
mnyes byed rdzas kyi mchod pa dam pa 'bul :
rab 'byams rgyas pa'i phrin las yongs rdzogs mdzod :
ces bsgyur nas dgang blugs skabs kyi sngags gnyis sbrel ba'i mthar rdzas sngags btags pas yam shing sogs 'bul ba dang phrin bcol sngar bzhin bya /
rgyas pa'i rdzas spyi la bzlas sngags gsham du /
oM dz+nyA na dz+wa la pra s+phu Ta ka rA ya swA hA/
zhes btags pas 'bul la phrin las gsol /
ting nge 'dzin ni /
de ltar phul pas dkyil 'khor gyi lha tshogs mnyes shing tshims nas mchog gi 'od zer gser btso ma'i mdog can nyi ma bye ba'i gzi byin 'bar ba mkha' khyab tu spros pas rang dang dmigs yul gyi gang 'dod pa'i legs tshogs thams cad 'phel zhing rgyas pa'i phrin las rab 'byams mdzad par bsam :
rjes kyi cho ga zhi ba ji lta ba bzhin las /
'das gtor 'bul ba'i sngags brje ba dang /
rdo rje bdud rtsi he ru kas :
gtor ma mchod tshogs sogs kha bsgyur ba las gzhan thams cad 'dra /
me thal mdzod dam khyim phug tu sba ba dang khang zhing slas mal sogs la 'thor ro //
!
//gsum pa dbang gi sbyin sreg la /
sbyor ba thab khung smad 'tshong mas nyal po byas pa'i mal 'og gam mgron khang gi sa sogs la stegs bu zla gam byas pa'i steng /
thab kyi lte ba sogs gong ltar la dbyibs zla gam /
dbus su pad+ma /
lcags kyu'i phreng bas bskor zhing kha dog dmar po kho na bya /
me tog dmar po bkram /
bud shing ro skyur zhing mdog dmar ba zla gam du brtsig
/gtor 'bul yang zla gam dmar po /
bsreg rdzas til mar /
yam shing bud shing gi rgyu las sor bcu pa /
zas mchog sogs gang 'os sin+d+hu ra 'am li khris kha bsgyur ba dang /
lcags kyu can gyi me tog dmar po /
lan tshwa /
chang ngam glum /
sbrang rtsi /
'bru sman /
dar zab /
rin po che dang me tog shing tog sogs kha dog dmar la ro mngar ba dang skyur zhing yid sgyur ba'i rigs rnams /
zangs sogs dmar po las grub pa'i snod zla gam du bsham /
ku sha'i chun po /
me tog dmar po sogs 'du bya /
phyi dro'am dgong ka'i dus su slob dpon dar dang rin po che dmar pos brgyan /
kha nub tu phyogs la pad+ma'i skyil krung dang chags shing 'dun pa'i sems kyis 'khod pa rnams khyad par dang /
dngos gzhi la /
bdag bskyed nas bzung mchod sreg gi rdzas byin brlab bar zhi ba ltar la /
bsreg rdzas /
oM hrIHswA hA:
lan gsum gyis brlab /
me bram ze'am smad 'tshong ma'i khyim nas blangs pa sbar /
thab bskyed skabs /
stong pa'i ngang las AHlas mtshan nyid thams cad yongs su rdzogs pa'i dbang gi thab khung ye shes kyi me phung 'bar zhing 'khyil ba'i klong du 
pad nyi dang ra skyes la gnas pa'i dbang gi me lha pad+ma rA ga'i mdog can dgyes shing chags pa'i nyams dang ldan pa 'od zer dmar po 'phro ba :
pad+ma'i phreng ba dang gun+d+he bsnams pa :
drang srong gi cha byad can me tog dmar po'i phreng bas brgyan par gsal ba'i gnas gsum du oM AHhU~M:sogs dang /
zhi ba'i mal du /
dbang gi las sogs kha bsgyur /
byon skyems dgang blugs kyi phrin bcol /
me lha drang srong 'khor dang bcas pas bdag cag gi dbang du srid zhi'i legs tshogs thams cad 'du ba dang :
rab 'byams dbang gi phrin las thogs med du 'grub par mdzad du gsol :
AHbA shaM ku ru ho :
bsreg rdzas yam shing sngags sngar ltar la /
gzi brjid phun sum tshogs pa thams cad AHbA shaM ku ru ho :
zhes dang rgyas pas 'gres te bsreg rdzas so so ba gang 'dzom phul la phrin las de ltar bcol /
me tog sogs rdzas spyi rnams /
oM ag+ne de ba rA dza bA shaM ku ru ho :
zhes pas phul la phrin bcol gong ltar dang /
yungs dkar 'thor ba'i 'dod gsol gsham yang de ltar bsgyur /
'das pa'i me lha mchod pa ni /
bsang sbyang /
stong pa'i ngang las thab kyi dbus :
pad+ma nyi ma bam ro'i steng :
rin chen bdud rtsi mA ma kI:
sogs rim dbye bzhi pa ltar la /
rgyan gyis sgeg :
zhabs zung brkyang bskum stabs kyis bzhugs :
thugs kar pad nyir baM dmar ser :
'od 'phros ye shes spyan drangs gyur :
oM:
rin chen bdud rtsi mA ma kI:
thugs dam chen po'i dus la bab :
glog ltar myur ba'i thugs rje yis :
gnas 'dir spyan 'dren gshegs su gsol :
oM badzra a mr-ita mA ma kI e h+ye hi :
sa ma ya ho :
sa ma ya satwaM:
zhes lha bskyed la spyan drang /
bstim gzhug rgyas gdab rtsa ba'i las byang ltar bya /
dgang blugs byon skyems zhi ba ltar la sngags /
oM bAM rat+na mA ma kI badzra a mr-ita hU~M:
bdun gyis dgang /
oM baM rat+na mA ma kI badzra a mr-ita ma hA su kha ma da na sarba sid+d+hi hU~M hU~M:
rin chen bdud rtsi mA ma kI chen mos rnal 'byor pa bdag cag 'khor dang bcas pa'i dbang du srid zhi'i legs tshogs thams cad 'du ba dang :
rab 'byams dbang gi las thams cad 'bad med du 'grub pa'i phrin las mdzad du gsol :
A bA shaM ku ru ho :
zhes dbul /
phyag mchod rnams kyang phrin las ltar la /
gtor ma'i gsham du /
gtor ma'i mchod pa bzhes su gsol :
ma hA ba liM ta kha hi :
rak+ta pi pA ho :
zhes mchod /
hU~M:
'jig rten 'jig rten 'das pa yi :
dngos grub thams cad dbang byed pa :
yon tan rin chen mA ma kI:
pho nya'i tshogs dang bcas la bstod :
ces bstod /
lha thams cad dgyes shing rab tu chags pa'i nyams can 'od zer dmar po nyi ma bye ba'i gzi brjid can spro zhing bsdu bas dbang gi las rab 'byams mdzad par bsam :
bsreg rdzas 'bul ba'i tshigs bcad gong ltar /
hrI:
ye shes klong yangs 'khyil ba'i thab khung du :
rin chen bdud rtsi mA kI 'khor bcas la :
mnyes byed rdzas kyi mchod pa dam pa 'bul :
rab 'byams dbang gi phrin las yongs rdzogs mdzod :
ces bsgyur nas /
gong gi sngags ring ba'i gsham du rdzas sngags btags pas yam shing sogs 'bul ba dang phrin bcol sngar bzhin bya /
dbang rdzas spyi la /
gong gi sngags sham du /
oM dz+nyA na dz+wa la wA shaM ma na ka rA ya swA hA:
zhes btags pas 'bul zhing phrin las bcol /
ting nge 'dzin ni /
de ltar phul pas lha mnyes tshims mchog gi 'od zer rjes chags pad+ma rA ga'i mdangs can nyi ma bye ba'i gzi byin 'bar ba mkha' khyab tu spros pas snod bcud srid zhi'i legs tshogs thams cad dbang du 'dus :
khyad par dmigs pa'i yul la reg pas 'od dmar po'i rnam par mer gyis zhu nas bdag la thim :
dbang gi phrin las rab 'byams mdzad par bsam :
rjes kyi cho ga zhi ba ltar la sngags brje bas gtor ma dang /
gar /
tshogs 'bul la /
phrin bcol ni /
rin chen bdud rtsi mA ma kI:
gtor ma mchod tshogs sogs kha bsgyur /
ma da na khyad par du 'bul te /
dpa' bo dpa' mo'i ston mo'i skabs su 'byung ba'i /
oM AHhU~M ha hoHhrI:
sku gsung thugs kyi sogs nas /
dam tshig gis :
rin chen bdud rtsi mA kI mchod :
gnyis med mnyam pa'i sogs tshigs bcad sngags dang bcas pas 'bul /
de nas bsreg rdzas lhag ma 'bul ba phyin chad zhi ba ltar 'gre /
me thal gang dbang du bsdu bar 'dod pa'i phyogs su mthun pa'i rlung la bskur ba'am chu bo chen por bskyal lo //
!
//bzhi pa drag po'i sbyin sreg la /
sbyor ba thab khung dur khrod dang phung shul gyi sa sogs la stegs bu gru gsum byas pa'i steng /
thab kyi lte ba sogs sngar ltar la dbyibs gru gsum dbus su ral gri 'bar ba /
mtshon cha'i phreng bas bskor zhing ro sol sogs kyis kha dog nag la rngam par bya /
me tog nag po bkram /
bud shing dug dang tsher ma can gyi shing gru gsum du brtsig
/gtor 'bul gru gsum nag po /
bsreg rdzas mar nag
/yam shing bud shing gi rgyu las sor bzhi'am brgyad pa /
yungs dkar /
sha rus tshil bu /
dug sna khrag sna /
me tog tsher can sngon po dang nag po /
'bru sman dar zab rin po che me tog shing tog sogs kha dog nag cing tsha la rtsub pa dug gi rigs rnams /
lcags sogs nag po las grub pa'i snod gru gsum du bsham /
ku sha'i chun po /
me dar nag po sogs 'du bya /
mchod rdzas rnams g.yas dang /
bsreg rdzas rnams g.yon du bsham /
mun rub bam srod kyi dus su slob dpon zhwa nag phod nag rus pa dang rak+sha'i phreng bas brgyan /
kha lhor phyogs la rus sbal rngam pa'i 'dug stangs dang gdug cing gtum pa'i sems dang ldan pas 'khod pa rnams khyad par dang /
dngos gzhi la bdag bskyed nas brtsam mchod sreg gi rdzas byin brlab bar zhi ba ltar la /
oM hU~M swA hA:
zhes gsum gyis bsreg rdzas byin brlab /
gdol ba'am shan pa'i khyim nas byung ba'i me sbar /
thab bskyed skabs /
stong pa'i ngang las hA las mtshan nyid thams cad yongs su rdzogs pa'i drag po'i thab khung ye shes kyi me phung 'bar zhing 'khyil ba'i klong du 
pad nyi dang ra skyes la gnas pa'i drag po'i me lha mthing nag khro gtum 'bar ba'i nyams can tsha zhing rtsub pa'i 'od zer rab tu 'phro ba :
drag po'i phreng ba dang gun+d+he bsnams pa :
drang srong gi cha byad can rus pa'i rgyan gyis brgyan par gsal ba'i gnas gsum du oM AHhU~M:sogs dang /
zhi ba'i mal du /
drag po'i las sogs kha bsgyur /
byon skyems dgang blugs mthar /
me lha drang srong 'khor dang bcas pas bdag cag gi mi mthun pa'i phyogs thams cad tshar gcad pa dang drag po'i phrin las thams cad mdzad du gsol :
hA mA ra ya phaT:
ces las bcol /
bsreg rdzas yam shing sngags sngar ltar la /
sham bu /
gzi brjid phun sum tshogs pa la bar du gcod pa'i dgra bgegs thams cad hA mA ra ya phaT:
mar khu rang sngags dang sham bu snga mas rigs 'gre
/sha khrag sogs rdzas gzhan thams cad la /
oM ag+ne de ba rA dza mA ra ya phaT:
ces pas 'bul la bar mtshams rnams su snga ma ltar phrin las bcol /
yungs dkar thab tu 'thor ba'i 'dod gsol gsham yang de ltar bsgyur /
'das pa'i me lha mchod pa ni /
bsang sbyang /
stong pa'i ngang las thab kyi dbus :
pad+ma nyi ma 'od 'bar dbus :
hU~M yig mthing nag sogs rim dbye gsum pa ltar rdo rje hU~M mdzad bskyed cing spyan drang /
dgug gzhug dbang bskur rgyas gdab rnams las byang ltar la /
dgang blugs skabs hU~M ring po bdun gyis dgang /
oM badzra hU~M kA ra hU~M phaT:
sarba big+h+nAn b+han+d+ha b+han+d+ha ha na ha na da ha da ha u tsaT+TA ya u tsaT+TA ya hU~M hU~M phaT:
rdo rje bdud rtsi hU~M kA ras rnal 'byor pa bdag cag 'khor dang bcas pa'i byang chub sgrub pa'i lam gyi bar chad dgra bgegs 'byung po gdug pa can thams cad tshar bcad pa dang :
rab 'byams drag po'i las thams cad 'bad med du 'grub par mdzad du gsol :
hA mA ra ya phaT:
ces dbul /
phyag mchod phrin las ltar dang /
hU~M/
'jigs pa'i hU~M sgra nges sgrog cing //
bgegs rnams ma lus 'joms mdzad pa //
dngos grub ma lus stsol ba'i lha //
bgegs kyi dgra la phyag 'tshal bstod //
zhes bstod /
lha nyid khro zhing gtum pa'i nyams can 'od zer mthing nag me dang mtshon cha la sogs pa'i rnam par spro zhing bsdu bas drag po'i las rab 'byams mdzad par bsam :
bsreg rdzas 'bul ba'i tshigs bcad /
hU~M:
ye shes klong yangs 'khyil ba'i thab khung du :
rdo rje bdud rtsi hU~M mdzad khro bo la :
mnyes byed rdzas kyi mchod pa dam pa 'bul :
rab 'byams drag po'i phrin las yongs rdzogs mdzod :
ces bsgyur la /
yam shing sogs rdzas rnams /
oM badzra hU~M kA ra hU~M phaT:
kyi mthar rdzas sngags sbyar la 'bul /
phrin bcol sngar bzhin bya /
drag po'i rdzas spyi la /
bzlas sngags gsham du /
oM dz+nyA na dz+wa la pra mar d+ha na mA raM ka rA ya swA hA:
zhes btags pas 'bul zhing bar mtshams rnams su phrin las gsol /
ting nge 'dzin ni /
de ltar phul pas lha rnams mnyes tshims mchog gi 'od zer mthing nag khros 'khrugs rngams pa'i rang bzhin las ye shes kyi me dang mtshon cha'i char chen po mkha' khyab tu spros pas ma rungs gdug pa can thams cad tshar bcad :
drag shul gyi phrin las rab 'byams mdzad par bsam :
rjes kyi cho ga zhi ba ltar la /
'das gtor 'bul ba'i sngags brje ba dang /
rdo rje khro bo hU~M kA ras :
gtor ma mchod tshogs sogs kha bsgyur pa las gzhan khyad par med /
me dug khrag gi chus gcig char du gzhil /
thal ba rba klong drag tu 'khrugs pa'i chur dor ba'am /
dur khrod sogs su mnan nas las kyi rjes mi mngon par bya'o //
!
//lnga pa mchog gi sbyin sreg ni /
sbyor dngos rjes gsum gyi bya ba thams cad rgyas pa'i sbyin sreg ji lta ba bzhin bya ba las /
bsreg rdzas gtso bo rtsi mar gyi khu ba dang me tog sngon po /
khyad par sha lnga bdud rtsi lnga dgos pas de dag dngos sam ma 'dzom na phabs rgyun 'dres nges pa'i chos sman zan la bsres nas chang gis ril bur dril ba bsham /
thab bskyed skabs /
stong pa'i ngang las hU~M las mtshan nyid thams cad yongs su rdzogs pa'i mchog gi thab khung ye shes kyi me phung 'bar zhing 'khyil ba'i klong du 
pad nyi dang ra skyes la gnas pa'i mchog gi me lha gser btso ma'i mdog can sgeg cing rab tu rgyas pa'i nyams dang ldan pa nyi ma bye ba'i gzi 'od 'phro ba :
nor bu'i phreng ba dang gun+d+he bsnams pa :
drang srong gi cha byad can dar dang rin po che'i rgyan gyis brgyan pa'i gnas gsum du oM AHhU~M:sogs dang /
zhi ba'i mal du /
mchog gi las sogs kha bsgyur /
me lha'i byon skyems skabs /
me lha drang srong 'khor dang bcas pas bdag cag rnams kyis phyag rgya chen po mchog gi dngos grub 'grub pa'i phrin las mdzad du gsol /
hU~M ma hA su kha sa ma ya sid+d+hi ho :
zhes phrin las bcol /
bsreg rdzas yam shing sngags 'dra /
sham bu /
gzi brjid phun sum tshogs pa dang bde chen phyag rgya chen po mchog gi dngos grub swA puSh+TiM ku ru oM:
zhes pas 'gre
/sha lnga sogs /
oM ag+ne de ba rA dza ma hA su kha sa ma ya sid+d+hi ho :
zhes pas 'bul la mtshams su phrin bcol sogs 'gre /
'das pa'i me lha mchod pa ni /
bsang sbyang /
stong pa'i ngang las thab kyi dbus :
sna tshogs pad zla'i gdan gyi steng :
hU~M yig yongs gyur skad gcig gis :sogs rim dbye dang po ltar la rdo rje bdud rtsi gtso 'khor bskyed /
ye shes pa drang bstim rgyas gdab bar song nas /
dgang blugs la /
oM badzra a mr-ita ma hA su kha sid+d+hi swA hA:
bdun gyis dgang /
oM dz+wa la dz+wa la hU~M phaT b+h+yo swA hA:
dang 'dod gsol ni /
bcom ldan 'das rdo rje bdud rtsi gtso dang 'khor du bcas pas rnal 'byor pa bdag cag 'khor dang bcas pa rnams kyis bde stong zung 'jug phyag rgya chen po mchog gi dngos grub thogs pa med par myur du 'grub par mdzad du gsol /
hU~M ma hA su kha sa ma ya sid+d+hi ho :
zhes phul /
phyag mchod bstod pa'i bar bya /
lha rnams dgyes shing 'dzum la brjid pa'i nyams can 'od zer mthing ga bde ba chen po'i reg bya can spro dang bsdu bas mchog gi las rab 'byams mdzad par bsam /
bsreg rdzas 'bul ba'i tshigs bcad /
hU~M:
ye shes klong yangs 'khyil ba'i thab khung du :
bcom ldan rdo rje bdud rtsi 'khor bcas la :
mnyes byed rdzas kyi mchod pa dam pa 'bul :
rab 'byams mchog gi phrin las yongs rdzogs mdzod :
ces bsgyur la /
yam shing sogs rdzas rnams /
oM badzra a mr-ita ma hA su kha sid+d+hi swA hA:la rdzas sngags sbyar bas phul /
phrin bcol sngar ltar bya /
rdzas spyi rnams sngags smros ma thag pa la /
hU~M ma hA su kha sa ma ya sid+d+hi ho :
zhes btags pas phul zhing bar mtshams su phrin las bcol /
ting nge 'dzin ni /
de ltar phul pas lha rnams mnyes shing tshims nas mchog gi 'od zer mthing la dmar ba'i mdangs can zag med bde ba chen po'i rang bzhin can mkha' khyab tu spros pas /
sku gsung thugs ye shes rdo rje phyag rgya chen po che ba'i mchog gi dngos grub stan thog 'di nyid du thob pa'i phrin las mdzad par mos /
rjes chog zhi ba ltar la /
'das gtor 'bul ba'i sngags bzlas sngags zhi drag gnyis char la /
i daM ba liM ta btags pas 'bul /
bcom ldan rdo rje bdud rtsi ches :
gtor ma mchod tshogs sogs kha bsgyur /
gzhan rgyas pa ltar byas pas 'grub bo //
'di rnams sreg rkyang gi dbang du byas pa yin la /
sgrub mchod 'brel na /
'das pa'i me lha mchod skabs /
thab kyi dbus su so so'i gdan gsal btab /
de nas spyan 'dren gyi tshig brjod /
spos dang rol mos mtshon te tshom bu spyan drang /
me tog thab tu dor la lha bskyed cing byon skyems 'bul ba bya ste /
zhi ba la mtshon na /
bsang sbyang /
stong pa'i ngang las thab kyi dbus su sna tshogs pad+ma dang nyi ma'i gdan rab tu gsal bar gyur /
hU~M:
bde gshegs rnams ni sogs nas /
badzra sa mA dza :sa spyan drang /
tshom bu nas cung zad thab tu 'phang la /
hU~M:
rdo rje dga' ba sogs phrin las ltar /
dzaHhU~M baM ho :
bar gyis bzhugs gsol bya /
rang gzhung las /
bcom ldan rdo rje bdud rtsi 'khyil :
sogs nas /
bdud rtsi'i thod pa bsnams pas 'khyud :
ces gsal btab la dam tshig ye shes sogs dbang bskur rgyas gdab rjes byon skyems dgang blugs dang /
phyag mchod bstod pa phyin gzhung ltar bya /
gshegs gsol skabs /
thab kyi ye shes pa dkyil 'khor gyi gnas su gshegs /
dam tshig pa 'bar ba'i rnam par gyur /
ces mos la tshom bu slar spyan drangs pa rnams khyad par ro //
sreg blugs 'di nyid phrin las sgrub pa dang chad lhag gi kha skong ba la med du mi rung ba yin yang /
khyi mthong rdo rdeg gi lag len byed pa mang bas phan yon lta ci nyes pa skyed pa'i tshul shes par byas la rgyud lung rnams nas rdo rje slob dpon gyi de nyid bcu'i ya gyal gal po cher gsungs pa la /
chog rloms pho tshod kyis sgrib pa'i phung po mi gsog par gnad don ji bzhin khong du chud pa dang mthong brgyud ma nor ba'i lag len la bslab pa ci nas gal che'o //
phyi yi sbyor bas rang byung nang gi me //
stobs su gyur te phung khams snyigs ma sreg
/bde chen rdo rje'i dwangs bcud rab rgyas pas //
brtan g.yo 'od gsal thig le gcig gyur shog
/ces zab chos 'di la spyod par nus pa'i skal pa bzang po'i dpal gyis 'byor pa rnams la phan 'dod lhag pa'i bsam pas rtsa gzhung gi dgongs pa rnams yang gter pad+ma zhi khro las 'byung ba'i tshig gis gsal bar byas shing /
cung zad kha bskang bar 'os pa dag kyang gsang ba spyi'i 'gros las ma g.yos par pad+ma gar dbang phrin las 'gro 'dul rtsal gyis rdzong shod bde gshegs 'dus pa'i sgrub gnas chen por bsdebs pa dge legs 'phel //

//
