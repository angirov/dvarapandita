\u0f01\u0f83:
thugs dam zab pa skor bdun gyi bka' srung ma hA kA la'i sgrub thabs bzhugs :
dpal he ru ka la phyag 'tshal lo :
ma hA kA la sgrub par 'dod pas :
yi dam lha'i bsnyen pa thems nas :
dur khrod kyi gnas su stegs bu'i khar rdor rwa me ri dur khrod dbus thod mkhar gru bzhi sgo bzhi :
nang khrag zhag 'khrugs pa'i dbus su 'khor lo nag po rtsibs bzhi pa bri :
zhing chen dang ro ras la yab yum sras 'khor dang bcas pa'i sku tshul bzhin du bri :
rdo nag gru gsum la hU~M gis mtshan pa :
zhing chen dang dar nag la :
mtshal dang gri khrag gser la sogs pas srog sngags rnams bri :
'khor rnams la pha bong long bu :
lha mo la mtsho rdel gru gsum rnams la srog yig bri :
zhing chen nam :
ro ras la 'khor lo rtsibs bzhi pa'i nang du yab yum sras gsum :
rtsibs bzhi la 'khor :
mu khyud la :
oM shrI ma hA kA la shA sa na :
u pa hA ri ni :
e ShApany+tsi ma :
kA lo :
a yaM:
i daM rat+na tra yA ya :
a pa kA ri Ni :
ya di pra tIdz+nyAH
sma ra si ta dA:
i daM duSh+TAn :
kha kha khA hi khA hi :
sma ra sma ra :
gr-ih+Na gr-ih+Na :
b+han+d+ha b+han+d+ha :
ha na ha na :
da ha da ha :
pa tsa pa tsa :
di na me ke na mA ra ya hU~M phaT hU~M:
so so'i mthar :
rten 'dir brtan par bzhugs nas bdag sgrub pa po yi bar chad bzlog pa dang :
dngos grub 'grub pa'i phrin las mdzod cig :
gri snying :
rta nag :
g.yag nag :
bya nag gi snying :
sha khrag :
mtshal gyi thig le :
mi dbang gi 'bras bu :
shing lo rlung khyer :
glang dmar gyi snying :
bya rog gi snying :
gri lcags kyi gri gug :
gser gyi ral gri :
dar nag gi ru mtshon rnams khrus dang bgegs bskrad bya zhing mgon po gtso 'khor du bsgom zhing rab tu gnas pa dkyil 'khor gyi dbus su bzhag :
de'i mdun du 'bru sna lnga'i rjen phye khrag chang dang mar khus sbrus pa :
bdud rtsi gri khrag dug gis par btab pa :
zur gsum khru gang pa :
dmar gyi gur phub :
dkar gyi thig btab pa :
sha khrag dang 'bras chan :
khur ba sgog tsong spod kyis bskor :
mda' rgod sgro ma la dar nag dang me long btags pa 'dzugs :
'khor rnams la'ang gtor ma de 'dra ba re re bsham :
phyi nang gsang ba'i mchod pa spyan gzigs :
de rnams kyis dkyil 'khor gyi mtha' skor :
bgegs bskrad :
mtshams bcad :
skyabs 'gro :
sems bskyed :
tshogs bsags shing :
yi dam lha'i skur bsgom :
mchod pa rnams byin gyis brlab :
rten rnams chos nyid dag pa'i sngags kyis stong par sbyang :
dur khrod kyi sa gzhi'i dbus su gzhal yas khang gtso 'khor dang bcas pa bsgom :
gnas gsum byin gyis brlab :
ye shes pa spyan drang :
bzhugs su gsol nas dam ye bsre :
dzaHyis bkug :
hU~M gis bstim :
baM gyis dbyer med du bya :
hoHyis dgyes pa bskyed :
thugs dam bskul zhing phyag bya :
phyi mchod dur khrod kyi rdzas dang 'dod yon gyi mchod sprin :
nang mchod sman rag gtor gsum :
gsang mchod sbyor sgrol :
de kho na nyid lta ba'i mchod pa 'bul :
don bstod dang rtags bstod gang shes bya :
rang he ru kar gsal ba'i thugs ka'i hU~M la sngags kyi phreng bas bskor ba'i 'od zer :
lha tshogs rnams kyi thugs kar nyi ma la gnas pa'i hU~M la sogs pa'i srog gi yi ge la :
snying pos bskor ba la phog :
sngon gyi thugs dam rgyud bskul bar bsam la :
yi dam gyi bzlas pa cung zad bya :
rang rang gi srog sngags bzlas pas ci bsgo ba'i phrin las thams cad thogs med du sgrub par bsam la bzlas pa rtse gcig tu bya :
rtags byung na :
hU~M:
srin po'i gzugs kyi gdug pa can :
he ru ka yi pho nya ba :
mkha' 'gro kun gyi gtso bo che :
dngos grub kun gyi bdag nyid mchog :
ma hA kA la dgongs su gsol :
yab yum sras 'khor pho nyar bcas :
dngos grub stsol ba'i dus la bab :
sgrub mchod bsnyen pa mtha' ru phyin :
ma hA kA la'i zhal ston la :
sras mchog nag pos dngos grub stsol :
kro d+hI shwa rIs ye shes skyed :
las mkhan bzhi yis phrin las mdzod :
myur ba nyid du dngos grub stsol :
ces bskul zhing tshogs kyi 'khor lo skong bshags byas nas lha rnams rten la bstim mo :
'khor gyi gtor ma rnams phyir 'bul :
smon lam gyi rim pa bya'o :
sa ma ya rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan gyi srung zlog gsad gsum gyi 'khor lo bzhugs so :
dpal he ru ka la phyag 'tshal lo :
srung ba'i 'khor lo bri ba ni :
dar ram shog bu la 'khor lo rtsibs bzhi pa :
mu khyud rdor rwa me ri dang bcas pa bri :
dbus dang rtsibs rnams la lha sngags so so'i mthar :
che ge'i lus ngag yid gsum rak+Sha rak+Sha :
mu khyud la drag sngags :
phyi pa mu stegs pa'i dmod pa thams cad rak+Sha rak+Sha :
nang pa sangs rgyas pa'i dmod pa thams cad rak+Sha rak+Sha :
nad gdon bar chad chag che nyam nga thams cad rak+Sha rak+Sha :
ltas ngan cho 'phrul rmi lam ngan pa thams cad rak+Sha rak+Sha :
sdang ba'i dgra :
gnod pa'i bgegs :
za ba'i 'dre :
phung ba'i sri thams cad rak+Sha rak+Sha :
zhes bris la bdud rtsi lnga byugs :
lhar bskyed cing bltabs la dar gyis dril la mgul du btags pas bar chad thams cad bsrung bar 'gyur ro :
sa ma ya :
rgya rgya rgya :
zlog pa'i 'khor lo ni :
zhing lpags sam ro ras la 'khor lo rtsibs bzhi mu khyud mtshon cha me dpung phyir 'bar ba :
lha sngags rnams kyi mthar :
sgrub pa po la bar du gcod pa thams cad b+h+yo b+h+yo zlog zlog :
phyi pa mu stegs pa'i bden pa dgra la b+h+yo :
nang pa sangs rgyas pa'i bden pa dgra la b+h+yo :
ban bon sngags pa'i bsam sbyor ngan pa dgra la b+h+yo :
nad gdon bar chad thams cad dgra la b+h+yo :
chag che nyam nga thams cad dgra la b+h+yo :
ltas ngan cho 'phrul thams cad dgra la b+h+yo :
zhes bris la dug khrag dang gu gul byugs :
gtor ma'i rtser sbyar la 'phang ngo :
byad kha dang bar chad thams cad bzlog go :
sa ma ya rgya rgya rgya :
bsad pa mtshon cha'i 'khor lo'i nang du ling+ga zag rdzas dang bcas pa bcug :
mu khyud la :
drag sngags :
rtsibs steng du lha sngags sham bu :
dgra bgegs myur du khug :
lha dang phrol :
mthu dang rdzu 'phrul med par gyis :
rnam shes rten la phob :
byad du chug :
smyo bar gyis :
srog rtsa chod :
snying khrag thungs :
zhes bris la dug khrag byugs :
'gugs gzhug dang lha dbye byas la gtor ma'i zhabs su bcug go :
sa ma ya rgya rgya rgya :[ \u0f01\u0f83]:
zab bdun bka' srung legs ldan gyi srung zlog gsad gsum gyi man ngag ni :
rang nyid mgon po legs ldan du gsal ba'i thugs ka'i hU~M gis sangs rgyas rnams kyi ye shes bskul :
'khor lo rtsibs bcu par gyur :
mgon po'i thugs ka'i hU~M las khro bo bcu gri gug dang thod khrag 'dzin pa :
phyi rol du rdo rje rin po che pad+ma rgya gram phur pa ral gri :
ye shes kyi me dpung gi gur du bsam mo :
sa ma ya :[ \u0f01\u0f83]:
zlog pa'i man ngag ni :
mgon po'i thugs las khro bo bcu 'khor lo dang thun khrag 'dzin pa grangs med pa spros nas byad ma lha srung thun khrag gis myos shing :
'khor los gtubs nas phar la bzlog par bsam :
sa ma ya :[ \u0f01\u0f83]:
gsad pa'i man ngag ni :
mgon po'i mdun du brub khung gru gsum 'jigs su rung ba'i nang du dgra bo tshud :
khro bo rnams kyis g.yon pa'i lcags kyus bzung :
g.yas pa'i mtshon cha'i 'khor los glo snying gtubs par bsam :
sa ma ya :[ \u0f01\u0f83]:
sreg pa'i man ngag ni :
me hom nang du mgon po 'khor bcas zhal hom khung du gdangs pa'i nang du dgra bo gyur mid du gsol nas thugs ka'i ye shes kyi me dpung chen pos thul thul bsregs par bsam :
sa ma ya :[ \u0f01\u0f83]:
'phang ba'i man ngag ni :
mgon po 'khor bcas zhal phar la gzigs nas ku sgra dang bso sgra sgrog cing :
gtor ma nad mtshon dug gi rnam pa ltar thog rgyug pa ltar dgra bo'i yul du song bas tshang tshing du thog rgyab pa ltar mun pa 'khrugs shing sgra dang bcas te dmigs med du brlags par bsam :
sa ma ya rgya rgya rgya :
mnan pa'i man ngag ni :
lha srin drag po gang yin de'am :
las gshin nag po sa 'og nas 'ongs te kha gdangs pa'i nang du dgra bo 'phangs pas khong du mid de rim pa dgu'i sa 'og tu song bar bsam :
ri rab nag po hU~M yig gis mtshan pa :
dug dang mtshon cha'i char 'beb pas kha bcad :
sa gzhi rdo rje'i rang bzhin du bsam la bro brdung ngo :
sa ma ya :
rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan gyi las sbyor dgra bgegs 'dul ba'i smad las bzhugs so :[ \u0f01\u0f83]:
dpal he ru ka la phyag 'tshal lo :
bstan pa srung ba'i las rim rnal 'byor pa dam tshig ldan zhing ma hA kA la'i bsnyen sgrub mthar phyin pas :
zhing bcu ldan pa'i dgra bo bsgral ba la :
las sbyor 'di bya'o :
dur khrod kyi gnas su phung shul gyi sa la stegs bu gru gsum pa'i nang brus pa bcos thod ngan gyi nang du dgra'i ling+ga bca':
steng du thun sgrom lcags phye zangs phye rdo phye rnams kyis bkang ba :
de'i rgyab phyogs su mgon po'i sku rten bshams pa'i mdun du gtor mchod rnams legs par bkram :
bdag nyid lha'i nga rgyal gyis mdun du mgon po 'khor bcas bskyed :
gsad pa'i sngags bzlas shing mgon po'i sku las 'od zer 'phros pas pho nya rnams bskul :
lha tshogs rnams kyi sprul pa dang yang sprul bsam gyis mi khyab pas dgra bgegs thams cad lcags kyus bzung :
zhags pas bcings :
lcags sgrog gis bsdams :
dril bus myos par byas :
rdzas ngan gyi char phab pas lha srung gzhan du bskrad :
rnam shes rten dang gnyis med du bstim :
sku'i 'od zer gyis tshe dang bsod nams :
dbang dang dam tshig thams cad 'phrog nas dgra bo nag hrul gyis song bar bsam :
pho nya rnams kyis byad kyi drwa bas bcings :
smyo khrag gi char phab pas dran med du song bar bsam :
khug rtags byung na mgon po'i phyag g.yas kyi gri gug dgra bo'i snying dkar nag mtshams su btab pas rnam shes nag thum gyis bsad :
khong khrag lhud kyis lud pas sha khrag rnams lhag med du pho nya rnams kyis hab thob zos par bsam :
shing tsher ma can gyi hom du mgon po 'khor bcas zhal rab tu gdangs par bskyed :
ling+ga gri lcags gri gug gis gtubs la :
dgra bgegs lhag lhag gsol bar bsam la ling+ga dang thun rdzas mer bsreg :
thal ba mchod rten nam :
lha srin drag po gnas pa'i sar mnan :
mgon po 'khor bcas la gtor ma 'bul zhing dmar gtor zor du 'phang :
lha rten la bstim :
de ltar byas pas dgra bo gri thabs su 'chi'o :[ \u0f01\u0f83]:
'di'i rjes gnang bya ba ni :
slob mas mtshon cha la sogs pa'i yon phul :
slob dpon gyis rdzas rnams gtad la :
hU~M:
gsad pa spu gri 'bar ba dang :
srung ba rdo rje pha lam che :
zlog pa mtshon cha'i 'khor lo 'bar :
sreg pa hom gyi sbyor ba dang :
'phang ba gnam lcags thog dang 'dra :
mnan pa ri rab 'bar ba yi :
'khor lo thun rdzas gtad pa yis :
dgra bgegs 'dul ba'i dbang thob shog :
drag sngags brjo cing gtad do :
sa ma ya :
rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan gyi beng sgrub pa bzhugs so :[ \u0f01\u0f83]:
dpal he ru ka la phyag 'tshal lo :
mgon po legs ldan gyi beng sgrub ni :
tsher ma can gyi shing la rab 'dom gang :
'bring khru gsum :
yang na khru gang :
rtse mor tog nor bu'i dbyibs can :
mjug phur bu dbal gsum pa :
rked pa sgrom gru bzhi :
zlum po :
zla gam :
gru gsum rnams kyi sgo bzhi dang ldan pa :
stod du mgon po la srog 'khor :
bla rdo :
sku gzugs rnams bzhag :
smad du gsad sngags dang thun rdzas kyis gtams :
dkyil 'khor gyi dbus su bzhag la gtor mchod legs par bsham :
mgon po'i skur bskyed la :
mchod bstod bzlas pa bya :
beng stod nas lha dmag 'bum :
beng smad nas bdud dmag nyis khri chig stong 'gyed pas dmigs pa'i dgra bgegs rnams kyi sha zos :
khrag 'thung :
rkyen dang bar chad byad kha rbod gtong sde brgyad kyi dmag dpung thams cad phar la bzlog par bsam :
drag sngags drug cu rtsa brgyad pa sham bu can bzlas shing thugs dam bskul ba ni :
hU~M:
ko ka thang dmar khrag mtsho'i klong :
ma la ya yi drag shul do :
thod mkhar 'bar ba'i nang shed na :
yab gcig mgon po bzhugs pa ni :
dbu ni srid pa'i rtse mor sleb :
zhabs gnyis rgya mtsho'i gting du bsgrad :
ri rab 'bar ba'i zom la brten :
nam mkha'i khams la rgyu ba yi :
srid pa gsum dang mnyam pa'i sku :
phyag zhabs thog ser 'bab pa 'dra :
sku ni char sprin gtibs pa bzhin :
nyi ma 'bum gyi 'od zer 'phro :
bskal pa'i me chen phyogs bcur 'phro :
dregs pa thams cad las la 'gyed :
khyod kyi rdzu 'phrul phyag mtshan ni :
dmag gi rdzong chen beng phur 'dzin :
tsan+dan beng gi beng stod nas :
sprul pa'i lha dmag 'bum 'bum 'gyed :
dkar po dngul dang ser po gser :
shel gyi go mtshon thogs pa ni :
ba dan dkar po lhabs se lhab :
sprul pa'i dmag tshogs sha ra ra :
dmag rdzong beng gi smad dag nas :
dmar po zangs dang nag po lcags :
bse yi go cha mtshon cha thogs :
ba dan nag po mun ltar gtibs :
bdud dmag nyis khri chig stong 'gyed :
sprul pa'i dmag tshogs sha ra ra :
b+h+yo b+h+yo sdang ba'i dgra la b+h+yo :
b+h+yo b+h+yo gnod pa'i bgegs la b+h+yo :
dam nyams dgra bo las ngan gyi :
srog rtsa chod la snying khrag thungs :
lo dang zla bar ma bzhag la :
da lta nyid du sgrol la shog :
zhes rak+ta phyar zhing bskul lo :
de nas zlog pa bya ba ni :
hU~M:
nam mkha'i mtha' dang mnyam pa'i dkyil 'khor nas :
dpal ldan mgon po ma hA kA la ni :
mthing nag 'bar ba bai DUr+Ya yi ri :
nyi ma 'bum gyi 'od zer stong gis 'khyud :
zhal gyi khro gnyer sprin nag 'khrugs pa 'dra :
spyan nas nyi ma 'bar zhing spyan rtsa khrag mtsho 'khrugs :
bar snang tsam gyi zhal gdangs ha ha sgrog :
ljags ni glog dmar lta bur rab 'khrugs shing :
mche ba zla ba phyed pas rab tu gtams :
tshems ni spu gri 'bar ba rno dbal can :
dam nyams dgra bo hab hab zas su gsol :
phyag gis beng chen 'bar ba klad la bskor :
bdud 'dul tsan+dan beng gi beng stod nas :
lha dmag 'bum phrag du ma las la 'gyed :
dmag rdzong chen po tsan+dan beng smad nas :
bdud dmag nyis khri chig stong las la 'gyed :
g.yas la phyar bas pho rgyud rtsad nas gcod :
g.yon pas bsgril bas mo rgyud rdul du brlag :
ban bon sngags pa'i bsam sbyor ngan pa zlog :
lha 'dre stong gi za kha zug pa zlog :
mo rtsis rmi lam ngan pa thams cad zlog :
ltas ngan cho 'phrul thams cad bzlog tu gsol :
hU~M:
khyod kyi 'khor bcas thugs dam bskangs pa'i mthus :
nad kha yams kha thams cad dgra la zlog :
mo ngan rtsis rtsub thams cad dgra la zlog :
ye 'drog sum brgya drug cu dgra la zlog :
bgegs rigs stong phrag brgyad cu dgra la zlog :
glo bur dgu bcu rtsa gcig dgra la zlog :
byad kha phur kha thams cad dgra la zlog :
nad rigs bzhi brgya rtsa bzhi dgra la zlog :
gdon rigs nyis khri chig stong dgra la zlog :
lo kag zla kag zhag kag dgra la zlog :
pho bdud dal kha thams cad g.yas su sgyur :
mo bdud dal kha thams cad g.yon du sgyur :
spyi bdud dal kha thams cad mkha' la sgyur :
zlog go sgyur ro beng chen phur pas zlog :
zhes beng phyar zhing bsgril la phyir g.yug cing 'phang ngo :
beng chen phur bu'i las mtha' drag sngags kun gyi gzer kha rdzogs so :
sa ma ya :
rgya rgya rgya :
o rgyan mchog gyur gling pa'i gter ma'o ///
/
