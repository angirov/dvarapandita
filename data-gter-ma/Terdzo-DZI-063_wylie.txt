[<!TCC Tibetan character 3,182 undefined in unicode!>]:
lha mo dbyangs can ma'i sgrub thabs mun sel sgron me bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
thams cad kun mkhyen lha mo'i sku :
mi shes mun sel dbyangs can ma :
shes bya kun gzigs ma la 'dud :
bdag 'dra pad+ma 'byung gnas kyis :
de yi shes rab blo 'phel bstan :
de la don bzhi ste :
sdig pa bshags shing sdom pa gzung ba :
gzungs sgrub bstan pa :
rdzas gsog pa :
bskyed bzlas bstan pa'o :
dang po sdig pa bshags pa ni :
sngon 'gro rdo rje sems dpa' bskyed bzlas bya zhing :
bshags pa la 'bad do :
sdom pa gzung ba ni :
chang dang :
bud med dang :
dkor zas sdig zas thams cad spang ngo :
sha dang nyin mo'i gnyid dang :
go snyod la sogs pa spang :
'o ma dang dkar gsum brten par bya'o :
gnyis pa gzungs sgrub bstan pa ni :
dkyil 'khor gling bzhi ri rab dang bcas pa'i steng du kham phor bzhag :
gtor ma cha gsum g.yas su bsham :
mchod pa rnam lnga g.yon du bsham :
gsum pa rdzas gsag pa ni :
chu dag dkar po tsan+dan dkar po gnyis rtsi bzhin btags la :
sbrang rtsi dang mar :
ba dkar 'o ma btab la kham phor du blugs :
me long la dbyangs gsal bris te kha bcad do :
bzhi pa sgom bzlas bya ba ni :
rang nyid skad cig gis lha mo dbyangs can ma sku mdog dkar mo zhal gcig phyag gnyis rgyud mang sbreng ba la brtson pa :
lang tsho rgyas pa :
gzi brjid 'od dang ldan pa :
'dzum pa'i zhal la :
tsog pur pad+ma dang zla ba'i gdan la bzhugs pa gcig bskyed :
de nas lha mo'i mdun du pad+ma'i sdong po'i steng du :
nyi ma'i dal steng du :
'jam dpal mgon po zhal gcig phyag gnyis sku mdog ser po phyag g.yas ral gri dang g.yon po ti thugs kar bsnams pa :
sku la rin po che'i rgyan sna tshogs kyis brgyan par bsgom :
de yang gzhon nu 'od dang ldan pa :
dar sngon po'i sham thabs can du bsgom mo :
de nas bdag nyid lha mor gsal ba'i thugs kar pad zla'i steng du :
hrIM dkar po la dbyangs yig gis bskor bar bsgom :
de'i phyi rim 'dab brgyad la :
dbyangs yig bcu drug gnyis gnyis bsgom mo :
a A:
i I:
u U:
r-i r-I:
li lI:
e ai :
o au :
aM a :
thugs ka'i 'khor lo'i 'od zer las :
bdag gi blo'i ma rig pa'i mun pa dang :
mi shes rmongs pa thams cad sel bar bsgom :
de nas hriM yig skye ba med par bzla bar bya ste :
hriM hriM:
hriM hriM:
hriM hriM:
hriM hriM:
hriM hriM:
zhes bzlas pa de'i 'od zer dkar pos rang gi mgo lus thams cad khyab pas :
mi shes pa'i mun pa thams cad bsal te :
mdun gyi 'jam dpal 'od du zhu nas :
rang gi spyi gtsug tu thim pas :
sku'i 'od zer gyis mi shes pa'i sgrib pa thams cad byang bar bsgom :
gsung gi 'od zer gyis mgrin pa'i rtsa kha bye :
thugs kyi 'od zer gyis gti mug sel bar bsgom :
de nas rang gi snying rtse thur la yod pa de :
gyen du 'dab brgyad langs pa'i dkyil du :
A+o~M gcig bsgom :
de sna bug g.yas nas thon te :
rgya mtsho'i lha mo dbyangs can ma rang dang 'dra ba'i ye shes pa'i thugs kyi dkyil nas :
dbyangs yig 'khor lo'i rnam pa de nyid mdun gyi nam mkha' la spyan drangs te :
yid las byung ba'i mchod pa rnams :
'bru gsum gyis ye shes bdud rtsir byin brlabs te 'bul lo :
'jam dpal dbyangs can ma dang bcas pa la gtor ma yang sngags 'dis 'bul lo :
A+o~M prI tI de bI hrI ni bi ta stig na tsit+ta u pa de bI ra ti na tsit+ta sid+d+hi a mr-ita swA hA:
de ltar mchod pa 'bul :
'dod pa'i don la gsol ba btab nas :
de nas mdun gyi 'khor lo rang gi sna bug g.yon nas rngubs :
rang gi snying ga'i dkyil du thim :
pad+ma 'dab brgyad kyi lte bar 'jam dpal bsgom :
hriM hriM:
many+dzu shrI ye pra dz+nyA sid+d+hi bi ma le ru ru tsa le hU~M hU~M hriM hriM:
'jam dpal gyi thugs ka'i muM ser po la bzlas pa'i sngags des bskor bar bsam :
ye shes sems dpa' spyan drangs la yang yang bstim zhing sngags bzlas par bya'o :
gong 'og bsnyen sgrub kyi tshul du bzlas pa'am :
'on te sbrel yang mi 'gal :
gtso bor hriMHyig bzla'o :
zhag bdun gyis ni rig pa'i gnas lnga la sbyang yang :
shes rab kyi blo kha bye bar 'gyur ro :
gong du brtsis nas :
zla ba phyed zin pa'i dus su :
kham phor gyi 'o mas me long gi yig 'bru dag par bkrus te btung bar bya'o :
zla ba gzas zin pa'i ring chu la sngags bzlas te :
zin pa grol ba dang btung ngo :
yang na zla ba nya la nyi ma rtse shar dus su :
khrus byas te btung bar bya :
rtags ni :
ral gri dang shel :
mda' gzhu rnyed pa dang :
'od dang lha mo'i zhal mjal ba dang :
pi waM gi sgra thos pa la sogs 'byung ngo :
shes rab rtsal rgyas thos pa 'dzin cing thams cad la blo grol bar 'gyur ro :[ \u0f80]atsha :
las can gcig dang 'phrad par shog :
las can gcig dang 'phrad nas kyang :
rig pa'i gnas lngar mkhas par shog :
sa ma ya :
zab rgya :
gter rgya :
sbas rgya :
rgya gsum btab bo sa ma ya :
lha mo dbyangs can ma'i sgrub thabs /
sprul sku rat+na gling pas bsam yas byang chub chen po'i sku rgyab nas gdan drangs pa'o //
dge legs su gyur cig //
/
@#//
dbyangs can ma'i bstod pa snying gi mun sel bzhugs so //
na maHstotra de bI yai /
lha mo dbyangs can ma'i bstod pa snying gi mun sel zhes bya ba /
rgya mtsho'i lha mo de la gus pas phyag 'tshal lo //
e ma /
rab mdzes zhi ba'i ngang tshul can //
dbyings dag ston ka'i ri bong 'dzin //
rkang drug gar gyi stobs ldan ma //
dbyangs can ma la phyag 'tshal bstod //
blo gros dbang po'i rta bdun gyis //
yid kyi dga' ba'i 'gros skyed ma //
rab bzang dbang po'i gzhus skyob pa'i //
dbyangs can ma la phyag 'tshal bstod //
yang dag rgya mtsho'i dga' ston gyis //
lus can bde ba'i gnas ster ma //
kun tu dga' ba'i gnas 'byin ma //
dbyangs can ma la phyag 'tshal bstod //
blo gros rgya mtsho'i gting zab nas //
shes bya glang po'i stobs skyed can //
ma rig brlag pa'i rlabs sems ma //
dbyangs can ma la phyag 'tshal bstod //
'dod 'byung rgya mtsho'i khyon yangs nas //
dgos 'dod blo yi nor bu mchog
/bdag blo'i bang mdzod 'gengs mdzad ma //
dbyangs can ma la phyag 'tshal bstod //
ston zla'i mdog can lha mo ni //
bcu drug lang tsho'i dga' ster ma //
tsog bu'i 'dug stangs yid rab g.yo //
dbyangs can ma la phyag 'tshal bstod //
tshangs pa'i bu mo yid g.yo ma //
snyan pa'i rgyud mang sbreng la brtson //
gsung gi tsha zer blo mun 'byin //
dbyangs can ma la phyag 'tshal bstod //
gang 'dir dri za'i bu mo ni //
yid la dran pas mun sel ba //
rgya mtsho'i lha mo yid 'phrog ma //
dbyangs can ma la phyag 'tshal bstod //
dri med pad+ma'i gnyen mchog khyod //
bdag blo'i 'dab brgya rab dbye nas //
ji snyed shes bya'i mchog ster ma //
dbyangs can ma la phyag 'tshal bstod //
sngon nas yid du 'ong ba'i lha //
de ring mdo don mngon du byas //
'brel ldan bu mo yid la bcag
/'dzum pa'i mdangs ldan yid g.yo ma //
ring po zhig nas bsgrubs pa'i lha //
de ring 'dod pa'i don chen 'grub //
da rung yang yang zhal ston mdzod //
lha mo khyod bstod dge ba gang //
de yis rmongs pa'i mun sel nas //
kun kyang shes rab spyan ldan nas //
yon tan nam mkha'i mtha' mnyam zhing //
lha mo khyod dang dbyer med shog
/ces pa'i bstod pa 'di ni /
ras pa bsod nams dpal 'byor gyi gtso byas grogs mchog 'gas bskul ba'i ngor /
o rgyan chen po'i gsung 'dzin rang bzhin rdzogs pa chen po'i rnal 'byor pa rat+na gling pas sbyar ba'o //
blo gsal gangs ri'i ngogs las legs dkar zhing //
blo gros pad+ma'i gnyen mchog lha mo des //
'dod pa dga' ba'i tshul du lan 'ga' mthong //
de phyir yid 'dzum pad+ma'i dga' ston 'dis //
shes byed mthun snang 'grub pa'i blo rtsal can //
gter ston rat+na'i pad tshal rgyas gyur cig
/mang+ga laM/
bkra shis par gyur cig //
/
@#//
oM AHhU~M:
gtor ma 'dod pa'i yon tan gyi phung po /
mchod pa'i sprin phung /
gzugs sdug pa /
sgra snyan pa /
dri zhim pa /
ro mngar ba /
reg bya 'jam pa /
'dod dgu phun sum tshogs pa nam mkha'i mtha' dang mnyam par gyur /
oM AHhU~M/
rgya mtsho'i lha mo dbyangs can ma'i zhal du mchod sbyin gtor ma rgya chen po 'di 'bul bas /
sku gsung thugs rgyud mnyes shing tshims par mdzad du gsol /
'jam dpal mgon po'i zhal du mchod sbyin gyi gtor ma rgya chen po 'bul ba'i byin gyi rlabs kyis /
rnal 'byor pa bdag la shes bya ji lta ba mkhyen pa dang /
ji snyed mkhyen pa /
dbyer med mkhyen pa'i ye shes la thogs pa med par byin gyis brlab par mdzad du gsol /
bka' dang bstan bcos zab mo rgyal ba'i gsung rab kyi dgongs don phyin ci ma log par /
da lta nyid du bdag gis rtogs par mdzad du gsol /
bdag gi blo ma rig gi mun pa thams cad sel bar mdzad du gsol /
chos sku skye med gcig char du rtogs pa'i dngos grub stsol bar mdzad du gsol /
'chad pa dang /
rtsod pa dang /
rtsom pa dang /
rig pa'i gnas lnga thams cad la mnga' brnyes pa'i dngos grub stsol bar mdzad du gsol /
bdag gis shes bya thams cad la thogs pa med par shes rab 'jam dpal dbyangs dang mnyam pa'i dngos grub stsol bar mdzad du gsol /
shes bya thams cad gzigs pa'i spyan mnga' ba //
'gro kun dge legs sgrub pa'i thugs rje can //
bsam yas phrin las mdzad pa'i stobs mnga' ba //
'phags pa 'jam dpal dbyangs la phyag 'tshal bstod //
phyag 'tshal gsol btab bden pa'i byin rlabs kyis //
ma rig gti mug mun pa kun sel nas //
shes rab 'jam dpal dbyangs dang mnyam gyur nas //
smon lam gang btab dus 'dir 'grub par shog
/\u0f80atsha /
bkra shis par gyur cig //
/
