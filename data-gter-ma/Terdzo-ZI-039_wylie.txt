dpal bde mchog 'khor lo'i gsol 'debs bzhugs so //
chos rgyal thugs dam /
he ru ka dpal rdo rje phag mo dang //
su kha sid+d+hi rig 'dzin thod phreng rtsal //
mnga' bdag yab sras ma gcig mtsho rgyal ma //
gar gyi dbang phyug rtsal la gsol ba 'debs //
kun tu bzang po rigs lnga sems dpa'i tshogs //
dga' rab shrI siM rig 'dzin pad+ma 'byung //
mnga' bdag yab sras ma gcig mtsho rgyal ma //
gar gyi dbang phyug zhabs la gsol ba 'debs //
byin rlabs kun 'byung rtsa brgyud bla ma dang //
dngos grub rnam gnyis stsol ba'i yi dam lha //
bar chad sel ba'i mkha' 'gro bka' srung dang //
gter srung dam can rnams la gsol ba 'debs //
bdag gis khyed la gsol ba btab pa'i mthus //
snang srid dbang sdud srid gsum zil gyis mnan //
bskyed rim gding thob bzlas brjod sngags 'grub ste //
thugs mchog rig pa'i ye shes mngon gyur shog
/nyin mtshan mtha' bral gdod ma'i mgon po mchog
/lus gnad rlung gnad gnad du mthun pa dang //
ldem dang dwangs ldem ar la gtad pa yis //
rtags bcu rdzogs nas snang bzhi mthar phyin shog
/de yang chos sku ka dag bde ba che //
longs sku lug rgyud rang rtsal ma nges pa //
sprul sku zer bzhin 'gro don dpag med kyis //
'gro kun tshe gcig 'od lus 'grub par shog
/ces pa bde mchog 'khor lo'i brgyud pa'i gsol 'debs shig dgos zhes /
nyang stod tshul khrims rgyal mtshan gyis bskul ba la rdzogs chen pa gar gyi dbang phyug rtsal gyis bkod pa'o //
dge'o ///
/
