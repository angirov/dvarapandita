@#/
khyi smyon bcos pa'i thabs lag tu blang ba'i rim pa bzhugs so //
pad+ma 'byung gnas sku la phyag 'tshal lo //
snyigs dus ma mo 'khrugs pa'i kha rlangs dang //
rgyal 'gong 'byung po kha dar cho 'phrul che //
de dus khyi smyon mi smyon bong smyon gyis //
'gro ba kun la gnod 'tshe che ba dang /
khyad par me pho sprel lo tshes pa'i tshe /
khyi smyon gnod pa chen po dar bar gsungs //
de yi srung thabs brtag thabs bcos thabs dang //
sman dpyad rdzas sbyor dpag tu med pa rnams //
gter kha du mar rgya cher gsungs na yang //
lag tu mi lon sman rdzas dam tshig dka'//
de phyir 'gro la phan pa'i sems bskyed kyis //
sngags kyi bcos thabs gab sbas bsal te bkod //
chos bdag mkha' 'gros bka' yi gnang ba stsol //
sngags mkhan sha chang sgog tsong spangs byas te //
chu chen chu blangs sngags chu mang du bya //
mi rta nor phyugs gang phug rnams la ni //
yun ring bar du blud pas phan pa 'o //
dkon mchog kun 'dus pad+ma 'byung gnas la //
bdag dang nad pa thams cad skyabs su mchi //
'gro ba'i don du rig sngags bsgrub par bya //
chos kun mi dmigs ye nas rdzogs pa che //
de yi rang mdangs rang sems hrIHyig las //
rang nyid dbang chen rta mgrin sku mdog dmar /
khro bo'i chas rdzogs dbu gtsug rta dbu 'tsher //
gri gug thod khrag 'dzin cing brkyang bskum bzhugs //
phag mo dmar mo gri thod 'dzin pa 'khyud //
me dpung dbus su pad nyi ro stengs su //
'dor thabs kyis bzhugs thugs srog hrIHyig mtshan //
ye nas dam tshig ye shes gnyis med ngang //
stong pa'i ngang las nad pa thams cad kyi //
lus rnams so sor gzhal yas khang pa ni //
gru bzhi sgo bzhi rta babs chos 'khor bcas //
de dbus pad+ma nyi ma zla ba'i steng //
sems ni gsang bdag phyag na rdo rje mthing //
rdo rje phyar zhing sdigs mdzub thugs kar sgreng /
khro bo'i chas rdzogs 'dor thabs me klong bzhugs //
dam ye dbyer med thugs srog hU~M gis mtshan //
de ltar gsal bas sngags 'di grangs med bzlas //
oM kyai kyai ring ring kye ring mche ba'i dbal sod //
dang po sngags 'di stong phrag yan chad bzlas //
de nas sngags 'di bzla bar bya ba 'o //
oM dkar khram sod /
dmar khram sod /
nur khram sod /
khrag nyag ram sod /
me ltar 'bar ba sod /
chu ltar khol ba sod /
rlung ltar 'phyo ba sod /
gzhi dug nad kyi bdag mo la swA hA/
zhes pa'i sngags 'di lnga brgya tsam re bzlas /
de bar ngag bcad de nas thun bsdu ba /
snod bcud rang thim de yang mi dmigs gyur //
dge bas 'gro kun pad 'byung sku thob shog
/de nas sngar ltar thun gzung sngags par bya //
de ltar yun ring zhag grangs mang du bya //
nad pa la ni khyi smyon gtam mi smra //
mi gtsang la 'dzem drag shul 'thab rtsod spang //
de skad rA ga a s+yas bsdus te bris //
dge bas sems can thams cad bde gyur cig
/mang+ga laM///
/[ \u0f01\u0f83]:
gnam chos thugs kyi gter kha u pa rA dza'i skor las byung ba'i gdams pa ni /[ \u0f88\u0f88\u0f88 ]gu ru d+he wa d+hA ki nI hU~M:
khyi smyon srung dang bcos pa'i thabs :
ka kha ga gsum yin pa ste :
dang po ka ni khyi smyon ni :
mi 'ong ba yi thabs yin te :
rdzas ni mi dgos sngags dmigs 'di :
rang nyid thugs rje chen por bsam :
rang gi thugs nas 'od zer ni :
dkar la dmar ba'i mdangs chags 'phros :
khyi rnams thams cad byin brlabs bsam :
de nas sngags ni 'di yin no :
oM tog ge ya le hU~M phaT:

sa ma ya :
rgya rgya rgya :
kha pa khyi smyon mi rmug thabs :
rdzas ni mi dgos sngags dmigs 'di :
mi kun spyi bor thugs chen ni :
rgyal ba rgya mtsho dmar po bskyed :
de nyid bsrung byar thim par bsam :

de ltar lan grangs mang du bskyar :
oM wa le ye wa le ye ai swA hA:
sa ma ya :
rgya rgya rgya :
ga pa rmugs kyang skyon med thabs :
rdzas ni mi dgos sngags dmigs 'di :
rmugs pa'i mi de'i 

spyi bo ru :
thugs rje chen po bskyed nas su :
sku las bdud rtsi'i rgyun babs pas :
mi de'i dug rnams dag rjes su :
thugs rje chen po thim par bsam :
spro na za yig dpe'u ris ltar :
za yig    \u0f88
sngags 'di bzlas shing za yig sngags :
oM ha la ku gu a mr-ita ye swA hA:
srung skud chu sogs sngags kyang rung :
sa ma ya :
rgya rgya rgya :
ces pa sprul sku mi 'gyur rdo rje bya lo snron zla ba'i bcu bdun la rgyal ba rgya mtshos gsungs pa'o ///
/
