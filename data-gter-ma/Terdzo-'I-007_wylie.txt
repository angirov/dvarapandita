\u0f01\u0f83:
zab bdun rtsa gsum tshe zab las :
dbang gi mkha' 'gro'i bka' srung bzhugs so :
\u0f88\u0f88
rtsa gsum lha la gus pas 'dud :
de yi las sbyor dbang sdud kyi :
bka' srung rno ba'i las sbyor ni :
srid pa'i rtags 'dra'i brag gi zhol :
maN+Dal zla gam nyid du bya :
steng du zla gam sgo gcig nang :
pad+ma 'dab bzhi'i ze'u 'bru la :
nyi gdan lcags kyu dmar po dang :
zhags pa rtags kyis mtshan pa bri :
gtor ma shing gi thog bu ltar :
dmar po spod kyis bran pa la :
sku gzugs 'dzug cing dar gdugs phub :
srid pa'i ling+ga'i gzugs kyis brgyan :
phyi nang gsang ba'i mchod pa bsham :
mdun du lha yi zhing khams dbus :
pad+ma rA ga las grub pa'i :
pho brang zla gam sgo gcig nang :
pad+ma 'dab bzhi dbus dang lngar :
nyi ma'i gdan la hriM dmar po :
'od 'phros khams gsum dbang du sdud :
yongs gyur lha chen dbang phyug ni :
zhal gcig phyag gnyis sku mdog dmar :
zhi 'dzum chags pa'i nyams rgyas shing :
phyag g.yas lcags kyus khams gsum 'gugs :
g.yon pas rlung zhags srid gsum 'ching :
ut+pal dmar po dar dmar sogs :
sna tshogs cod pan rin chen dang :
rus pa'i rgyan drug mdzes pa yis :
brgyan cing ral pa'i thor tshugs la :
zla ba sna tshogs rdo rjes brgyan :
bzhengs thabs rtags ni 'od ldan bskyed :
de yi g.yon du u mAHni :
dmar gsal mdzes chags 'dzum pa'i mdangs :
ut+pal dar gyi cod pan dang :
rin chen du ma'i rgyan dang ldan :
lcags kyu zhags pa 'dzin pa yis :
yab la gdung bas brtse bar gnas :
gnyis ka gzi mdangs 'bar ba ru :
'od dmar 'khrigs pa'i dbus su gsal :
phyogs bzhir rigs bzhi'i mkha' 'gro rnams :
lcags kyu zhags pa lcags sgrog dril :
'dzin cing dar dang rin chen brgyan :
mdzes shing chags pa'i nyams rgyas shing :
srid gsum dbang sdud chen por gsal :

gnas gsum oM AHhU~M gsum 'bar :
gtso bo'i thugs ka'i hriM dmar las :
'od 'phros 'khor bcas spyan drangs gyur :
hrI:
sum cu rtsa gsum lha yi gnas :
chos bzang lha yi 'dun sa nas :
lha chen dbang phyug spyan 'dren na :
sngon gyi dam tshig chen por dgongs :
gnas 'dir myur du gshegs nas kyang :
'dod pa'i don rnams mchis par mdzod :
oM ma hA de ba dzaHu mAHde bI hriM:
ha ri ni sa badzra sa mA dza :
hrI:
rin chen mdzes pa'i gzhal yas 'dir :
gnyis med brtan par bzhugs su gsol :
spyan ras gzigs dbang 'jig rten tshul :
las rnams sgrub la phyag 'tshal lo :
badzra sa ma ya tiSh+Tha lhan :
dzaHhU~M baM ho :
a ti b+hU ho :
pra ti b+hU ho :
hrI:
dgyes pa bskyed pa'i mchod sprin ni :
khrus chab zhabs bsil yid du 'ong :
me tog bdug spos snang gsal dang :
dri chab zhal zas rol mo'i tshogs :
'khor lo nor bu btsun mo dang :
blon po rta glang dmag gi dpon :
bkra shis rdzas brgyad rtags brgyad dang :
gzugs sgra dri ro reg bya sogs :
srid pa'i 'dod dgu mchod pa'i sprin :
yul ljongs gnas khang dkor nor sogs :
mdzes pa'i khye 'u pho mo rnams :
mdzes shing yid 'ong rgyan dang ldan :
dug lnga dag pa ye shes rdzas :
'chi med bdud rtsi a mr-i ta :
gdug pa can rnams bsgral pa'i khrag :
khams gsum kun gyi pad+ma'i bcud :
dpa' bo'i dza gad myos byed chang :
'bru sna tshogs pa'i zan dang ni :
dkar gsum mngar gsum la phud dang :
sgog tsong khur ba 'bras chan zan :
sha sna spod dang sbyar pa yi :
longs spyod gtor ma'i mchod pa 'bul :
yid du 'ong ba bu mo'i tshogs :
rol mo glu gar dang bcas pas :
re re bzhin du lha chen gyi :
sku la sbyor zhing dga' bzhis mnyes :
stong nyid rang bzhin med pa ste :
mchod bya mchod byed ro gcig pas :
spros med spros pa'i mchod pa 'bul :
hrI:
'jig rten dbang phyug snying rje'i rol pa las :
khams gsum dbang sgyur lha chen gar gyi dbang :
srid gsum dbang sdud sku mdog dmar la 'tsher :
zhi ma khro la sgeg pa'i nyams ldan pa :
ral pa'i thor tshugs zla phyed rdo rjes spras :
phyag g.yas srid gsum 'gugs pa'i lcags kyu dang :
g.yon pa zhags pas khams gsum ma lus 'ching :
rin chen me tog dar dang rus pas brgyan :
zhabs gnyis bzhengs stabs rtags sgreng 'od 'bar ba :
yum chen u mAr rtag tu brtse bzhin pas :
srid pa'i mes po stong gsum dbang sdud pa :
lha chen pad+ma gar dbang khyod la bstod :
lha chen dgyes yum u mAHde bI ni :
dmar gsal chags nyams lcags kyu zhags pa thogs :
rin chen ut+pal rgyan ldan yab la brtse :
khams gsum yid 'gugs ma la phyag 'tshal bstod :
'khor gyi las byed mkha' 'gro rnam bzhi ni :
lcags kyu zhags pa lcags sgrog dril bu bsnams :
'gro kun 'gugs 'ching sdom myos las la brtson :
ci bgyis bka' nyan tshogs la phyag 'tshal bstod :

rang nyid yi dam du gsal ba'i thugs srog las 'od zer 'phros pas lha chen gyi thugs kar nyi ma'i steng du hriM gsal ba la 'od zer dang po phog pas lha chen dbang du bsdus :
gnyis pas dam tshig dran :
gsum pas dgyes pa bskyed :
bzhi pas gang dbang du bsdu ba'i gnas su 'od zer 'phros te khab len gyi rdos lcags blangs pa ltar dbang du bsdus par bsam la :
oM ma hA de ba dza :
u mAHde bI hriM ha ri ni sa sid+d+hi dza :
re re la yang 'bum phrag bzlas :
dbang du 'dus pa'i rtags 'od dmar po 'khyugs pa dang :
dngos dang nyams snang rmi lam la lha chen gyi sku mthong ba dang :
khye'u me tog dmar pos brgyan pa'am gos dmar can gyis zas gtad pa'am 'dud pa dang dga' ba'i rnam 'gyur ston pa ni dbang du 'dus pa'i rtags te :
gzhan yang dgyes pa'i rtags ni sku gzugs rnyed pa dang lcags kyu zhags pa byin pa sogs dang :
dbang sdud kyi
las 'grub pa'i rtags su gos rgyan dmar po byas lus la nyi ma shar ba ri rtser phyin pa dung 'bud dar phyar rol mo dkrol ba khrom 'dus nas phyag byas pa dbang bskur chos bshad pa nor phyugs mang po bsdu ba rnams ni las 'grub pa'i rtags so :
de nas thun mtshams rtags byung dus gtor ma gzab par 'bul zhing phrin las bcol ba ni :
hU~M:
zla gam dmar po dbang gi gzhal yas nas :
lha chen pad+ma gar gyi dbang phyug dang :
yum mchog u mAHde bI mkha' 'gro bzhi :
'khor bcas 'dod yon gtor ma 'di bzhes la :
sangs rgyas bstan pa dar zhing rgyas pa dang :
dge 'dun 'du zhing longs spyod rgyas par mdzod :
khyad par lha chen 'khor dang bcas pa yi :
srid gsum 'ching ba chags pa'i zhags pa des :
gang la dmigs pa de yi sgo gsum chings :
khams gsum 'gugs par 'dod pa'i lcags kyu des :
gang la dmigs pa de yi snying sgul la :
'dod pa'i longs spyod bsams pa'i lus ngag yid :
myur ba nyid du da lta nyid du khug :
khug pa de yang slar yang mi ldog pa'i :
bdag la snying las skyes pa'i mdza' gdung gis :
mthun rkyen sgrub pa'i grogs dang 'khor du mdzod :
mthu nus byin rlabs mkhyen ldan la sogs pa'i :
mkhas grub rnams kyang bdag gi dbang du sdus :
che dregs mnga' dbang bsgyur ba'i stobs ldan dang :
rgyal blon rnams kyang bdag gi dbang du mdzod :
bsod nams 'byor pa longs spyod ldan pa yi :
skye bo pho mo bdag gi dbang du mdzod :
dge bcu ldan pa'i yul khams yid 'dod pa'i :
sde srid mnga' ris bdag gi dbang du mdzod :
bdag la sdang bar byed pa'i dgra dang bgegs :
gnod par byed rnams thams cad dbang du sdus :
mnga' 'og bka' 'bangs rtsis la 'beb par mdzod :
gzugs mdzes yid du 'ong ba'i mtshan dang ldan :
khye 'u pho mo bdag gi dbang du sdus :
shes rab ldan zhing btsun pa'i rigs ldan pa'i :
dge 'dun 'dus pa'i tshogs rnams dbang du sdus :
gzhan yang zas nor longs spyod gang dgos rdzas :
phyogs mtshams kun nas da lta nyid du sdus :
thams cad bdag gi dbang du 'du ba yi :
'dod pa'i re ba thams cad skong du gsol :
zhes 'dod don gsol zhing mchod bstod bzod gsol byas la :
badzra mus rang gnas gshegs :
zab cing gnyan pas bka' rgya dam par bya'o :
sa ma ya rgya :[ \u0f88\u0f88 ]mchog gyur gling pas nam mkha' mdzod nas spyan drangs pa'o //[ \u0f80]atsha :[ \u0f01\u0f83]:
zab bdun rtsa gsum tshe zab las :
pad+ma mkha' 'gro'i bka' srung gi phyi nang gsang sgrub bzhugs :[ \u0f88\u0f88\u0f88 ]rtsa gsum lha la gus pas 'dud :
lha chen phyi sgrub bstan pa ni :
dbang gi rdzas gsum byugs pa yi :
ras la gtso 'khor sku rnams ni :
bgegs sbyangs bskyed bstim rab tu gnas :
dkyil 'khor dbus su gtor ma bshams :
de la mda' dar dmar po ni :
zangs kyi lcags kyu me long dang :
zhags pa dmar pos brgyan pa 'dzugs :
sku rten de yi mgul du btags :
rang nyid rta mgrin yab yum bsgom :
bgegs bskrad mchod pa byin gyis brlab :
de nas sgrub thabs phrin las bzhin :
tshul bzhin bsgom zhing bsnyen pa yi :
dus su ye shes du ma bstim :
dbang du gyur pa'i rtags rnams 'byung :
phrin las bcol zhing tshogs 'khor bya :
sa ma ya rgya :
de nas nang gi sgrub pa ni :
ras la sbyang 'dul legs par bya :
su ra rgya skag rnams kyis byugs :
gser gyi 'khor lo rtsibs bzhi bri :
dbus su hriM yig gnyis brtsegs la :
yab yum gnyis kyi sngags kyis bskor :
rtsibs bzhir ha ri ni sa bri :
rtsibs mchan rnams su 'dod pa'i don :
khug dzaHhriM sogs 'dod gsol dang :
mu khyud la yang 'dod gsol bri :
phyi rol lcags kyu'i phreng ba bri :
'khor lo rab gnas tshul bzhin bya :
pad+ma rA ga shel dang dung :
pha waM long rdo khab len rdo :
g.yu zangs la sogs nang du btum :
le brgan dmar pos phyi nas g.yogs :
skud pa sna lngas rgya gram bcings :
zangs kyi gwa'u zla gam ni :
rtags kyis mtshan pa'i nang du gzhug :
de nyid mda' yi ske ru btags :
phrin las phyi sgrub ltar du bya :
dam gnas dgyes bskyed dmigs pa yang :
dgyes bskyed lha mo'i thugs ka'i dzaHsa :
bkug pas dgyes par gyur par bsam :
rtags rnams byung na gong bzhin bya :
sa ma ya rgya :
de nas gsang ba'i sgrub pa ni :
smad 'tshong ma bzhag \u0f88\u0f88\u0f88[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88]gnyis la bri :
yab yum gnyis kyi sngags kyis bskor :
sbyangs la bgegs bskrad bskyed bstim bya :
'khor lo gnyis po kha sbyar la :
pho mo mdzes ma'i skra yis dkri :
le brgan dmar pos phyi nas g.yogs :
zangs kyi lcags kyu zhig gis mtshan :
pho mo'i thod bzang chang gis bkang :
mar gyis bstums la de ru gzhug :
thod pa 'bru sman mngar gsum dang :
dkar gsum shing thog dbang thang can :
rnams kyi lag nas byung ba dang :
pho mo mdzes ma'i mdza' ba yi :
lag nas byung ba rnams kyis bkang :
thod pa dar gyis g.yogs byas la :
tshon skud sna lngas rgya gram bcings :
spos kyis bdug la gtor ma yi :
'og tu many+dzi kha ru bzhag :
phrin las gong bzhin btang nas su :
bsnyen pa'i dus su u mA'i dzaHsa :
yab bskul de yi hriM yig las :
'od 'phros yum gyi dzaHla phog :
gnyis ka chags pas rab myos te :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 ]bzod med bde ba rgyas pa yi :[ \u0f88\u0f88\u0f88\u0f88\u0f88\u0f88]sa nas 'od zer ni :
lcags kyu'i dbyibs can 'phros pa yis :
dmigs yul rnams kyi gsang ba nas :
zhugs te snying gar hriM du gyur :
thams cad bsdus te dbang du byas :
thod pa'i gzugs la thim par bsam :
de tshe las 'grub rtags kyang 'byung :
gtor ma tshogs kyi mchod pa 'bul :
bstod cing phrin las bcol bar bya :
sa ma ya rgya rgya :
zhal shes ni \u0f88\u0f88\u0f88\u0f88nang du :
bsgrub bya'i \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
phyag mtshan bzhi bzhi bris pa dar gyis bkab la skud pa sna lngas bcings la gzungs dbus kyi thod pa la btags :
thun bar la bden stobs brjod la 'gugs gzhug bya'o :
sa ma ya rgya :
gsang rgya :
sbas rgya :
kha thaM:
mchog gyur gling pas su kha khrid nas nam mkha' mdzod nas bton pa'o ///
/
