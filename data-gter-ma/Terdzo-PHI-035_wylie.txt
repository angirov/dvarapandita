@#:
phyag na rdo rje las :
rwa srung dug khrag rdo rje'i go khrab las tshogs dang bcas pa bzhugs so :
bum thang ma 'o //
gu ru pad+ma 'byung gnas la phyag 'tshal lo :
slob dpon pad+ma 'byung gnas la :
mnga' bdag rgyal pos 'di skad zhus :
ma hA gu ru chen po lags :
da lta dus bzang spyod pa bzang :
lan gcig dus kyi tha ma la :
rnal 'byor rang lus ma smin par :
glo bur drag po'i las la 'jug :
rang gi sbyor bas rang nyid phung :
'di la gu rus bka' bstsal zhu :
ma hA gu rus bka' bstsal pa :
mnga' bdag rgyal po chen po lags :
gang zhig rnal 'byor dbang chung la :
snying dang 'dra ba dgrar langs te :
bsnyen sgrub byed pa'i long med na :
glo bur thog tu dgra langs te :
bstan pa gnyan po 'jig 'gyur bas :
bzlas pa bya long med par /   myur por drag las bya dgos na :
dgra bo klu la gtad pa dang :
mna' bskyel ser ba chen po glo bur du /   gtong :
rdo gnyan po /   bshig pha bong sa slog dang :
glo bur gnyan kha dbral dgos na :
gsang ba rdzas kyi srung ba bstan :
'di ni bstan pa srung ba dang :
bshig dang 'phel 'grib 'dis byed pas :
bum thang gter du sbas te bzhag :
lan gcig dus kyi tha ma la :
phongs pa kha zhan grangs nyung gcig dang 'phrad :
bdag gi smon lam mthu btsan des :
sangs rgyas bstan pa rgyas gyur cig :
mnga' bdag rgyal po chen po lags :
spyir na 'gro ba mtha' dag la :
mthun pa'i rdzas dang mi mthun rdzas :
thi gu dkar nag sgril ba 'dra :
mthun pa'i rdzas kyis mchod cing brten :
mi mthun rdzas kyis bkrol cing bsrung :
de la gnyen por gyur pa'i rdzas :
shin tu grangs mang bsam 'das kyang :
rgya gar rgya nag bal po na :
'di bas lhag pa gang yang med :
srung ba 'di las lhag pa'i chos :
btsal kyang rgyal pos ma rnyed do :
gnyen po rdzas 'di sus 'chang ba :
klu yi pho brang mes bsregs kyang :
rnal 'byor rang lus rdo rjer 'gyur :
gnyen por gyur pa'i gsang sngags dag :
bye ba sa ya brjod mi lang :
bklags pas 'grub pa'i rig sngags 'di :
gnam lcags klu 'dul rgyud dang ni :
gtum po thugs kyi rgyud nas btus :
khri 'am stong ngam brgya rtsa brgyad :
dug khrag sbyar ba'i rdzas rnams ni :
she'u oM b+hi ru dong blug :
sngags te dgos pa byung ba'i tshe :
rang gi gdong dang lus la byug :
phur pa dag ni lus la btags :
mi bzad drag las btsan thabs 'di :
glo bur mna' dang btsan ser dang :
sur phug gtad dang gsum du bstan :
srung ba 'dis ni rang lus rdo rjer 'gyur :
rang lus 'khor g.yog bcas rnams bsrung :
des ni mna' dang ser gtad dang :
phru slog pa dang thab dang gzhob :
sha dmar la sogs glo bur du :
bsrung ba 'di las lhag pa med :
sa bdag rgyal po mnga' thang dar ba dang :
ban bon snying rus sdug bsran che ba yis :
rgya gar rgya nag bal po dang :
siM ha'i yul dang o rgyan yul :
d+ha na ko sha'i yul dang kha che yi :
yul nas ji tsam btsal mod kyang :
srung ba 'di las lhag pa yong mi rnyed :
dug khrag sbyar ba'i srung ba bstan pa ni :
btsan dug bong dug bong nga re lcag pa :
thar nu thang phrom ka sho gan+d+ha   khyi dug pa /dang :
khyi lce ba /   shang lang spyang tsher ra dug pa :   'bras bu /
de la sogs te dug sna rnyed tshad bsags :
btsan dug shang lang med mi rung :
mi khyi ra phag gcan zan   spyang ki sre mong /khrag :
mo yi pad khrag    pho yi skyon med pa /mi rgod grir shi'i khrag :
gcan gzan bya   khra yin /yi khrag sna gces pa yin :
de la sogs te khrag sna mang du bsags :
dug dang khrag sna rwa dong nang du blugs :
legs par bsres la rul ba dang :
gnam lcags drag po'i sngags 'di bzla :
oM na mo bud+d+hA ya :
badzra kI li kI la ya :
nA ga du tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
yig 'bru so gnyis gnam lcags drag po'i sngags :
a dang ya yi bar na yig 'bru bzhi :
de 'og badzra ya'i bar yig 'bru bzhi :
nA d+he thog mtha'i bar na yig 'bru lnga :
mi dang li yi bar na yig 'bru gnyis :
b+han+d+ha'i yi ge bzhi po dang :
nA hA'i bar na yig 'bru gsum :
lar ni grong khyer drug tu 'dod pa yin :
dug khrag dong bu rtag tu lus la 'grogs :
bar bar sngags shing dri dang 'grogs :
yang na rang nyal sngas dang mi 'bral lo :
skabs su gsang sngags brgya rtsa yis :
srung rdzas gsos la bdag bsrung gzhan yang bsrung :
'khor g.yog bsrung dang gzhan bsrung ba :
phur bu rdo rje'i mdud pas bsrung :
dug khrag sbyar ba'i thum bu lus la gdags :
ser ba bsrung na seng ldeng phur bu'o :   ser ba'i rkang pa la dug khrag rgyab pas thub bo //
steng 'og phyogs mtshams brgyad du 'dzug par bya :
gcig ni byung tshe gdong du brdeg :
phur bu'i rtse ru dug khrag phur ma gdags :
dug khrag yungs dkar ser ba yong ba'i /   gdong du brdeg :
rang lus rtag tu dri dang 'grogs pas thub :
sngas su bcugs la rtag tu dri dang 'grogs :
drag las bya na gnas su   dug khrag /thig le bya :
lam srang gcod na dug khrag gsum sgreng bya :   dpral ba snying ga mkhur tshos la lan gsum gtor bar bya /
phur bu phyogs sgril g.yas su spyi rdeg bya :
rtse las 'od zer gnam lcags thog bzhin 'phro :   bas bcom par bsam /
gcig ni lam gyi sna ru btab la bzhag :
dug khrag gtor zhing rang gi gnas su bros :
dri tshor tsam gyis klu gnyan lus sems brlag :
rgyal po chen po kun la ma spel cig :
spel na rA tsa khyod kyi bstan pa bshig :
mi nag lag tu song ba tsam gyis ni :
kho'i lus lcags kyi sdong po dril ba ltar song nas :
rig sngags mthu dang sbyor bas tshugs mi 'gyur :
des na bstan pa snub pa'i mchog tu 'di 'gyur bas :
kun la spel na rgyal po khrag tu skyug :
tshe thung nad mang sdug bsngal sna tshogs 'byung :
de bas ma spel sa yi gter du sbos :
rang lus rdo rjer ma gyur par :
mnan gtad thub spyod las byed pa :
gcer bu ral kha byed pa 'dra :
de bas 'di la nan tan bya :
slob dpon skye 'chi'i 'jigs pa dang :
slob ma dam ldan re tsam las :
mi sbyin pa yi mna' rgyas gdab :
spel na dam nyams mkha' 'gros sdigs :
sa ma ya :
zab rgya :
sbas rgya :
gsang rgya :
gtad rgya :
rgya bzhis btab bo :[ \u0f80]atsha :
rwa srung gi zhal gdams ni :
slob dpon pad+ma 'byung gnas la :
mnga' bdag rgyal pos 'di skad zhus :
ma hA gu ru chen po lags :
gong gi dug khrag rdzas rnams la :
ting 'dzin rim pa mi 'tshal lam :
rdzas la sel ba mi 'tshal lam :
snod la khyad par ma mchis sam :
sngags la ngar gsos mi 'tshal lam :
'khor lo bskor thabs ma mchis sam :
las kyi mtha' bsgyur ji ltar bgyi :
'di rnams gu rus bka' bstsal 'tshal :
zhes zhus nas :
gser dang g.yu yi mchod pa 'bul :
'bras chang nas chang mgul du drangs :
de la gu rus bka' bstsal pa :
mnga' bdag rgyal po chen po lags :
srung ba'i mchog tu gyur pa ni :
dug khrag rdzas kyi srung ba la :
brten pa tsam gyis mi chog par :
'di la nan tan byed pa legs :
nga ni mngon shes che dang ldan :
phyi ma'i dus kyi rnal 'byor rnams :
the tshom yid gnyis bsal ba'i phyir :
dug khrag rdzas kyi srung ba yi :
bya thabs rim pa ma lus pa :
snod ldan rgyal po khyod la bstan :
gzhan la ma bstan thugs la phur :
kun la bstan na rgyal po'i dam tshig nyams :
rang don gyis la gter du sbos :
dug khrag rdzas kyi srung ba yi :
ting 'dzin rim pa bstan pa ni :
dang po stong pa nyid du bsgom :
de ni lta ba /   gyad kyi lha zhes bya :
cis kyang mi 'jig nam mkha' lta bu'o :
de nas rdzas dang snod bcas pa :
bskal pa'i me dpung 'bar bar bsgom :
mgar ba'i tshwa tshwa lta bu yis :
gnod byed ma lus bsregs par bsam :
de la sngags rnams btab pa yis :
me la sbud pa bus pa bzhin :
me chen 'bar bas bsregs par bsam :
rang nyid yi dam lhar bskyed la :
de ni rje dang dpon du bsam :
lha srin sde brgyad bran du bsam :
rje bos bran la bka' bstsal bzhin :
thams cad ma lus nyan par bsam :   las mtha' bsdu dus su /
de ni ting 'dzin rim pa 'o :
rdzas kyi sel ba bstan pa ni :
dug sna thams cad btang ba la :
spyang dug dbyig dug mi gtang ngo :
spyang dug dug gi spyang ki yin :
rin chen dbyig dug g.ya' dang ldan :
g.ya' yis khrag dri gsod pa'i phyir :
de phyir de gnyis mi gtang ngo :
phyi ma dug sna rnyed tshad gsag :
khrag sna thams cad btang ba la :
phug ron phyi ba mdze can khrag :
rus sbal khrag   nus pa med par 'gyur bas so /rnams mi gtang ngo :
phug ron lkugs pas khrag ngar 'chi :
phyi ba nyal bas khrag rlangs chung :
mdze can ye rul nus pa gsod :
de phyir de gsum mi gtang ngo :
phyi ma khrag sna tshogs tshad gsag :
tshwa dang bul tog mu zi mi brten no :   tshwa yis gzhan gyi nus pa gsod /
mu zis dri gsod phyis mi rung /
dug dang khrag gi nus pa gsod :
de phyir seb tu mi gtang ngo :
rdzas de mi lag mi 'grim zhing :
dam med lag tu song na dug nus nyams :
de phyir sbas te bcang ba gces :
de rnams rdzas kyi sel ba 'o :
snod kyi khyad par bstan pa ni :
gnas su 'chang na oM b+hir gsag :
mi mkho'i tshe na kha tshil bus bsdam /   rlangs pa 'khyil phyir nus pa che :
de phyir par bur gsag par bya :
rgyal khams bskor na she 'ur blug :   gri rkang bcad pa /
sba ba bde la nus pa che :
de phyir   dril bu lta bu /rkang dong blug pa yin :
drag las byed na g.yag rur blug :
rlangs pa 'byung zhing ngar dang ldan :
de phyir khyu ba'i g.yag rur gces :   rwa rtser chu srin gyi kha byas la rlangs pa mi thon par bya /
rwa la sgo nga spra tshil byug :
sra la nus pa che ba 'o :
snod kyi khyad par bstan pa'o :
sngags kyi ngar gsos bstan pa ni :
bud+d+ha ya yi sngags gzhug tu :
rA tsa mA ra ya rbad :
rA tsa sid+d+hi mA ra ya gtub :
rA tsa sid+d+hi mA ra ya dza :   rA tsa sid+d+hi mA ra ya thibs dza :   dpe gcig na 'di skad 'dug
/zhes pho gdon gnod na gdags :
ma ma zhu tri mA ra ya dza :
ma ma tri mA ra ya dza :
ma du tri dza mA ra ya rbad :
ces pa mos gdon gnod na gdags :
tri'u tri'u mA ra ya dza :
tri sho mA ra ya dza :
tri du mA ra ya dza rbad :
ces pa 'gong po 'gong mos gnod na gdags :
gal te zho chang bsrung ba na :
rgyun sngags gsham du sngags 'di gdags :
oM sar sar byi sar sar hU~M phaT:   nas la btab nas par bu'i nang du blug
/ces pa gdags :
gal te rbod gtong zlog pa na :
rgyun sngags sham du sngags 'di bzla :
oM b+ha ta ya b+ha ta ya :
lo ka b+ha ta ya hU~M zlog zlog :   gtor ma la bzlas la dug khrag byugs shing zor du 'phang /
bya ba gdags :
gal te ser ba bsrung ba na :
rgyun sngags sham du sngags 'di bzla :
oM tad+ya thA:
tig gu li tig gu li :
u li sha :
shu gi gu :
ti ti bi ri :
hu ya hu ya :
hi ri hi ri hi ri swA hA:   thal chen yungs dkar la sngags /
dug khrag la yang sngags so //
zhes bya ba gdags so :
nad rims sna tshogs bsrung ba na :
rgyun sngags sham du :
oM ka shal pra tshal rbad shag :
nad kyi snying gang dkar po chod swA hA:
zhes gdags lha srin sa bdag gang gnod kyang :
rgyun sngags kho na rgyun du bzla :
de rnams sngags kyi rim pa'o :
'khor lo bskor thabs bstan pa ni :
'khor lo'i mu khyud rim lngas bskor :
dbus su yi dam snying po bri :
phyi rim 'khor lo rtsibs drug bri :
'khor lo re la sngags re bkod :   grong khyer drug
/de yi phyi rim mu khyud la :
gang byed las kyi sngags kyis bskor :
de yi phyi rim mu khyud la :
rdo rje'i rwa bas btags pa bri :
me ris mtshan pa bri bar bya :
yab kyi 'khor lo ser po bya :   g+hi hang ldong ros /
pho 'khor g.yas su bskor bar bya :   yig mgo phyir bstan bris /
mo 'khor g.yon du bskor bar bya :   yig mgo nang bstan /
yum gyi 'khor lo dmar po bya :   mtshal lam rgya skyegs byug
/lag pa g.yas g.yon dag la gdags :
rang 'thag lta bur /   bskor zhing ting 'dzin rim pa bsgyur :
bar du gnod byed ling+ga gzhug :
gtub cing gang yin brlags par bsam :
'khor lo bskor ba zin pa dang :
srungs shig ming spel bcug byas la :
pho 'khor dpung pa g.yas la gdags :
mo 'khor dpung pa g.yon la gdags :
des ni srung ba chen por 'gyur :
'khor lo bskor thabs bstan pa'o :
las kyi mtha' bsgyur bstan pa ni :
srung ba byed na gzhung bzhin bya :
gal te pho gdon gnod pa na :
khyi dkar thod par gang gnod ling+ga gzhug :
btsun pa khrims med dug pos btums :
yungs dkar yungs nag gu gul gyi :
thun gyis brabs la rgya gram mnan :
gal te mo gdon gnod pa na :
nag mo'i khyi mo nag mo'i thod par ri bam sham bu bris /   ling+ga bcug byas la :
nyungs dkar nyungs nag til nag dang :
zi ra nag po'i thun gyis brab :
tha ma them pa dag la mnan :
gal te 'gong po gnod pa na :
phung byed ri bong thod pa ru :
'gong po'i ling+ga   mi lpags sam re ba la dril ba /bcug byas la :
yungs dkar yungs nag ke tshe yi :
thun brab rang gi mal 'og mnan :
gang la byed kyang zhag gsum mnan :
tha ma ltas ngan mnan pa bya'o :
zho chang bsrung na rgyun sngags sham bu dang :
bcas pa yungs dkar dag la sngags :   nang du ste /
rdza'am zho tog gang yin la :   kha ni yar byugs pa yin /
dug khrag srung bas phyi nas byug :
rbod gtong zlog par 'dod pa na :
dmar gyi gtor ma chen po la :
sngags shing gang yin phyogs su 'phang :   sgrub pa'i gtor ma dang dug khrag kyang phyogs su 'phang /
des ni rbod gtong zlog par 'gyur :
ser ba bsrung bar gyur pa na :
phur pa dag la bsnyen pa bskyal :
phyogs mtshams kun tu gzug par bya :
yungs dkar yungs nag thal chen la :   gla rtsi /
bong nga /
yung ba /
shu dag thum bu gdags /
sngags bzlas 'ong ba'i gdong du brdeg :
phur pa phyir sdigs bya zhing gsor :
'khor lo bstan cing sprin gzhan sgyur :
des ni ser ba thub par 'gyur :
nad rims bsrung bar gyur pa na :
tshon gyi skud pa sna lnga la :
srung sngags rdzogs par btab byas la :
dug khrag thum bu dag dang sbrags :
gang la bsrung ba de la gdags :
nad dang rims kyis tshugs mi 'gyur :
las kyi mtha' bsgyur bstan pa'o :
lha lnga mi dgyes dgyes pa'i thabs :
bya rgod g.yag gi tshil bu dang :
gla rtsi rin chen sna lnga rnams :
spra tshil gyis dril rwa dong bcug :
rwa yi phyi la ye d+har bri :
'go ba'i lha lnga dgyes par 'gyur :
spyir na rgyal po chen po lags :
srung ba 'di las lhag pa'i chos :
btsal kyang rgyal pos mi rnyed do :
rang la ci ri 'di la ri :
sra ba'i go la rno ba'i mtshon :
ngan sbyor gdug pa'i srung ba 'di :
ster thebs gcig las mang ta re :
gzhan la bstan na rgyal po'i dam tshig nyams :
zhes gu ru pad+mas bka' bstsal nas bum thang gi gter du sbas so :
dug khrag sbyar ba ma bcos pa'i yig chung gud du bkol ba'i man ngag yang dag rdzogs so :
rgyal po dang slob dpon phyag sbrel nas bum thang gi gter ma :
sa ma ya :
rgya rgya rgya :
rwa'i ngar 'don la :
phag tshil :
mar nag :
mi tshil :
zer mo'i brun :
sram gyi brun :
de la bya pho mtsha' lu'i khrag thigs gcig blug :
de rnams sla nga'i nang du mar khu dang bsres la btso :
de rwa'i phyi la bku'o :
rwa'i ngar 'don shin tu gces so :
gdams pa ma bu tshang ma yin no :
dug khrag sbyar ba 'di la mtsho rnam pa gsum ste :
khrag mtsho :
dug mtsho :
dug khrag gnyis sbyar ba'i mtsho dang gsum mo :
de la khrag mtsho ni :
g.yag ru gcig tu khrag sna rnyed tshad bsags la legs par rul du bcug :
dug sna rnyed tshad bsags la :
g.yag rur blugs la kha phur :
dri mi 'chor bar byas la bzhag :
sbyar lugs ni :
gza' skar bzang ba zhig la :
thod pa bzang po gcig tu gong du bshad pa'i khrag rul ba tsho blug :
de nas dug thams cad khrag la btab :
de nas phur pa gcig gis dkrug cing :
ting nge 'dzin gzhung bzhin bya'o :
sngags bzlas shing sgrub pa zhag bdun nam lnga'i bar du bya'o :
de nas rang 'dod pa'i rwa rur blug :
rlangs pa ma 'chor ba gal che'o :
de yang khrag gi nus pa rul na che :
dug gi nus pa so ma che :
rdzas kyi ngar btags pa la :
rma bya'i mdongs :
btsan dug :
shing kun :
phag brun :
rgya tshil :
spru nag de rnams chang gar ma la thun gcig sbyar la rwa'i nang du blug :
rdzas kyi ngar 'di shin tu zab pa yin :
'di ni srung ba kun gyi rgyal po yin :
'di ma bu la :
gzhung :
zhus lan :
ngar gdags pa :
sbyar thabs dang :
sngags thams cad la ma tshang ba med do :[ \u0f80]atsha :
!
rwa srung gi rjes gnang bzhugs so :
las can snying dang 'dra ba'i bu slob la :
rjes gnang man ngag zhal gdams rnams :
dbang med nan gyis bstan dgos na :
maN+Dal me tog phul byas nas :
'di ltar gsol ba btab pa ni :
na mo slob dpon dgongs su gsol :
sangs rgyas bstan pa'i zhabs tog dang :
bdag gzhan don kun bya ba'i phyir :
dug khrag rdzas kyi srung ba yi :
rjes gnang zhal gdams bstan du gsol :
slob dpon rdo rje'i phyag rgya yis :
rdzas mchog snying gar gtad nas ni :
gzhung bzhin lag len mkhas par spyod :
snying la sbos la kun la gsang :
dam med rnams la bstan pa na :
byin rlabs dam tshig nyams par 'gyur :
de phyir gsang ba dam tshig go :
zhes sku gsung thugs kyi snying po dang :
rtsa sngags snying po brjod nas su :
rdzas dbang bskur nas bka' rgya gdams pa'o :[ \u0f80]atsha :
rwa srung zab mo bla ma rgya phur bu'i gter ma'o ///
/
