drang srong rig sngags la brten nas :
smod pa'i mthu nus sgrub pa bzhugs :
gsang ba'i bdag por gus phyag 'tshal :
drang srong rig sngags la brten nas :
smod pa'i mthu nus sgrub pa ni :
zhi bar bsnyen cing khro bor sgrub :
dang po dben par mtshams bcad la :
rgyud sbyang bskyed rim bsgom pa ni :
'gyur med rdo rje'i gur khang dbus :
rgya gram nyi zla'i gdan steng du :
hU~M las drang srong dri med sngo :
skem rid gzugs can gzi brjid 'bar :
dbu skra spyir bcing ag tshom dang :
sma ra smin ma rab tu 'bar :
bgrang phreng dang ni spyi blugs bsnams :
zhabs gnyis tsog pu'i stabs kyis bzhugs :
sku la ras dkar na bza' gsol :
bden tshig grub pa'i rgyal por bsam :
thugs kar nyi steng hU~M gi mthar :
traM du'i sngags kyis bskor ba las :
'od 'phros dregs pa zil gyis mnan :
bka' 'bangs rtsis la phab par bsam :
oM traM du tri na traM du dzaH
zhes bzlas khro bor sgrub pa ni :
skad cig gnas 'gyur tshul gyis ni :
pha lam las grub rdo rje'i mkhar :
rgya gram pad nyi 'bar ba'i gur :
khro bo lok+t+ri pA la ni :
sngo nag rab khros 'jigs pa'i gzugs :
rtsa phyag gnam lcags thal mo rdeb :
tha gnyis ral gri tho ba 'dzin :
rgyan med zhabs gnyis rol pa'i stabs :
ye shes me phung klong du bzhugs :
lce ni rdo rje rtse dgu pa :
sngags kyis mtshan pa'i 'od zer gyis :
sde brgyad rnams kyi srog snying drangs :
bka' dang dam la 'dud par bsam :
smod pa sna tshogs byas pa yis :
gang la bsam pa thogs med 'grub :
de nas las kyi rim pa la :
gnam lcags las grub pu ri'i mkhar :
dbus su lok+t+ri pA la bsgom :
thugs kar gnam lcags rdo rje'i sbubs :
hU~M gi nang du bsrung bya tshud :
thugs nas 'od zer rab 'phros pas :
phyi rol rim pa gsum gyi gur :
cis kyang mi shigs rdo rje'i mkhar :
sngags rgod tha mar srung sngags btags :
sku las sprul pa'i khro tshogs kyis :
dgra bgegs bkug nas lha dang bcas :
ral gris btubs shing tho bas brdungs :
rdul phran tsam yang med par byas :
rnam shes ka dag dbyings su sbyangs :
sngags rgod tha mar smod pa sbyar :
gtso bo sprul par bcas rnams kyi :
rtsa phyag gnam lcags thal mo'i bar :
byad ma sgong kog bzhin du btsir :
mes bsregs chus bkrus rlung gis gtor :
mi dmigs stong pa chen por blta :
yang na spros bcas chas rnams bya :
man ngag gud du sbas pa 'o :
sa ma ya :[ \u0f88 ]de yi rjes su gnang ba ni :
sngon 'gro'i rim pa spyi ltar la :
dngos gzhi bum par lha bskyed bzlas :
bdud rtsir zhu zhing de nyid kyis :
hU~M:
drang srong chen po dri med kyi :
byin rlabs ye shes chu yi dbang :
skal ldan slob mar bskur ba yis :
sku yi dbang mchog rdzogs par shog :
sngags mthar /
kA ya a b+hi Shiny+tsa hU~M:
hU~M:
bden tshig grub pa'i drang srong gi :
rig pa traM du'i sngags rgod kyi :
dbang mchog ngag la bskur ba yis :
smod pa 'grub pa'i dbang thob shog :
sngags mthar /
wA ka sogs :
hU~M:
don dam ye shes thugs chud nas :
'khor 'das kun la khyab pa dang :
gzhom med rdo rje rig pa'i rtsal :
sde brgyad zil gnon dbang thob shog :
sngags mthar /
tsit+ta sogs :
gtor ma shing thog gis brgyan pa :
drang srong la 'bul lha ru bsgom :
hU~M:
dang po mchod pa drang srong gtor mas mchod :
da ni snod bcud lha dang srung ba'i mkhar :
sku gsung thugs kyi 'phro 'du bsam mi khyab :
skal ldan slob ma rnams la dbang bskur bas :
drang srong chen pos byin gyis brlab pa dang :
srung zhing skyob pa'i phrin las mdzad du gsol :
sngags mthar /
kA wA tsi a b+hi sogs :
de nas phyag mtshan sngags byang lag tu gtad :
hU~M:
ral gri tho bas dgra bgegs ma lus 'joms :
smod pa'i sngags rgod byad ma thal bar brlag :
drang srong chen po'i mthu nus yongs rdzogs nas :
smod pa'i phrin las 'grub pa'i dbang thob shog :
sngags rgod smod pa drag tu brjod :
de ltar drang srong chen po yi :
sgrub thabs las kyi rim pa yang :
bstan pa'i btsas su bzhag pa 'o :
sa ma ya :
rgya :[ \u0f88]
