\u0f01\u0f83:
:gsang thig snying po'i skor las :
bla sgrub 'od kyi thig le bzhugs so :
:
rig 'dzin bla ma'i sku la 'dud :
gdod nas rnam par dag pa yi :
chos sku thig le nyag gcig las :
longs spyod yongs rdzogs rigs lnga'i sprin :
kha sbyor bde ba'i phyag rgyar bzhengs :
de las so sor rtog pa yi :
ye shes rig mdangs pad+ma'i gtso :
'chi med 'od mtha' yas par shar :
snying rjes 'khor ba dong sprugs phyir :
thugs rje chen po'i rnam par snang :
bye brag mi mjed 'dzam gling gi :
gdul bya thun mong snang ngo ru :
sprul sku mtsho skyes rdo rje 'chang :
d+ha na ko Shar brdzus te 'khrungs :
bcu gnyis mdzad pa'i rnam rol gyis :
rgya gar rgya nag bod dang li :
lho nub srin yul tshun chad du :
ngo mtshar cho 'phrul brjod mi langs :
de dag rnam pa rjes mthun pa'i :
sngon med thugs sgrub snying po'i bcud :
gu ru rje la lung zhus nas :
kho mo mtsho rgyal bdag nyid kyis :
mkha' 'gro'i brda yi yi ger btab :
rin chen brag la gter du gtams :
ma 'ongs phyi ma phyi ma'i dus :
bdag gis byin brlabs rig 'dzin ni :
bai ro chos rgyal skye ba'i mtha':
de dag rnams dang 'phrad nas kyang :
bod khams phan bde'i btsas su shog :
sa ma ya :
rgya rgya rgya :
'di la spyi don gsum yin te :
sgrub pa'i thabs dang khrid rim dang :
slob ma smin par byed pa 'o :
sgrub thabs las kyi rim pa la :
sbyor ba dngos gzhi rjes kyis bstan :
sbyor ba rten mchod bsham pa dang :
cho ga dngos kyi las rim mo :
dang po rten mchod bsham pa ni :
gu ru dngos kyi sgrub gnas sogs :
dben zhing byin rlabs zil ldan sar :
tshes bcu'i mchod pa'i dus sogs su :
sku gsung thugs rten khyad par dang :
maN+Dal dkyil 'khor sgo rdzogs sam :
yang na dpal gyi gtor chen bkod :
sman gtor rak+ta tshogs mchod dang :
phyi nang mchod pa thams cad kun :
bag dro brjid dang ldan par bsham :
bde ba'i stan 'dug lus gnad bsrang :
rlung ro bsal zhing rnam rtog gi :
spros pa'i 'ching ba gzhan bcad nas :
rtse gcig ting 'dzin bsgom par bya :
gnyis pa cho ga'i las rim la :
dang po skyabs su 'gro ba ni :
na mo :
bla ma bde gshegs 'dus pa'i sku :
dkon mchog gsum gyi rang bzhin la :
bdag dang 'gro drug sems can rnams :
byang chub bar du skyabs su mchi :
gnyis pa smon 'jug sems bskyed ni :
sems bskyed 'gro ba kun don du :
bla ma sangs rgyas bsgrubs nas ni :
gang la gang 'dul phrin las kyis :
'gro ba bsgral bar dam bca 'o :
gsum pa bsod nams tshogs gsog ni :
bla ma yi dam mkha' 'gro gshegs :
nyi zla pad+ma'i gdan la bzhugs :
lus ngag yid gsum gus phyag 'tshal :
phyi nang gsang ba'i mchod pa 'bul :
nyams chag sdig sgrib mthol zhing bshags :
gsang sngags bsgrubs la rjes yi rang :
smin grol gsang sngags chos 'khor bskor :
mya ngan mi 'da' bzhugs su gsol :
snying po sems can don du bsngo :
yang dag rdo rje'i don rtogs shog :
bzhi pa bgegs la bka' bsgo ni :hU~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
dngos grub bar chad byed pa'i bgegs :
log par 'dren pa bdud kyi tshogs :
'di ru ma 'dug gzhan du dengs :
hU~M hU~M u tsa Ta ya phaT:
lnga pa srung mtshams bcad pa ni :
hU~M:
nga ni ye nas ngang gis khro :
mtshams gcod khro bos nam mkha' gang :
bgegs 'dul khro bo'i rol mtshams las :
su yang 'da' bar ma byed cig :
badzra kro d+ha rak+Sha rak+Sha phaT:
drug pa byin chen dbab pa ni :
hU~M hrI:
sku gsum zhing khams rab 'byams nas :
bla ma yi dam mkha' 'gro'i tshogs :
gnas 'dir thugs rjes brtser dgongs la :
dbang skur byin phob dngos grub stsol :
oM AHhU~M gu ru d+he ba d+hA ki nI sarba sa ma ya A we sha ya a A:
bdun pa mchod tshogs byin rlabs ni :
raM yaM khaM:
ye shes rig rtsal me rlung chus :
mchod rdzas dngos 'dzin bsregs gtor bkrus :
gnas yul dag pa'i zhing gi dbus :
kun bzang mchod sprin rgya mtshor gyur :
oM badzra ar+g+haM pA d+yaM puSh+pe d+hU pe A lo ke g+han+d+he nai wi d+ya shab+da g+han+d+he ra sa spar+she ma hA sarba pU dza AHhU~M:
oM AHhU~M ma hA pany+tsa a mr-ita rak+ta ba liM ta hU~M hrIHTha :
sbyor ba'i las rim rnam bdun no :
sa ma ya :
rgya rgya rgya :
gnyis pa dngos gzhi'i las bdun las :
dang po dam tshig bskyed pa ni :
aH
skye med spros bral de bzhin nyid :
bden gnyis dbyer med 'od gsal ngang :
kun snang snying rje sgyu ma'i tshul :
dmigs med mkha' khyab kun tu brdal :
stong dang snying rje zung 'jug rtsal :
thams cad skyed byed rgyu yi hU~M:
mkha' la 'ja' tshon bzhin du shar :
de las 'bar ba'i 'od zer gyis :
snod bcud gzung 'dzin stong par sbyangs :
stong pa'i ngang las skad cig gis :
'byung lnga yum gyi mkha' klong brtsegs :
rin chen ri dbang lhun mthor 'phags :
de steng rdo rje'i srung 'khor dbus :
rang byung lhun grub gzhal med khang :
gru bzhi sgo bzhi rta babs bzhi :
rtsig pa 'dod snam pha gu dang :
drwa ba drwa phyed shar bus brgyan :
dbus phyur rdo rje nor bu'i tog :
phyi gsal nang gsal 'od lnga'i klong :
pad+ma 'dab brgyad lte ba ru :
seng khri pad nyi zla ba'i gdan :
de steng hU~M yig yongs gyur las :
bde chen ngo bo nyid kyi sku :
rigs kun khyab bdag pad+ma 'byung :
dkar dmar mdangs ldan zhi 'dzum sgeg :
phyag gnyis mnyam gzhag phyag rgya'i steng :
bde stong bdud rtsi'i thod zhal bsnams :
gsang gos phod ka chos gos dang :
za 'og ber chen mdzes par bklubs :
dbu la pad+ma'i snyan zhus brjid :
spyan zlum lta stangs hrig ger gzigs :
zhabs zung rdo rje'i skyil krung gis :
ye shes 'od lnga'i klong na rol :
thugs kar chu skyes nyi zla'i steng :
chos sku mi 'gyur gsang ba 'dus :
mthing gsal rdo rje dril bu'i rgyas :
rang 'od mtsho rgyal dkar mo 'khril :
gnyis ka dar dang rin chen dang :
rus pa me tog phreng bas brgyan :
rdo rje pad+ma'i skyil krung gis :
snyoms 'jug mchog gi bde bas rol :
phyi 'khor pad+ma 'dab brgyad la :
longs spyod yongs rdzogs ye shes sku :
shar du bud+d+ha thod phreng rtsal :
dkar gsal 'khor lo dril bu bsnams :
lho ru rat+na thod phreng rtsal :
gser mdangs rin chen dril bu 'dzin :
nub tu pad+ma thod phreng rtsal :
dmar gsal pad+ma dril bu bsnams :
byang du karma thod phreng rtsal :
ljang nag rgya gram dril bu 'dzin :
kun kyang dar dang rin chen dang :
rus pa'i rgyan ldan skyil krung gis :
pad+ma nyi zla'i gdan steng du :
rang 'od rig ma'i bde bas dgyes :
shar lho 'gro 'dul thugs rje'i rtsal :
sprul sku mtsho skyes rdo rje dkar :
rdo rje thod 'dzin phyed skyil bzhugs :
lho ru rgyal sras thor tshugs can :
pad+ma'i rgyal po dmar mdangs brjid :
yid bzhin nor bu gser 'khor bsnams :
nub byang shAn+ta rak+Shi ta :
dmar smug kha T+wAM thod khrag rol :
khro chags rig 'dzin brtul zhugs spyod :
byang shar shAka seng blo ldan mchog :
gser mdog sprul sku'i cha byad can :
sa gnon mnyam gzhag mtshan dpes brgyan :
de phyir rin chen zur brgyad la :
shar du 'chi med pad+ma 'byung :
dkar dmar rdo rje tshe bum 'dzin :
man+dA ra ba yum dang sbyor :
lho ru pad+ma badzra rtsal :
dmar smug khro 'dzum rjes chags nyams :
rigs kyi yum 'khyud rdor dril bsnams :
nub tu seng ge sgra sgrog mthing :
rdo rje gsor zhing sdigs mdzub sgreng :
dur khrod rol pa'i chas kyis brjid :
byang du gu ru mkha' lding mthing :
sdigs mdzub dang bcas rdor dril 'phyar :
rin chen rus rgyan gar thabs bsgyur :
shar lhor bde chen nyi ma 'od :
gser mdangs gzi brjid dpal du 'bar :
kha T+wAM nyi zer thod chang rol :
lho nub rdo rje thod phreng rtsal :
dkar dmar mdangs ldan rdor dril bsnams :
phyag rgya chen po'i ye shes grub :
nub byang pad+ma saM b+hA wa :
dkar dmar rdo rje thod pa 'dzin :
dge slong byang chub sems dpa'i tshul :
byang shar lhun grub gro bo lod :
rdo rje gsor zhing phur bu 'dril :
khro bo 'chol ba'i cha byad 'chang :
kun kyang rang rang zhi khro'i nyams :
rgyan dang cha lugs rnam 'gyur rdzogs :
gang 'dul ma 'gag rol pa'i gar :
'ja' 'od me phung klong du gsal :
sgo bzhir dpa' bo rigs bzhi ni :
dkar ser dmar ljang zhi khro'i nyams :
rang rtags phyag rgyas yum dang sbyor :
zhing rkyang gdan la gar thabs 'gying :
gzhan yang bdag skyob bla ma lha :
mkha' 'gro dam can rgya mtsho'i tshogs :
nyi ma dang ni 'od zer bzhin :
steng 'og phyogs mtshams khyab par brdal :
rig rtsal rol pa chu zla'i gzugs :
bde chen gzi byin dpal 'bar bsam :
gnas gsum yi ge gsum gyis mtshan :
rdo rje gsum gyi phyag rgyas btab :
ye shes dbang bskur cod pan 'chang :
sgrib dag nus rtsal yongs su smin :
bde stong rol pa'i 'od zer gyis :
mkha' khyab dkyil 'khor spyan drangs gyur :
gnyis pa ye shes spyan 'dren ni :
hU~M:
sngon gyi bskal pa'i dang po la :
o rgyan yul gyi nub byang mtshams :
d+ha na ko Sha'i mtsho gling du :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru pad+ma thod phreng rtsal badzra sa ma ya dza dza :
gsum pa bzhugs su gsol ba ni :
hU~M:
rang byung lhun grub gzhal yas 'dir :
rig pa rang snang dam tshig par :
dbyings nas spyan drangs ye shes lha :
gnyis med brtan par bzhugs su gsol :
dzaHhU~M baM ho :
sa ma ya tiSh+Tha lhan :
bzhi pa gus pa'i tshul phyag 'tshal :
na mo :
skye 'gag 'gyur med phrin las rdzogs :
rang byung thugs rjes 'gro rnams sgrol :
yid bzhin dngos grub char 'beb pa'i :
rig 'dzin tshogs la phyag 'tshal lo :
a ti pU ho :
pra tIts+tsha ho :
lnga pa mchod pa 'bul ba ni :
oM AHhU~M:
bla ma sku bzhi'i lha tshogs la :
dngos bshams yid kyis rnam sprul pa'i :
lha rdzas phyi yi mchod pa 'bul :
rang byung nang gi mchod pa 'bul :
zung 'jug gsang ba'i mchod pa 'bul :
bdud rtsi sman gyi mchod pa 'bul :
chags bral rak+ta'i mchod pa 'bul :
'dod 'byung dpal gyi gtor ma sogs :
longs spyod rnam pa thams cad pas :
dgyes mchod dam tshig nyams chag bskang :
mchog thun dngos grub char ltar phob :
oM AHhU~M badzra gu ru bi d+yA d+hA ra sa pa ri wA ra ar+g+haM pA d+yaM puSh+pe d+hU pe A lo ke g+han+d+he nai wi d+yA shab+da pra tIts+tsha swA hA:
pany+tsa kA ma gu Na ma hA su kha pU dza ho :
ma hA pany+tsa a mr-ita rak+ta ba liM ta kha kha khA hi khA hi :
drug pa bstod pa bya ba ni :
hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
dbyer med bde ba che la phyag 'tshal bstod :
bdun pa dzapa? kyi dgongs pa la :
thog mar bsnyen pa'i ting 'dzin ni :
gtso mchog rdo rje thod phreng gi :
thugs kar nyi zla kha sbyor dbus :
hU~M mthar sngags kyi phreng bas bskor :
gsal zhing 'bar ba'i 'od zer gyis :
rab 'byams rtsa gsum rgyal ba yi :
ye shes dngos grub bdag la thim :
bla ma sku bzhi'i lha tshogs dang :
dbyer med chen por byin brlabs bsam :
oM AHhU~M badzra gu ru pad+ma sid+d+hi hU~M:
'bum phrag bcu gnyis bzlas pa yis :
bdag don byin rlabs nus thob 'gyur :
snang srid phyag rgyar sgrub pa ni :
slar yang dkyil 'khor lha tshogs las :
thugs rje'i 'od zer kun tu 'phros :
khams gsum tha mal snang zhen sbyangs :
ting 'dzin dgongs pa'i byin rlabs kyis :
phyi snod gzhal yas nang bcud lha :
thams cad phyag rgya'i dkyil 'khor che :
dper na chu zla 'ja' tshon ltar :
snang la rang bzhin med par bsgom :
oM badzra ma hA gu ru sarba sid+d+hi hU~M:
'bum phrag bzhi bzlas 'grub par 'gyur :
de nas las sbyor bzlas pa ni :
thod phreng rigs lnga'i thugs ka nas :
las mthun 'od zer mkha' khyab 'phros :
gang 'dul zhi rgyas dbang drag gi :
phrin las lhun gyis grub par bsam :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
shIn+taM puSh+TiM wA shaM mA ra ya rbad :
khri phrag bzhi yis las byed 'gyur :
'di ltar sgrub pa'i rnal 'byor pas :
mthong thos dran reg thams cad kyang :
pad+ma bdag gis byin brlabs pas :
dngos grub mchog gi skal ldan 'gyur :
sa ma ya :
thun mthar rnam thar rjes dran blos :
gdung bas gsol btab thugs dam bskul :
khyad par tshogs kyi mchod pa ni :
thabs shes dam tshig rdzas bshams la :
bsang chu 'thor zhing bdud rtsis bran :
ting 'dzin dgongs pas byin brlab bya :
raM yaM khaM:
rig rtsal rol pa me rlung chus :
tshogs kyi dngos 'dzin bag chags sbyangs :
'bru gsum 'od kyi 'phro 'du las :
snod bcud dam tshig rdzas su gyur :
oM AHhU~M:
de nas tshogs zhing spyan 'dren ni :
hU~M:
chos sku'i ngang las longs spyod rdzogs :
sprul pa'i rnam rol cir yang snang :
rtsa gsum chos srung rgya mtsho'i tshogs :
'dod yon tshogs la spyan 'dren gshegs :
badzra sa mA dza :
tshogs phud dang po mchod pa ni :
hU~M:
bla med mchog gi dam tshig ni :
'dod pa'i yon tan bsam mi khyab :
rmad byung tshogs kyi mchod pa 'dis :
rtsa gsum lha tshogs mnyes gyur cig :
ma hA ga Na tsakra pU dza ho :
bar pas dam tshig nyams chag bshags :
ho :
bdag cag tshe rabs thog med nas :
mi shes nyon mongs bag med pas :
bsags pa'i sdig ltung nyams chag kun :
tshogs kyi mchod pas bskang zhing bshags :
yi ge brgya pa brjod :
tha ma bsgral bstab bya ba ni :
hU~M:
bdag nyid pad+ma khrag 'thung gi :
thugs las sprul pa'i pho nya yis :
dgra bgegs dgug bsgral zhal du bstabs :
ye shes gzi byin bskyed du gsol :
sarba duSh+Tan mA ra ya rbad :
kha kha khA hi khA hi :
spro na skong ba'i cho ga bya :
nang du phung khams lha tshogs mchod :
gsang ba snyoms 'jug bde chen spel :
mthar thug rig stong dbyings su bzhag :
lhag ma bsdus la bdud rtsis bran :
oM AHhU~M ha ho hrI:
pheM pheM:
ye shes rol pa'i lhag sdud dang :
las las grub pa'i pho nya'i tshogs :
dpal gyi pham phab 'di longs la :
'khor srungs rkyen bzlog phrin las sgrubs :
oM u ts+tshiSh+Ta ba liM ta khA hi :
bla ma sku bzhi'i dkyil 'khor du :
dam tshig mchod pa'i ting 'dzin gyis :
bsod nams tshogs chen rab rdzogs nas :
ye shes snang ba rgyas par shog :
rjes 'brel thugs dam bskul ba ni :
hU~M:
chos sku kun bzang rdo rje 'chang :
longs sku thod phreng rigs bzhir bzhengs :
sprul pa'i rnam rol cir yang ston :
dbyer med bde ba chen por rdzogs :
rab 'byams bla ma yi dam lha :
gnas gsum dpa' bo mkha' 'gro'i tshogs :
thugs dam bskul lo dbyings nas dgongs :
bdag cag rnal 'byor 'khor bcas kyi :
nad gdon sdig sgrib zhi ba dang :
tshe bsod dpal 'byor ye shes spel :
khams gsum dbang sdus dgra bgegs sgrol :
rtsa rlung thig le'i bar chad sol :
'od gsal thig le chen po'i klong :
mchog dngos grub pa'i phrin las mdzod :
srung mar tha tshig las bcol ni :
hU~M b+h+yo :
brgyud gsum rig 'dzin bla ma yi :
spyan sngar khas blangs dam can tshogs :
'dod yon rgya mtsho'i gtor ma dang :
sman raka phud kyi mchod pa bzhes :
sngon tshe zhal bzhes rjes dgongs la :
bstan pa srung zhing rnal 'byor skyongs :
'khor srungs rkyen zlog bar chad sol :
las kyi 'bras bu mchis par mdzod :
shrI d+harma pA la sa pa ri wA ra ma hA ba liM ta kha kha khA hi khA hi :
bshal chus bod skyong mchod par bya :
hU~M:
tshogs dang bka' yi bdag nyid che :
bod khams skyong ba'i brtan ma'i tshogs :
'dir gshegs bshal chu'i bdud rtsi bzhes :
bod khams bde ba'i phrin las sgrubs :
ma ma d+hA ki nI ba liM ta khA hi :
mi ldog phyag rgyas mnan pa ni :
hU~M:
khams gsum e yi dkyil 'khor du :
gzung 'dzin 'khrul pa'i dgra bgegs mnan :
rnam thar phyag rgyas yongs btab pas :
nam yang ldang ba'i skabs med do :
oM AHhU~M satwaM b+ha ya nan :
de ltar tshogs kyi mchod pa 'di :
rgyun dang dus su brtson pa yi :
mchog thun phrin las rab 'byams 'grub :
pad+ma can du dbugs 'byin no :
sa ma ya :
rjes kyi dang po gtang rag dbul :
gnyis pa dngos grub gsol ba ni :
oM AHhU~M:
sku bzhi dbyer med dkyil 'khor nas :
rig 'dzin rol pa'i lha tshogs rnams :
bsnyen sgrub dam tshig rjes dgongs la :
mchog dang thun mong dngos grub stsol :
kA ya wA ka tsit+ta sid+d+hi sa ma ya hU~M:
sgrub rten lhar gsal gnas gsum reg :
dngos grub rdzas la rol par bya :
gsum pa nongs pa bshags pa ni :
ho :
bla ma rig 'dzin dkyil 'khor du :
ting 'dzin ma gsal bzlas brjod g.yel :
lhag chad 'gal 'khrul nyams chag kun :
snying nas bshags so tshangs par stsol :
yi ge brgya pa brjod :
bzhi pa 'od gsal dbyings su bsdu :
a :
rig rtsal lhar snang sgyu ma'i sku :
'od gsal dbyings kyi thig ler thim :
bsam gyis mi khyab rdzogs pa che :
ma bcos gnyug ma'i ngang du bzhag :
a a a :
lnga pa zung 'jug lha skur ldang :
oM AHhU~M:
slar yang mkha' las 'ja' tshon ltar :
snang ba lha la grags pa sngags :
dran rtog chos sku'i rol par shar :
rgyun du 'gro ba'i don la spyod :
badzra kA wA tsi rak+Sha haM:
drug pa bsngo smon rgyas gdab ni :
ho :
sgom bzlas mchod pa'i bsod nams sogs :
dus gsum bsags pa'i legs byas kun :
byang chub snying por ro gcig pas :
rang gzhan don kun lhun grub shog :
bdun pa bkra shis brjod pa ni :
ho :
bla ma sku bzhi'i lha tshogs kyis :
byin gyis rlobs pa'i bkra shis shog :
yi dam zhi khro rab 'byams kyis :
dngos grub stsol ba'i bkra shis shog :
dpa' bo mkha' 'gro dam can gyis :
bka' bzhin sgrub pa'i bkra shis shog :
mchog dang thun mong phrin las kyis :
rtag tu dpal gnas bkra shis shog :
thun dang thun mtshams thams cad du :
lha sngags chos skur lam khyer bas :
rlung sems phyag rgyar smin pa na :
rig pa 'dzin pa'i mchog 'grub bo :
sa ma ya :
rgya rgya :
rig 'dzin tshe yi sgrub pa ni :
tshe 'brang ril bu bdud rtsi sogs :
ji ltar rigs pa'i rten bcas la :
sgrub pa'i gzhung bsrangs dzapa? dgongs ni :
hrI:
thugs kar rdo rje thod phreng gi :
thugs dbus nyi zla kha sbyor dkyil :
rlung sems dbyer med srog gi hrI:
dmar gsal sngags kyi phreng bas bskor :
bzlas pas 'od 'phros 'khor 'das khyab :
bdag gi bla tshe chad nyams dang :
brtan g.yo srid zhi'i dwangs bcud kun :
'chi med bdud rtsir spyan drangs nas :
thugs srog hrIHyig gsos btab pas :
bla srog dbang thang nyams pa gsos :
rtag pa dam pa'i tshe dang ni :
rdo rje'i ye shes 'grub par bsam :
oM AHhU~M badzra gu ru pad+ma A yur+dz+nyA na sarba sid+d+hi hU~M:
zhes bzlas thun mtshams tshe 'gugs bskul :
tshe mda' g.yab cing gdung shugs bskyed :
hrI:
ngo bo 'od gsal pho brang nas :
chos sku mi 'gyur gsang ba 'dus :
rig rtsal 'khor bcas dbyings nas bzhengs :
ye shes chen po'i tshe bcud khug :
rang bzhin bde stong pho brang nas :
longs spyod yongs rdzogs thod phreng rtsal :
rigs bzhi 'khor bcas dbyings nas bzhengs :
rgyun gyis rtag pa'i tshe bcud khug :
thugs rje 'gro 'dul pho brang nas :
sprul pa'i rig 'dzin thugs dam bskul :
pho nya mgyogs ma'i tshogs bcas kyis :
brtan g.yo 'khor 'das tshe bcud khug :
dbyer med gnyug ma'i pho brang nas :
bde chen ngo bo nyid kyi sku :
rig mdangs 'khor bcas dbyings nas bzhengs :
rdo rje gsum gyi tshe bcud khug :
bla tshe chad nyams yar ba dang :
phyi snod nang bcud srid zhi'i tshe :
rnal 'byor lus ngag yid la stims :
rtsa rlung thig le'i bar chad sol :
rgas med lang tsho'i gzi byin 'bar :
nad med bde ba'i nyams rtogs spor :
'chi med tshe dbang rig 'dzin gyi :
dngos grub dam pa bstsal du gsol :
sngags brjod spos bsreg rol mo 'khrol :
mthar ni mi phyed phyag rgyas gdab :
hrI:
'khor dang mya ngan 'das pa'i bcud :
mi shigs srog gi thig ler thim :
rdo rje'i go khrab 'od 'bar bas :
'gyur med rtag pa'i rgyas gdab bo :
badzra A yu She dz+nyA na rak+Sha haM:
de ltar rgyun du nyams blangs pas :
'chi med phyag rgya'i ye shes grub :
bdun phrag gcig tu brtson pas kyang :
tshe yi bar chad nges par sel :
dngos nyams rmi lam ci rigs par :
nyi zla shar dang bdud rtsi 'thung :
phyag mtshan rdo rje rnyed pa dang :
dngos su tshe zan brjid dang ldan :
sgrub rdzas 'phel sogs rtags mthong tshe :
dngos grub dga' ston rgyas par bya :
sa ma ya :
dngos grub nges par bsgrub pa'i phyir :
rnal 'byor chen po'i las rim ni :
bsnyen sgrub drod thob sngon 'gro bas :
dben zhing nyams dga' yid 'ong ba'i :
sa gzhi legs brtags rung shes nas :
snang ba'i yul la rin gyis bcal :
mi snang lha klu sa bdag la :
gtor ma sbyin zhing bden pas bslang :
las dang ting 'dzin mthu yis sbyang :
yongs su bzung zhing bgegs tshogs bskrad :
srung ba'i 'khor lo brtan par bsgom :
phyi nang gsang ba'i mtshams bcad de :
dben zhing rang dbang gyur pa'i sar :
stegs bu bzhengs shing chag chag gdab :
me tog tshom bus mtshon pa la :
skad cig lhar gsal snyan gsan dbab :
gnang ba nod cing gshegs su gsol :
bum pa slob ma lhag gnas sogs :
ji ltar 'os pa tshul bzhin bsgrubs :
de nas rdo rje'i thig gdab la :
dkyil 'khor rdzogs par 'bri ba 'am :
mtshan ma'i phyag rgya ci rigs dgod :
khyad par sku dkyil bum pa dang :
gsung dkyil myong grol ka pA la :
thugs kyi me long sin+d+hu ra :
sngags phreng bkod pa rim par brtsegs :
yongs rdzogs dpal gyi gtor ma dang :
gu ru'i sku 'bag dang bcas dgod :
oM:
bkra shis bum pa bdud rtsi'i bcud kyis gtams :
ye shes dpag tu med pa'i rgyan dang bcas :
dkyil 'khor dbus su brtan par bzhugs nas kyang :
mi 'gyur sku yi dngos grub bstsal du gsol :
sngags dbyangs mthar :
kA ya dz+nyA na ka la sha sa ma ya tiSh+Tha oM:
A:
rang byung bde skyong myang grol bcud kyis gtams :
ye shes 'od zer rab tu 'bar ba'i dbyig :
dkyil 'khor dbus su brtan par bzhugs nas kyang :
bde chen gsung gi dngos grub bstsal du gsol :
wA ka dz+nyA na ka pA la a mr-ita sa ma ya tiSh+Tha A:
hU~M:
dbyings kyi maN+Dal rig pa'i dmar 'od 'tsher :
zung 'jug rdo rje'i sngags kyi phreng ba bcas :
dkyil 'khor dbus su brtan par bzhugs nas kyang :
'od gsal thugs kyi dngos grub bstsal du gsol :
tsit+ta dz+nyA na maN+Da la man+t+ra sa ma ya tiSh+Tha hU~M:
hoH
gtor snod rang bzhin chos kyi dbyings su zlum :
gtor ma rtsa gsum rgya mtsho'i sprin phung 'phro :
dkyil 'khor dbus su brtan par bzhugs nas kyang :
rig pa rang snang dngos grub bstsal du gsol :
ma hA sid+d+hi ba liM ta dz+nyA na sa ma ya hoH
hrI:
ma hA gu ru bde ba chen po ni :
sku bzhi dbyer med khyab bdag bla ma mchog :
dkyil 'khor dbus su brtan par bzhugs nas kyang :
rig rtsal ye shes dngos grub bstsal du gsol :
ma hA gu ru su kha dz+nyA na sa ma ya hrIH
de ltar mnga' gsol gzi byin dbab :
phyi nang mchod tshogs la sogs pa :
bag dro brjid ldan mdzes par bsham :
dbang thob dam tshig rnam dag cing :
lam la slob pa'i sgrub pa po :
ji ltar rigs pa gral du dgod :
sgrub pa'i zhal bkod thems par gdab :
phrin las gzhung bsrang rtse gcig tu :
bskyed pa lha yi 'khor lo dang :
bzlas brjod sngags kyi 'khor lo dang :
ting 'dzin 'od gsal 'khor lo bcas :
rgyun mi 'chad pas rab tu bsgrub :
bsnyen pa bdag mdun dbyer med la :
sgrub pa'i dus su dzapa? khang dbye :
dzapa? kyi phrin las bskul ba ni :
oM:
'od gsal dbyings kyi pho brang nas :
rig pa rang snang phyag rgya'i gzugs :
bla ma sku bzhi'i dkyil 'khor lha :
bzlas brjod dzapa? kyi phrin las mdzod :
sku ni gzi brjid dpal du 'bar :
gsung ni sngags kyi rang sgra sgrog :
thugs mchog ye shes srog ldan pas :
yon tan rol pa'i 'od zer dang :
phrin las dag pa rab 'byams kyis :
mchog dang thun mong dngos grub kun :
myur du 'grub par byin gyis rlobs :
zhes gsol ting 'dzin rtse gcig bzla :
stong stong tshigs su mchod pa 'bul :
thun mtshams bgegs la phur bus gdab :
ye shes gzi byin lhag par dbab :
tshogs dang gtor ma rgya cher bya :
rtags mthong rang don dngos grub blang :
gzhan don dbang dang dngos grub sbyin :
mtshams dgrol la sogs rjes chog dang :
smon lam shis brjod rgyas par spel :
sgrub chen 'di dang 'brel tshad kun :
tshe 'dir tshe ring nad gdon zhi :
ye shes gong 'phel rig 'dzin 'thob :
phyi ma rnga yab dpal gyi rir :
pad+ma bdag gis rjes bzung nas :
mchog gi dngos grub myur du 'grub :
skal ldan rnams kyis brtson par gyis :
sa ma ya :
rgya rgya :
:zab mo khrid kyi rim pa la :
sngon 'gro dngos gzhi rjes gsum mo :
dang po sngon du 'gro ba ni :
dben zhing rang dbang 'du ba'i sar :
bde ba'i stan la bag phab nas :
lus ngag yid gsum rnal du dbab :
dal 'byor rnyed dka' 'jig sla dang :
las 'bras 'khor ba'i nyes dmigs bsam :
nges 'byung mchog gis mtshams sbyar la :
bslu med dkon mchog skyabs su 'gro :
smon dang 'jug pa'i byang sems bskyed :
'gal rkyen sdig ltung sbyang ba'i phyir :
rang gi spyi bor pad zla'i steng :
rtsa ba'i bla ma rdo rje sems :
dkar gsal rdo rje dril bu bsnams :
dar dang rin chen rgyan gyis brgyan :
zhabs zung phyed pa'i skyil krung gis :
ye shes 'od lnga'i klong na bzhugs :
thugs kar zla steng hU~M yig mthar :
sngags kyi phreng bas bskor bar gsal :
sngon byas las la gnong 'gyod dang :
phyin chad mi bgyid dam bca' bas :
dpal ldan bla ma rdo rje sems :
bdag la re ltos khyed las med :
sdig ltung gnong 'gyod drag pos bshags :
byang zhing dag par byin gyis rlobs :
zhes pas gsol ba btab pa las :
sku dang sngags las bdud rtsi'i rgyun :
bde ba chen po'i rang bzhin 'phros :
bdag gi tshangs pa'i lam nas zhugs :
lus gang sdig ltung nad gdon kun :
dag cing dri ma med par bsam :
yi ge brgya pa'i bzlas brjod bya :
bshags sdom gsol nas rang la bstim :
mthun rkyen tshogs gnyis spel ba'i phyir :
mdun mkhar sgrub pa'i maN+Dal gsal :
mchod pa'i maN+Dal 'bul ba ni :
oM AHhU~M:
phyi nang snod bcud rab 'byams dang :
bdag lus longs spyod dpal 'byor bcas :
gzung 'dzin rnam dag 'od gsal ngang :
bla ma dkon mchog rtsa gsum la :
gus pas 'bul lo dgyes par bzhes :
tshogs gnyis rdzogs par byin gyis rlobs :
oM gu ru sarba ta thA ga ta rat+na maN+Dal pU dza ho :
mthar ni spros bral ngang du bzhag :
khyad par byin rlabs dbab pa'i phyir :
zab mo bla ma'i rnal 'byor bsgom :
a :
gdod nas rnam dag gnyug ma'i gshis :
rten 'brel sgyu ma'i snang cha las :
snod bcud dag pa'i zhing khams dbus :
rang nyid mtsho rgyal rnal 'byor ma :
dkar dmar mdangs ldan rjes chags nyams :
gzhon tshul rin chen rus pa dang :
dar gos me tog phreng bas brgyan :
gri gug thod 'dzin dor stabs kyis :
pad nyi bam ro'i gdan steng du :
ye shes 'od zer 'phro bas 'gying :
mdun mkhar seng khri pad zla'i dbus :
rtsa ba'i bla ma pad+ma 'byung :
zhi 'dzum dgyes nyams dkar dmar mdangs :
rdo rje thod zhal tshe bum bsnams :
gru mo g.yon du kha T+wAM bsgrengs :
pad zhwa chos gos ber phod gsol :
zhabs zung rdo rje'i skyil krung bzhugs :
dkon mchog rtsa gsum rgya mtsho'i tshogs :
spyan drangs gnyis su med par bsam :
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis rlobs phyir gshegs su gsol :
oM AHhU~M badzra gu ru pad+ma sid+d+hi hU~M:
gu ru d+he wa d+hA ki nI badzra sa mA dza :
dzaHhU~M baM ho :
yan lag bdun gyis tshogs gsog bya :
mos gus drag pos gsol ba gdab :
bla ma dkon mchog gsum gyi dngos :
rtsa gsum rgya mtsho'i bdag nyid la :
snying nas gus pas gsol ba 'debs :
dbang skur byin rlobs dngos grub stsol :
zhes gsol sngags kyis thugs dam bskul :
thun mthar dbang bzhi blang ba ni :
bla ma'i gnas gsum 'bru gsum las :
'od zer rim dang gcig car byung :
rang gi gnas gsum thim pa yis :
dbang bskur sgrib sbyangs ye shes smin :
mthar ni dgyes pas 'od du zhu :
bdag dang bla ma dbyer med ngang :
gzung 'dzin spros pa las 'das pa'i :
'od gsal gnyug ma'i dbyings su bzhag :
a a a :
zhes brjod dgongs pa'i gding bzung ngo :
gnyis pa dngos gzhi'i khrid rim la :
sku gsung thugs kyi rnal 'byor gsum :
dang po phyag rgya'i rnal 'byor te :
ting 'dzin gsum gyis gzhi bcas la :
rten dang brten pa'i dkyil 'khor bskyed :
de yang dang po'i las can gyis :
gtso mchog bde chen sku ru gsal :
thun mong nga rgyal brtan por bskyed :
khyad par gsal snang tshad du 'don :
mchog tu dag pa dran pa yis :
lha dang bdag dbyer med par bzhag :
de goms dkyil 'khor yongs rdzogs la :
sems 'dzin ting 'dzin rtsal sbyang bya :
tha mal dngos po'i snang zhen kun :
snang stong lha skur rang shar nas :
'khrul pa'i bag chags 'gog par 'gyur :
gnyis pa gsung gi bzlas rim la :
thun mong dzapa? dgongs gsal btab ste :
bsnyen sgrub las gsum tshar phyin bya :
khyad par rdo rje'i bzlas pa ni :
lus gnad bcos shing rlung ro bsal :
nang 'jug oM gyi gdangs su drang :
gnas pa AHla zin yun bskyed :
hU~M zhes phyi la nar gyis gtong :
rgyu ba gsal sogs rtags mthong bya :
mchog tu rlung rtsol 'gro 'ong gnas :
sgra mtha' stong nyid 'od gsal ngang :
rig stong gnyug ma'i phyag rgyas gdab :
tha mal rlung dang sgra skad kun :
grags stong sngags su rang shar nas :
thun mong mchog gi dngos grub thob :
gsum pa thugs kyi dgongs pa bskyang :
thun mong rang nyid bde ba che'i :
ye shes sku yi stong ra bsgom :
rtsa gsum gsal btab rlung ro bsal :
snying ga'i a wa d+hU ti'i dbus :
mi shigs thig le yungs 'bru tsam :
dkar gsal 'od zer lnga ldan bsgom :
'jam rlung bum pa can dang sbrags :
rlung sems thig le dbyer med la :
rtse gcig sems bzung mnyam par bzhag :
rnam rtog gang skyes thad kar bcad :
g.yo thob goms brtan mthar phyin nas :
shin sbyangs bde ba'i zhi gnas 'grub :
khyad par phyi rol gzung ba'i yul :
snang tsam nyid nas rang bzhin med :
nang gi 'dzin rtog rtsad bcad pas :
skye 'gag gnas med gnyug mar grol :
bar du sems kyis ma bslad pa'i :
sems nyid 'od gsal rang ngo shes :
blo 'das rig stong rdzogs pa che :
lhag mthong gnas lugs mngon du 'gyur :
mchog tu dgongs pa mi 'gyur ba'i :
ye shes brtan pa thob pa'i phyir :
lus sems khong glod dal bar bya :
mig gi gsang 'bras dbyings su gtad :
chos nyid dran pas gsal btab la :
rig stong spro bsdu bral bar bskyang :
rnam par rtog pa gang shar yang :
rjes su mi 'brang sngun mi bsu :
da ltar rtsis gdab bral ba'i ngang :
ma bcos ma bslad gnyug mar bzhag :
rnam rtog zhi zhing ngo bo mthong :
zung 'jug ye shes mngon du 'gyur :
gsum pa rjes kyi khrid rim ni :
thun rjes bsngo smon rgya yis gdab :
thun mtshams tshogs drug lhug par spyod :
go ba'i yid dpyod ci dgar bor :
nyams la ma zhen yang yang bshig :
rtog pa rang thog ngo 'phrod pa :
de nyid kho nar thag bcad cing :
mi bsgom don dang mi 'bral bas :
gzung 'dzin sbrul mdud bzhin du grol :
dgongs pa de yi gding bzung bas :
chos nyid rig pa mngon sum mthong :
rang grol nyams myong gong du 'phel :
snang sems ro gcig tshad la phebs :
sgom med chos nyid zad sar 'khyol :
shes dang shes bya dbyer med pa :
zhi ba dam pa chos kyi sku :
kun bzang pad+ma bde ba che :
tshe 'di nyid la mngon gyur nas :
rang gzhan don gnyis mthar phyin 'gyur :
sa ma ya :
rgya rgya :
snod ldan slob ma rjes bzung phyir :
byin rlabs dbang gi rim pa ni :
dben par mtshan ma'i dkyil 'khor dang :
bum pa la sogs dbang gi rdzas :
phyi nang mchod tshogs brjid ldan bsham :
bdag dang mdun rten dbyer med pa :
sgom dang bzlas pas nus ldan bya :
tshogs kyi mchod pas dgyes pa bskang :
rang nyid ting nge 'dzin gyis 'jug :
slob ma 'jug phyir gnang ba gsol :
de nas snod ldan nges pa rnams :
khrus nas dbyung zhing bgegs bskrad srungs :
maN+Dal dang bcas gsol gdab ni :
bla ma sku bzhi'i dkyil 'khor lha :
kun nas bdag la dgongs su gsol :
zab mo'i rnal 'byor don gnyer bas :
smin byed mchog gi dbang bskur stsol :
lan gsum gsol gdab skyabs sems dang :
tshogs gsag sdom pas rgyud bsdams nas :
gzhi lus lhar bskyed ye shes dbab :
brtan par byas rjes bum dbang ni :
oM:
spros bral chos sku'i bum pa zlum po ru :
longs spyod yongs rdzogs ye shes bdud rtsis gtams :
'gro 'dul sprul pa'i rgyan dang bkod pa bcas :
dbyer med bde ba chen por dbang bskur ro :
sngags mthar :
ka la sha badzra a mr-ita a b+hi ShIny+tsa oM:
gnas gsum bzhag cing bum chu sbyin :
tshig don ngo sprod dgongs pa bskyang :
bum pa'i dbang bzhi rdzogs par 'gyur :
b+han+d+ha byang sems bdud rtsi thogs :
A:
chos dbyings rang bzhin b+han+d+ha yangs pa'i klong :
bde chen longs spyod bdud rtsi'i bcud du 'khyil :
thugs rje sprul pa'i ye shes char 'beb pas :
dbyer med bde ba chen por dbang bskur ro :
ma hA ka pA la bo d+hi tsit+ta a b+hi ShIny+tsa A:
gnas gsum bzhag sogs gong ltar bya :
bsnyen sgrub las kyi bzlas lung sbyin :
gsang ba'i dbang bzhi rdzogs par 'gyur :
sin+d+hu'i maN+Dal sngags bcas thogs :
hU~M:
chos dbyings stong gsal rdo rje'i maN+Da lar :
bde chen longs spyod yongs rdzogs thig ler shar :
rig rtsal sprul pa'i sngags phreng 'od 'bar bas :
dbyer med bde ba chen por dbang bskur ro :
maN+Da la ma hA su kha dz+nyA na a b+hi Shiny+tsa hU~M:
gnas gsum bzhag cing thig le bya :
tshig don ngo sprod bde stong bskyang :
gsum pa'i dbang bzhi rdzogs par 'gyur :
dpal gyi gtor ma rdzas ldan thogs :
hrI:
gtor snod khyab brdal chos sku'i dbyings su zlum :
gtor ma'i ngo bo longs spyod dam tshig rdzas :
rol rtsal sna tshogs sprul pa'i rgyan ldan pas :
dbyer med bde ba chen por dbang bskur ro :
ma hA ba liM ta dz+nyA na a b+hi Shiny+tsa hrI:
gnas gsum bzhag cing gtor rdzas sbyin :
tshig don ngo sprad dgongs pa bskyang :
ka dag dbang bzhi rdzogs par 'gyur :
gu ru'i sku 'bag gnas gsum bzhag :
oM AHhU~M:
chos sku skye med dbyings las longs spyod rdzogs :
ye shes skur snang sprul pa'i sprin phung 'phro :
rig rtsal don gyi dgongs pa'i byin rlabs kyis :
dbyer med bde ba chen por dbang bskur ro :
ma hA dz+nyA na kA ya A we sha ya a b+hi Shiny+tsa a A:
tshig don ngo sprod dgongs pa bskyang :
rig rtsal dbang bzhi rdzogs par 'gyur :
thugs dam rgyud bskul sngon 'gro bas :
mtha' rten tshe 'brang spyi bor dgod :
hrI hrI hrI:
bcom ldan tshe dpag med mgon tsaN+Da lI:
o rgyan yab yum 'chi med rig 'dzin tshogs :
dbyings nas brtser dgongs skal ldan slob ma la :
tshe dang ye shes dngos grub bstsal du gsol :
sngags mthar :
badzra dz+nyA na A yur sid+d+hi a b+hi Shiny+tsa hU~M:
dngos grub dam tshig rdzas kyang sbyin :
hrI:
thabs kyi rang bzhin tshe yi ril bu la :
'khor 'das kun gyi dwangs bcud thig ler 'dril :
mi 'gyur rtag pa dam pa'i dbang bskur bas :
rdo rje'i tshe dang ye shes rgyas par shog :
sngags brjod cing ril bu lag g.yas su sbyin :
hrI:
shes rab rang bzhin tshe yi bdud rtsi'i rgyun :
'chi med byang chub sems kyi dam tshig rdzas :
rtsa khams bde drod 'bar ba'i dbang bskur bas :
bde chen ye shes tshe yi dbang thob shog :
sngags brjod cing tshe chang g.yon du sbyin :
mthar ni rgyas gdab shis par bya :
dam tshig khas blangs maN+Dal sogs :
rjes kyi rim pa spyi ltar spyad :
zab mo'i dbang 'di bskur ba yis :
pad+ma bdag gi ye shes byin :
rtsa khams rlung la zhugs nas kyang :
sgrib dag ye shes gong du 'phel :
tshe gcig byang chub skal ldan 'gyur :
sa ma ya :
rgya rgya :
de ltar sku bzhi dbyer med pa :
gu ru pad+ma saM b+hA wa'i :
thugs sgrub kun las khyad 'phags phul :
ngo mtshar mchog gi rnam par thar :
rig 'dzin rnam bzhi'i lam bgrod tshul :
bcu gnyis mdzad par rjes mthun gang :
sngon chad gzhan du ma bstan pa :
da lta mnga' bdag yab sras dang :
bai ro mtsho rgyal lcam la sogs :
nye ba'i 'dus pa rnams la bshad :
rgyas 'bring bsdus gsum tshul du dbye :
rgyas pa lha dbus snying drung dang :
'bring po lho brag phyogs su sbas :
snying po 'od kyi thig le zhes :
kha tshang don 'dril lag len bde :
byin rlabs mngon sum 'beb pa 'di :
de wI ko Ti gsum pa'i gnas :
rin chen brag gi sul du gtams :
nam zhig sum cu'i dmar thag la :
bai ros byin brlabs rig 'dzin gyi :
dngos grub skal par thob nas kyang :
gzhan la phan pa'i btsas su byed :
dus kyi tha ma de yi tshe :
'di lta bu yi gdams pa'i phul :
rab kyis bskyed rdzogs rtse gcig bsgom :
rig 'dzin go 'phang tshe 'dir 'grub :
'bring gis tshogs su sgrub pa 'am :
tshes bcu'i dus mchod rgyun bzung na :
yul phyogs dge zhing byin chen phebs :
snod dang bcud kyi rgud pa zhi :
tshe ring nad med bsam rgu 'grub :
tshe 'phos rnga yab dpal gyi rir :
rig 'dzin 'dus pa'i tshom bur sbyor :
de phyir 'di la brtson par gyis :
sa ma ya :
rgya rgya rgya :
gter rgya :
sbas rgya :
gtad rgya :
sprul pa'i gter 'byin rgya mtsho'i gtsug gi nor bu lo chen bai ro dngos byon o rgyan 'chi med bstan gnyis gling pas dpal spungs yang khrod de wI ko Ti tsa 'dra rin chen brag gi mgul nas spyan drangs pa'i shog ser las /
'jam dpal chos kyi bshes gnyen pad+ma 'od gsal mdo sngags gling pas dag par phab pa dge /
!
//khyab brdal chos dbyings rgyal ba'i zhing khams nas //
rnam par snang mdzad ye shes sgyu ma'i sku
/sgyu 'phrul drwa ba'i rol gar mtha' yas pa //
'gro ba'i snang ngor ston la gsol ba 'debs //
rgyal ba longs spyod rdzogs dang sprul pa'i sku'i //
theg mchog chos kyi bka' rnams ma lus pa //
bsdu dang 'chad spel 'dzin pa'i skyes bu ru //
lung bstan rim par byon la gsol ba 'debs /
khyad par bsil ldan gangs ri'i ljongs 'di ru //
sde gsum yi ge'i gzugs dang mdo sngags chos //
gsal byed chos kyi spyan pa thu mi dang //
bai ro'i mtshan gyis gsal la gsol ba 'debs //
rgyal sras rdo rje gling sogs zab gter sgo
/'byed mdzad rim par byon nas da lta'i dus //
gnas gter sgo phyes skal ldan smin mdzad pa //
'chi med g.yung drung gling par gsol ba 'debs //
zab lam phyag rgya che dang chos drug sogs //
rdo rje'i rnal 'byor mchog gi khrid tshul gyis //
skal ldan sku bzhi'i go sar 'god mdzad pa //
karma yon tan rgya mtshor gsol ba 'debs //
gsol btab thugs rjes bdag sogs 'gro ba kun //
mgon po khyed kyi thugs rjes rjes bzung nas //
gsang chen zab lam rdo rje'i rnal 'byor gyis //
tshe gcig mchog gi dngos grub mngon gyur shog
/ces pa 'di'ang gnas chen ma Ni'i thang nas ma Ni ba dpal sprul rgan pos gsol ba btab pa'o //

//
