gang zhig mtshan mo rgyu ba yi //
'byung po rnams dang sha za dang //
srin po sha rjen za ba dang //
sems can rnam pa sna tshogs pa //
ljon shing gel pa sogs gnas dang //
de dang de la gtor ma ni //
bza' ba sha chang la phug bcas //
'bras chan 'bras bu mang po yi //
mchod pa 'di yis mgu byos la //
gnod pa'i bsam pa zhi ba dang //
bdag cag rnams la phan pa'i yid //
de ring phyin chad bskyed par gyis //
rgyan gyis brgyan par byas shing chos spyod cing //
dul zhing yang dag sdom la tshangs par spyod //
'byung po kun la chad pa spang ba ste //
dge slong dge sbyong de yin bram ze'ang de //
mtshon chas mi 'jigs gang yang med //
'tsho ba'i srog la kun kyang 'dzem //
rang gi lus la dpe longs la //
gzhan la gnod pa ma byed cig
/oM/
chen po'am chung ngu gang dag gi
/lus la mngon par gnod gyur pa'i //
nad de nye bar phyungs nas su //
gdon de rang gi gnas su dengs //
de ltar bdag gi ci nus kyis //
mchod dang bsnyen bkur byas pa yi //
dam tshig la ni gnas nas su //
bdag gi bsam pa skong bar mdzod //
rtag tu dam tshig la gnas shing //
'dir ni sems can thams cad kyi //
nad de rab tu sol mdzod la //
gdon rnams rang gi gnas su dengs //
zhes dang /
na mo /
chos rnams thams cad rgyu las byung //
de rgyu de bzhin gshegs pas gsungs //
rgyu la 'gog pa gang yin pa //
dge sbyong chen pos 'di skad gsungs //
sdig pa ci yang mi bya zhing //
dge ba phun sum tshogs par spyad //
rang gi sems ni yongs su 'dul //
'di ni sangs rgyas bstan pa yin //
zhes chos sbyin byas la /
sarba big+h+nAn gats+tshas gshegs shing /
gang dag gdug cing rtsub pa'i sems 'chang ba thams cad 'dir ma gnas par gzhan du dengs shig
/gal te mi 'gro na khro bo'i ye shes kyi rdo rje me rab tu 'bar ba 'dis khyod rnams kyi mgo bo tshal pa brgya ru 'gas par 'gyur ta re /
hU~M bzhi'i sngags bzlas te phyir khyer ro //
sher snying gi srung 'khor bsgom /
sarba mang+ga laM///
/
