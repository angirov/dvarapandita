yang zab rtsa gsum snying po'i skor las :
bla ma drag po pad+ma gtum po'i sgrub thabs dregs pa tshar gcod bzhugs so :
\u0f88



thod phreng rtsal la phyag 'tshal lo :
dregs pa thams cad tshar gcod phyir :
gu ru drag po che ba'i mchog :
pad+ma gtum po bsgrub 'dod na :
dur khrod gnas su mchod gtor bsham :
skyabs sems tshogs gsag sngon 'gro bas :
bskyed cing bzlas pa 'di ltar bya :
hU~M:
stong gsal ngang las snod bcud kun :
rab 'jigs drag po'i zhing khams dbus :
pad+ma nyi ma bdud bzhi'i steng :
rang rig chu las nya 'phar ltar :
skad cig dran rdzogs thod phreng rtsal :
gsang bdag pad+ma gtum po'i sku :
mthing dmar lcags bsregs lta bu'i mdog :
rab khros gar dgu'i nyams dang ldan :
phyag g.yas rdo rje lcags kyu yis :
sde brgyad 'byung po'i srog nas 'dren :
g.yon pas sdigs mdzub phur bu 'dril :
ma rungs logs 'dren srog rtsa gcod :
rtse las sprul pa'i lcags sdig 'phro :
dam sri 'gong po hab hab za :
spyi gtsug rta gdong rngam bzhad 'tsher :
srid gsum g.yo zhing dbang du sdud :
sku smad gnam lcags phur pa'i dbal :
bar chad bdud bzhi'i snying la gzir :
dur khrod chas brgyad rab tu brjid :
mkha' 'gro chos skyong las la gzud :
gshog rtser khyung chen khra thabs lding :
sa bdag klu srin thal bar rlog :
ba spu'i khung bu thams cad kun :
rab 'byams khro bo'i phyag rgyas gtams :
gnas gsum yi ge gsum gyis mtshan :
thugs ka'i hU~M 'od lcags kyu yis :
ye shes 'khor bcas spyan drangs bsam :
hU~M:
lho nub rak+sha'i pho brang nas :
ma hA gu ru thod phreng rtsal :
pad+ma gtum po'i skur bzhengs la :
gnas 'dir spyan 'dren gshegs su gsol :
badzra sa ma ya dzaHdzaH
dam ye dbyer med brtan par bzhugs :
sgo gsum gus pa'i dad phyag 'tshal :
phyi nang gsang mchod sman gtor raka :
mchod pa'i phyag rgya chen por bzhes :
sarba pU dza sa ma ya ho :
pany+tsa a mr-ita rak+ta ba liM ta khA hi :
hU~M:
sangs rgyas kun 'dus thod phreng rtsal :
dregs pa 'dul phyir khro bo'i tshul :
pad+ma gtum po he ru kar :
gus pas bstod do dngos grub stsol :
thugs kar rdo rje'i lte bar hU~M:
sngags mtshan 'bar ba'i 'od zer gyis :
rtsa gsum mchod cing byin nus bsdus :
'gro drug sgrib sbyangs lha ru bsgyur :
dregs pa sde brgyad zil gyis mnan :
dam la mi gnas gdug pa kun :
ye shes me yis gzhob bzhin bsregs :
rjes shul lhag ma med par bsam :
bsnyen sgrub sngags 'di 'bum tsho bzhi :
bzlas pas las kun 'grub par 'gyur :
oM AHhU~M hrIHma hA gu ru pad+ma tsaN+Da badzra kI li kI la ya khroM ga ru Da ru ru b+ha sha sarba duSh+TAn hU~M phaT:
thun mthar mchod bstod dngos grub blang :
dge ba bsngo zhing bkra shis brjod :
rdzogs rim ka dag ngang du bzhag :
sa ma ya rgya :
thun mtshams sha khrag gtor ma bsham :
dgra bgegs dgug bsgral zhal du bstab :
e sarba shA trUn big+h+nan nr-i tri dza mA ra ya rbad :
ma hA mAM sa rak+ta kiM ni ri ti ba liM ta kha kha khA hi khA hi :
hU~M:
bcom ldan dpal chen pad+ma gtum po che :
dbyings nas brtser dgongs 'dir gshegs byin gyis rlobs :
dgra bgegs bsgral pa'i sha khrag gtor ma dang :
sman raka phud kyi 'dod yon mchod par bzhes :
rdo rje'i go chas 'gal rkyen bar chad srungs :
mi mthun zhi zhing mthun rkyen legs tshogs spel :
khams gsum dbang sdus log lta cham la phob :
rnal 'byor byang chub sgrub la 'tshe ba yi :
gdug pa'i dgra bgegs srog rtsa dmar po chod :
sde brgyad cho 'phrul 'byung bzhi'i g.yo 'khrugs dang :
nad mtshon mu ge byad phur rbod gtong zlog :
mngon spyod stobs kyi phrin las yongs rdzogs mdzod :
aHyaHmaHduHruHtsaHshaHnaHsa ma ya b+h+yo b+h+yo zlog zlog :
thal brdab gtor ma dgra phyogs 'phang :
bar chad thams cad bzlog par 'gyur :
sa ma ya rgya :
de nas rdzas kyi sbyor ba ni :
a ru bong nga gla ba'i rtsi :
ru rta shu dag gi 'u waM:
gu gul dkar nag rdo rje gnyis :   gza' bdud dang klu bdud rdo rje /
gri sha snying gsum   gri snying spre'u dang ri bong snying /
khrag sna gsum :   pad+ma rak+ta gri khrag dang glang dmar khrag
stag sha ming can spru ba nag :
yung ba chu rtsa bya rgod spos :
spang spos yungs kar kyi kye ba :
mkhan dmar spyang tsher dri can dgu :  dri chen rta bon spyang brun mu zi gnyis ba bla ldong ros shing kun sgog skya /
glang dmar rwa gzhob dang bcas pa :
skam rnams zhib btags khrag sna dang :
chu sna gsum gyis   sngags pa nus ldan dang byis pa lo brgyad dri chu /
ra thug gi chu /
ril bu 'am :
yang na gsher du sbyar yang rung :
mi bsad g.yag rgod rwa nang blugs :
rang nyid gtum po'i nga rgyal brtan :
oM pad+ma tsaN+Da badzra kI li kI la ya nA ga du ts+tshan+de ts+tshan+de mi li mi li b+han+d+ha b+han+d+ha nA ga na ni swA hA:
rtsa ba'i rig pa khri dang ni :
ner seng dz+wa raM rbad :
kha Ta ru Ta rbad :
nA ga du na rbad :
tsa ra tsa tri rbad :
rA tsa thig nan rbad :
ma tri ma zhung rbad :
ma tra thum ril rbad :
kha bsgyur stong phrag gcig gis 'grub :
byugs bdug lus la 'chang bas kyang :
nad gdon gnod pa thams cad thub :
rdo rje'i rdzong du tshud dang 'dra :
mang du ma spel dam tshig rgya :
sa ma ya rgya :
khyad par mchog gi srung ba ni :
tho rangs lus gnad legs par bca':
rlung dug dbyung la bskyed rim gsal :
rang nyid pad+ma gtum po yi :
thugs las 'od zer grangs med 'phros :
rtsa gsum rgyal ba'i byin rlabs dang :
gsang rig gzungs sngags nus pa dang :
'byung ba'i bcud kyi dwangs ma kun :
'ub kyis bsdus te hU~M la thim :
de las khro bo'i nus ldan pa'i :
gnam lcags zhun chu chil chil babs :
lus gang nad gdon sdig sgrib sbyang :
khrag 'thung nyid dang dbyer med bsam :
rtsa sngags dang ni rdzas kyi sngags :
kha bsgyur dang bcas ci rigs dang :
rnam par 'joms pa'i gzungs kyang bzla :
thun mthar rdo rje'i sbu gu nas :
me 'od dang bcas babs par bsam :
dri chu bar pa khyor bar bzung :
phud kyis bdud rtsi bzhin du mchod :
bar pa rang gis 'thor 'thung bya :
dbang po'i sgo rnams thig les gdab :
'di yis mi thub gang yang med :
khyad par nyin zhag gcig gi bar :
stong gsum 'khrugs kyang ya mi nga :
lhag ma dam tshig ldan nges par :
byin kyang rung ste shin tu gsang :
sa ma ya rgya :
snod rung dbang bskur cho ga ni :
dkyil 'khor rdzas bsham nus ldan bsgrub :
slob ma'i dri dang bgegs sbyangs la :
srung 'khor gsal btab maN+Dal phul :
de nas gsol ba gdab pa ni :
dpal ldan bla ma rdo rje 'chang :
pad+ma gtum po bdag la dgongs :
khro rgyal chen po'i dkyil 'khor du :
byin rlabs dbang mchog bstsal du gsol :
tshogs gsag ye shes dbab cing brtan :
sku dang bum pa spyi bor bzhag :
hU~M:
khrag 'thung pad+ma gtum po yi :
sku ni snang la rang bzhin bral :
skal ldan bu la dbang bskur bas :
bskyed pa lha yi dbang thob shog :
kA ya a b+hi Shiny+tsa hU~M:
sngags kyi yi ge mgrin par bzhag :
hU~M:
khrag 'thung pad+ma gtum po yi :
gsung ni ma 'gag rang byung dbyangs :
skal ldan bu la dbang bskur bas :
bzlas pa sngags kyi dbang thob shog :
wA ka a b+hi Shiny+tsa hU~M:
phyag mtshan rdo rje snying gar bzhag :
hU~M:
khrag 'thung pad+ma gtum po yi :
thugs ni stong nyid rdo rje'i dbyings :
skal ldan bu la dbang bskur bas :
ting 'dzin dgongs pa'i dbang thob shog :
tsit+ta a b+hi Shiny+tsa hU~M:
dpal gyi gtor ma lte bar bzhag :
hU~M:
khrag 'thung pad+ma gtum po yi :
yon tan re skong yid bzhin gter :
skal ldan bu la dbang bskur bas :
gang 'dul 'gro ba sgrol bar shog :
gu Na a b+hi Shiny+tsa hU~M:
lcags kyu phur pa g.yas g.yon gtad :
hU~M:
khrag 'thung pad+ma gtum po yi :
phrin las dgra bgegs dgug cing sgrol :
skal ldan bu la dbang bskur bas :
mngon spyod stobs kyi dbang thob shog :
karma a b+hi Shiny+tsa hU~M:
spro na dgra bgegs dgug bsgral bstab :
bskul zhing gtor ma dgra phyogs 'phang :
bkra shis rol mo rgya cher bya :
rjes su dam tshig bsgo ba ni :
de ring phyin chad bu khyod kyis :
byang chub mchog tu sems bskyed la :
bla ma gtsug gi rgyan du zungs :
lha bsgom sngags bzlas rgyun ma bcad :
rang gzhan don kun rtag tu sgrubs :
bus kyang khas blang gtang rag 'bul :
dbang 'di lan gcig thob pas kyang :
pad+ma gtum pos byin brlabs nas :
bar chad kun gyis nye mi nus :
mthar thug dngos grub rnam gnyis 'grub :
sa ma ya rgya :
byang chub sgrub la bar gcod pa'i :
srog bdag gza' klu rgyal 'gong btsan :
bdud bzhi'i 'jigs pa thams cad kyi :
gnyen po gcig tu dril ba'i lha :
pad+ma gtum po'i sgrub thabs 'di :
o rgyan bla ma'i thugs khrag ste :
ma 'ongs bod khams sdug bsngal dus :
las 'phro can gyi dpal du shog :
sa ma ya :
rgya rgya rgya :
zab rgya :
gnyan rgya :
gsang rgya :
kha thaM:
gu h+ya :
mi 'gyur las 'phro gling pa'i gter ma'o //
dpe gter gzhung dngos dang /
smin grol dag snang nye brgyud de /
las 'phro gling pa'i ye shes kyi sku las pad+ma 'od gsal mdo sngags gling pas gsan /
des bdag rjes su bzung ba'o //

//
